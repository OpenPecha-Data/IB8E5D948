༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG13759 ImageGroup: 11KG15439
LCCN: n/a ISBN: n/a
Title:
གསུང་འབུམ། གྲགས་པ་བཤད་སྒྲུབ། གློག་ཀླད་པར་མ། །
gsung 'bum /_grags pa bshad sgrub/ (glog klad par ma/)
Author:
 གྲགས་པ་བཤད་སྒྲུབ་
grags pa bshad sgrub
Descriptor: n/a
Original Publication: n/a;n/a
Place: taipei
Publisher: the corporate body of the buddha educational foundation
Date: 2010
Volume: 13
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2013

JUUUUUUUIN
༨༽
༄༅། །ཤར་ཕྱོགས་བསྟན་པའི་མངའ་བདག་རྗེ་བཙུན་གྲགས་པ་བཤད་སྒྲུབ་ལ་ན་མོ།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ།
( ཨ)
ཆོས་མཛད་ངག་དབང་བཟོད་པ་རྒྱ་མཚོས་བསྒྲིགས།

Printed and donated for free distribution by
The Corporate Body of the Buddha Educational Foundation
11F., 55 Hang Chow South Road Sec 1, Taipei, Taiwan , R .O .C.
Tel: 886-2-23951198, Fax: 886- 2-23913415
Email: overseas @ budaedu.org
Website :http :/ /www.budaedu.org
This book is strictly for free distribution , it is not for sale.
ཕྱག་དཔེ་འདི་ཆོས་སྦྱིན་དུ་འབུལ་རྒྱུ་ལས། ཚོང་བསྒྱུར་མི་ཆོག་པ་དགོངས་འཇགས་ཞུ

སྔོན་འགྲོའི་གསལ་བཤད།
༄༅། ། ཐུབ་པའི་དབང་པོ་མི་ཕམ་འཇམ་དབྱངས་དང་། །
རྒྱ་ཆེན་སྤྱོད་དང་ཟབ་མོ་ལྟ་བའི་བརྒྱུད། །
ཉམས་ལེན་སྙན་བརྒྱུད་གདམས་པས་ལེགས་གཏམ་པས། །
རྒྱུན་ལྡན་བླ་མའི་ཚོགས་ཀྱིས་ཤིས་པ་སྩོལ། །
ལེགས་བཤད་ཆོས་ཀྱི་མན་ངག་སྟེར་ལ་དབང་ ། །
བསྟན་པའི་དོན་ཆེན་ཁུར་བཟོད་ཐུགས་ཆེས་པ། །
ཙི་ནའི་ཡུལ་གྲུར་བཤད་སྒྲུབ་རྒྱ་མཚོ་ལྟར། །
རྒྱུས་མཛད་བླ་མའི་ཞབས་པད་བརྟན་གྱུར་ཅིག །
དེ་ལ་འདིར་དུས་གསུམ་གྱི་རྒྱལ་བ་མ་ལུས་པའི་གསང་གསུམ་གྱིས་གནས་མཐའ་དག་ལ་སྐོག་ཏུ་མ་གྱུར་
བའི་སྤྱན་དང་ལྡན་པ་ཡོངས་རྫོགས་བསྟན་པའི་མངའ་བདག་ཅོ་ནེ་རྗེ་བཙུན་གྲགས་པ་བཤད་སྒྲུབ་ཀྱི་གསུང་
འབུམ་པོད་ ༡༩ བཞུགས་པ་དེ་བཞིན་རྒྱལ་བའི་ལུང་དང་རྟོགས་པས་བསྡུས་པའི་མདོ་སྔགས་ཀྱི་གཞུང་ལུགས་རྒྱུ་
མཚོའི་གནད་མཐའ་དག་དང་རིག་གནས་ཀྱི་གཞུང་སོགས་ཕུན་གསུམ་ཚོགས་ཞིང་གྲྭ་ཚང་འདི་གའི་སློབ་གཉེར་
བ་རྣམས་དང་དགོན་སྡེ་ཁག་ནས་བཞུགས་པའི་དགེ་འདུན་སློབ་གཉེར་བ་ཆོས་དང་རིག་གཞུང་འདི་ཚོགས་སྡེ་
ཁག་ཏུ་བཞུགས་པའི་མཁས་པ་ཉམས་ཞིབ་གནང་མཁན་ཚོ་དང་ཉམས་ལེན་གནང་མཁན་རྣམས་ལ་དོན་ཕན་
ཤིན་ཏུ་ཆེ་རུང་། ཅོ་ནེའི་པར་མ་དེ་བཞིན་ཡིག་འབྲུ་མི་གསལ་བ་དང་ཡིག་ནོར་མང་བ་བཅས་ཀྱིས་རྐྱེན་པས་
གཟིགས་གློག་འཚོལ་བ་ཞིབ་མི་བདེ་བར་བརྟེན། ད་ལམ་ཅོ་ནེ་སེར་སྨད་གཞུང་པ་ཆོས་མཛད་ངག་དབང་

བཟོད་པ་རྒྱ་མཚོ་རིན་པོ་ཆེ་མཆོག་ནས་མཐུན་འགྱུར་འགྲོན་དངུལ་འབོར་ཆེན་གཏོང་གནང་མཛད་དེ་ཡིག་ནོར་
དཔེ་དེབ་པར་བསྐྲུན་གནང་བའི་བསྟན་འགྲོར་སྨན་པའི་རླབས་པོ་ཆེའི་མཛད་རྗེས་བཟང་པོར་
ཞུས་དག་དང་། 
སེར་སྨད་གྲྭ་ཚང་གི་དགེ་སློབ་ཡོངས་ཀྱིས་སྙིང་ཐག་པ་ནས་ཐུགས་རྗེ་ཆེ་ཞུ་བ་ལགས།
༢༠༠༦ལོའི་ཟླ་༦ཚེས་༤སེར་སྨད་གྲྭ་ཚང་གི་
དགེ་སློབ་ཡོངས་ནས་བྲིས་པའོ། །

པར་སྐྲུན་གསལ་བཤད།
ཅོ་ནེ་རྗེ་བཙུན་གྲགས་པ་བཤད་སྒྲུབ་ནི་མདོ་སྨད་ཅོ་ནེ་དཔོན་གྱི་མངའ་འོག་ཐུའུ་ཇུའི་ཡུལ་གྱི་བྱེ་བྲག་གཡོ་
སའམ་རབ་སོ་ཞེས་པར་ཡབ་བཟང་སྐྱབས་འབུམ་དང་། ཡུམ་སྐལ་བཟང་སྨོན་གཉིས་ཀྱི་སྲས་སུ་རབ་བྱུང་བཅུ་
གཅིག་པའི་ཤིང་ཡོས་ལོར་(1675) སྐུ་འཁྲུངས། དགུང་ལོ་བདུན་ལ་ཁྲི་ཆེན་དགེ་འདུན་གྲགས་པའི་མདུན་
ནས་ཡི་གེ་འབྲི་ཀློག་སློབ་པའི་དབུ་བཙུགས། དགུང་ལོ་དགུ་ལ་རྗེ་འདིའི་དྲུང་དུ་རབ་ཏུ་བྱུང་། དེ་ནས་ལོ་
འགའི་རིང་ལ་ཆོས་སྤྱོད་སོགས་བློ་འཛིན་མཛད། སྨན་པ་སྟག་རིས་དགེ་སློང་དྲུང་དུ་སྨན་དཔེ་གསན་སྦྱོང་གིས་
ནད་བཅོས་ཀྱི་བྱ་བ་ཅུང་ཟད་སྒྲུབ། དགུང་ལོ་ཉེར་གཅིག་ལ་དབུས་ཕྱོགས་སུ་ཕེབས། དགུང་ལོ་ཉེར་གཉིས་ལོ་
སེར་སྨད་གྲྭ་ཚང་ཐོས་བསམ་ནོར་གླིང་དུ་ཆོས་ཞུགས་མཛད། རྗེ་བཀྲ་ཤིས་དཔལ་བཟང་དགེ་རྒན་དུ་བསྟེན་
ནས་པ་གཞུང་ཆེན་བཀའ་པོད་གསན་བསམ་གནང་། དགུང་ལོ་སོ་གཅིག་ལ་ལྷ་ལྡན་སྨོན་ལམ་ཆེན་མོར་གྲྭ་སྐོར་
གྱིས་མིང་བཏགས་བཞེས། རྗེ་ཉིད་གཙང་བཀྲ་ཤིས་ལྷུན་པོར་ཕེབས་ནས་པཎ་ཆེན་བློ་བཟང་ཡེ་ཤེས་དྲུང་དུ་
བསྙེན་རྫོགས་ཀྱི་སྡོམ་པ་བཞེས། སླར་དབུས་སུ་ཕེབས་ནས་དགའ་ལྡན་དང་། འབྲས་སྤུངས་བཅས་སུ་དམ་
བཅའ་བཞག་པས་ཚང་མ་ངོ་མཚར་བ་བྱུང་ངོ༌། ། དགུང་ལོ་སོ་གཉིས་ལ་ཅོ་ནེ་དགོན་དུ་ཕྱིར་ཕེབས། ཤིང་རྟ་
ལོ་དགོན་སྡེ་དེར་མཚན་ཉིད་གྲྭ་ཚང་གསར་དུ་བཙུགས་རྗེ་ཉིད་འཆད་ཉན་མཛད། ལོ་བདུན་ཙམ་རིང་ལ་ལམ་
གཙོ་རྣམ་སུམ་སོགས་བསྟན་བཅོས་མང་པོ་བཀའ་རྩོམ་མཛད། དགུང་ལོ་ང་དྲུག་ལོར་དགོན་དེའི་ཁྲི་ལ་བཞུགས།
དགུང་ལོ་ང་བརྒྱད་ལ་རྒྱུད་པ་གྲྭ་ཚང་བཙུགས་ཏེ་བླ་མ་དང་སློབ་དཔོན་ཟུང་འབྲེལ་མཛད། དགུང་ལོ་རེ་གཉིས་
པར་འཆད་རྩོད་རྩོམ་གསུམ་གྱིས་དུས་འདའ་བར་མཛད། མཐར་དགུང་ལོ་དོན་བཞི་ཙམ་ལ་གཤེགས་པ་ཡིན་
སྙམ། འདིར་གསུམ་འབུམ་པོད་བཅུ་གསུམ་བཞུགས་པ། ཁྱད་པར་དུ་མཚན་ཉིད་སྐོར་རྗེས་སུ་སེ་ར་ཐེག་ཆེན་
གླིང་ནས་པར་བསྐོ་གསར་དུ་གནང་། སེར་སྨད་གྲྭ་ཚང་དང་ཅོ་ནེ་དགོན་སོགས་དགོན་སྡེ་མང་བོ་ཞིག་གི་ཡིག་
ཚའི་གཙོ་བོ་གྱུར། དེང་སྐབས་འགྲོ་བ་མིའི་སྤྱི་ཚོགས་ཡར་རྒྱས་གོང་འཕེལ་དུ་འགྲོ་བཞིན་པའི་དུས་འདིར།

བོད་ལྗོངས། ཀན་སུའུ། སི་ཁྲན། མཚོ་སྔོན། རྒྱ་གར་སོགས་རྣམ་དཔྱོད་ཡངས་པའི་དགོན་སྡེ་གྱི་དགེ་འདུན་
པ་རྣམས་དང་ཕྱི་ནང་བོད་རིག་པའི་ཞིབ་འཇུག་པ་དང་མཚན་མ་རིག་གནས་སྐོར་རྣམས་ལ་དགོས་མཁོ་ཆེ་བ་
སློབ་སྟབས་བདེ་བར་སྣང་ངོ་། ། སྔོན་གྱི་ཤིང་པར་རྙིང་པ་རིག་གནས་གསར་བརྗེ་སྐབས་གཏོར་བཀླག་ཏུ་སོང་།
རྗེས་སུ་པར་གཞི་དགོན་སྡེ་གཞན་ནས་ཕྱོགས་བསྡུས་བྱས་ཏེ་སྣུམ་པར་བརྒྱབ་ཡོད་ཀྱང་དགོས་མཁོ་བ་རྣམས་ཀྱི་རེ་
འདོད་སེལ་མ་ནུས་སོ། ། དེའི་རྒྱུ་མཚན་གྱིས་བསྟན་པ་དང་འགྲོ་བའི་དོན་དུ་དགོན་སྡེ་ཁག་དང་སློབ་གཉེར་བ་
རྣམས་ཀྱི་རེ་འདོད་རྫོགས་པའི་ཕྱིར་དུ་རྗེ་བཙུན་གྲགས་པ་བཤད་སྒྲུབ་ཀྱི་གསུམ་འབུམ་ཆ་ཚང་བ་ཞིག་དེབ་ཏུ་
པར་ཐུབ་ནུས་ན་བསམ་པའི་གསར་དུ་པར་སྐྲུན་བྱས་པ་ཡིན། དེའི་སྔོན་ནས་ལོ་མང་པོ་ཞིག་ལ་བ།སུམ་འབུམ་
ནང་དུ་མེད་པའི་གསུང་ཐོར་བུ་ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་། རྒྱལ་བའི་
བསྟན་པ་ལ་འཇུག་པའི་རིམ་པ་སྐྱེས་བུ་གསུམ་གྱི་མན་ངག་གི་ཁྲིད་ཡིག་བདུད་རྩིའི་ཉིང་ཁུ། ཕུང་པོ་ལྔའི་རྣམ་
གཞག་ཆོས་མངོན་པའི་སྙིང་པོ་བསྡུས་པ། སྡིག་སྒྲིབ་ཀུན་འཛོམས། ཐེག་པ་ཆེན་པོའི་བློ་སྦྱོང་དོན་བདུན་གྱི་
ཁྲིད་ཡིག ཀུན་རིག་རྣམ་པར་སྣང་མཛད་ཀྱི་ཆོ་ག་ཤིན་ཏུ་བསྡུས་པ། ཅོ་ནེ་དགོན་གྱི་གཙུག་ལག་ཁང་རྣམས་སུ་
བཞུགས་པའི་རྟེན་གྱི་དཀར་ཆག་དད་པའི་སྣང་བརྙན་འབུམ་ཕྲག་འཆར་བའི་རྫིང་བུ། འཇིགས་བྱེད་དཔའ་བོ་
གཅིག་པའི་སྒྲུབ་ཐབས་བདུད་དཔུང་ཀུན་འཇོམས། སེར་སྨད་ཐོས་བསམ་གླིང་གི་ཐུན་མོང་མ་ཡིན་པའི་སྲུང་མ་
བསྟན་སྲུང་དམ་ཅན་ཐ་འོག་ཆོས་ཀྱི་རྒྱལ་པོའི་གཤེགས་གཏོར་དང་གསེར་སྐྱེམས་འབུམ་ཚུལ། ཐ་འོག་ཆོས་རྒྱལ་
གྱི་གསོལ་མཆོད། ཐ་འོག་ཆོས་རྒྱལ་གྱི་བསང་མཆོད་དང་ནད་རིམ་ཀུན་སེལ། སློབ་དཔོན་བཤད་སྒྲུབ་མཚན་
ཅན་གྱི་རྣམ་ཐར་རྒྱུ་སྐར་རྣམ་པར་རྩེ་པ་སོགས་རྙེད་ཡོད་པ་རྣམས་ད་རེ་གསར་བསྒྲིགས་བྱས་པའི་སྐབས་སུ་ཐོར་
བུ་རུ་ལོགས་སུ་མ་བཀོད་པས་གསུམ་འབུམ་ནང་དུ་བཅུག་ཡོད་དོ། །
གསུང་འབུམ་འདིའི་པར་སྐྲུན་ལ་བདག་གིས་ཀན་སུའུ་མི་རིགས་དཔེ་སྐྲུན་ཁང་གི་རྩོམ་སྒྲིག་པ་གཙོ་བོ་
གཞོན་པ་རྟ་མགྲིན་འཚོ་དང་ཀན་སུའུ་བོད་རིག་གནས་ཞིབ་འཇུག་ཁང་གི་སྐལ་བཟང་ཐོགས་མེད་ལ་ལས་བཅོལ་
ཏེ་རྒྱུ་སྦྱོར་ནས་སྒྲིག་མགོ་རྩོམ། པར་གཞི་མི་གསལ་བ་རྣམས་ཆད་ལྷག་དག་བཅོས་བྱ་དགོས་པས་དཀའ་ངལ་ལ་
མི་འཛེམས་པར་གློག་ཀླད་དུ་ནང་འདྲེན་མཛད།
ཡང་དཔེ་དེབ་ཚགས་ནས་ཞུས་དག་ཡང་ཡང་བྱ་དགོས་པར་བསམ་སྟེ་དེའི་ཆེད་དུ་སེར་སྨད་ཆོས་མཛད་
ཀྱི་བླ་བྲང་ཕྱག་མཛོད་ཚུལ་ཁྲིམས་རྒྱ་མཚོ། ཅོ་ནེ་ཁྲི་ཟུར་འཇིགས་མེད་ཤེས་རབ་གཙོས་པའི་སེར་སྨད་གཞུང་པ་
འཇིགས་མེད་རྒྱ་མཚོ། སྦྱིན་པ་རྒྱ་མཚོ། བསྟན་པ་རྒྱ་མཚོ། ངག་དབང་དཔལ་ལྡན། ཡེ་ཤེས་ཆོས་འཕེལ།

ཅོ་ནེ་མཚན་ཉིད་གྲྭ་ཚང་གི་འཆད་ཉན་བློ་བཟང་དཔལ་འབྱོར། ས་རིས་གྲྭ་ཚང་གི་རྒན་ཟུར་བློ་བཟང་རྒྱ་མཚོ་
སོགས་རྣམ་པས་རྒྱལ་ས་པེ་ཅིན་དུ་ཕེབས་ནས་ཟླ་གཅིག་ལྷག་རིང་ལ་འབད་བརྩོན་ཞུས་དག་ཐེངས་གཉིས་མཛད་
ལ། དེ་ལྟར་མཛད་ན་ཡང་། དཔེ་གཞི་མི་གསལ་བའི་རྐྱེན་གྱིས་དང་། གཞུང་འདི་ལ་སློབ་གཉེར་ཆེར་མ་བྱས་
པའི་སྐྱོན་ཆེན་པོས་ད་དུང་ཡང་འདི་ལ་ཡིག་ལོག་དང་། ཆད་ལྷག་སོགས་མི་ཉུང་བ་མཆིས། གཟིགས་པ་པོ་བློ་
ལྡན་དག་གི་དྲུང་བཟོད་པར་གསོལ་ལོ། །
འདིར་རྩོམ་སྒྲིག་འགན་ཁུར་བ་དང་ལས་འཛིན་རྩོམ་སྒྲིག་པ་མི་སྣ་རྣམ་པ་ཚོ་དང་། ཞུས་དག་འགན་ཁུར་
བ་དང་ཞུས་དག་པ་རྣམ་པས་དཀའ་སྤྱོད་འབད་རྩོལ་ཡུན་རིང་བྱས་པ་ལ་སྙིང་ནས་ཐུགས་རྗེ་ཆེ་ཞུ།
པར་སྐྲུན་གྱི་རྒྱུ་སྦྱོར་ཡོན་བདག ཀྲུང་ཀྲོའུ་སློབ་མ་ལིང་ལེ་ཏཱ། ཧྲང་ཧེའི་སློབ་མ་ངག་དབང་འཕྲིན་ལས།
ཧྲིན་ཀྲིན་སློབ་མ་ངག་དབང་མཆོག་སྦྱིན། རྣམས་ཀྱིས་གསུང་འབུམ་འདི་པར་སྐྲུན་གྱི་ཡོན་དུ་རྒྱུ་སྦྱོར་རོགས་
རམ་གནང་བ་རྣམས་ལ་ཡང་ཐུགས་རྗེ་ཆེ་ཞུ་བ་ཡིན་ལགས།
ཆོས་མཛད་ངག་དབང་བཟོད་པ་རྒྱ་མཚོ་ནས།
༢༠༠༧ལོའི་ཟླ་༡ཚེས་༨ཉིན།

དཀར་ཆག
རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ་
ཞེས་བྱ་བ་བཞུགས་སོ། ། ...…… . ...… ………… ………… ( 1 )
བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་མཆོད་སྤྲིན་ཞེས་བྱ་བ་
བཞུགས་སོ། ། ། 
... • 。 (18)
རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་
སྐུལ་བའི་སྔགས་ཕྱོགས་ཀྱི་ཉམས་ལེན་ལས་བརྩམས་པའི་དྲི་ལན་གྱི་འགྲེལ་བ་
བཞུགས་སོ། ། ..….….. 
བ... (29)
གཙུག་ཏོར་གདུགས་དཀར་པོ་ཅན་གྱི་གཟུངས་ཀྱི་རྒྱས་འགྲེལ་དགོངས་དོན་རབ་
ཏུ་གསལ་བར་བྱེད་པའི་སྒྲོན་མེ་ཞེས་བྱ་བ་བཞུགས་སོ། ། .…… . ….…………… ………. (69)
རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་བ་ཚིག་དོན་རབ་གསལ་བཞུགས་སོ། ། ...……… … (97)
རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ་
ཞེས་བྱ་བཞུགས་སོ། ། ....….. . .. (107)
འཕགས་པ་བཟང་པོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་
རྒྱ་མཚོའི་གནད་དོན་གསལ་བར་བྱེད་པའི་ཉི་མ་ཞེས་བྱ་བ་བཞུགས་སོ། ། ..……… …………… (154）
བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་
ཞེས་བྱ་བ་བཞུགས་སོ། ། .………………… .…….….…...…. (178)
ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ་བཞུགས་སོ། ། .....…………..……. (203)
ལྷོ་སོའི་ཆོ་གའི་རྒྱས་འགྲེལ་གཞན་ཕན་ཉི་འོད་ཅེས་བྱ་བ་བཞུགས་སོ། ། •.…………………… …..….….. (216)
འཇིགས་བྱེད་ཞལ་གཅིག་ཕྱག་གཉིས་ཟུང་གི་སྒྲུབ་ཐབས་རིན་ཆེན་འབྱུང་གནས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞུགས་སོ། ། ........ 
བ བ བ བ བ བ བ .... ， ( 250)
བདེ་མཆོག་དང་རྡོ་རྗེ་རྣལ་འབྱོར་མའི་འཕོ་བ་མཁའ་སྤྱོད་བདེ་ལམ་བཞུགས་སོ། ། ...…… ……………. (256)
རྒྱུད་དང་གྲུབ་ཆེན་བླ་མའི་དགོངས་དོན་ཐུན་དྲུག་གི་རྣལ་འབྱོར་ཇི་ལྟར་བྱ་
བའི་ཚུལ་རིན་ཆེན་འཕྲེང་མཛེས་ཞེས་བྱ་བ་བཞུགས་སོ། ། .... .….. (259)
རྗེ་བཙུན་མི་ལ་ལ་བརྟེན་པའི་ཐུན་དྲུག་གི་རྣལ་འབྱོར་དངོས་གྲུབ་འབྱུང་གནས་
ཞེས་བྱ་བ་བཞུགས་སོ། ། ....……………. (262)
ཡི་དམ་སྤྱི་འགྲོའི་རྗེས་གནང་བཞུགས་སོ། ། ...…….. 
……………… .……. (265)
འཇམ་དབྱངས་ནས་རྗེ་རིན་པོ་ཆེ་སོགས་ལ་བརྒྱུད་པའི་འཇམ་ལུགས་ཚེ་དཔག་
མེད་ལྷ་ལྔའི་རྗེས་གནང་བཞུགས་སོ། ། ....……... ……………………………………… (273)
ཚེ་དཔག་མེད་ཀྱི་རྣལ་འབྱོར་དང་བླ་མ་བརྒྱུད་པའི་གསོལ་འདེབས་བཞུགས་སོ། ། ...….…… ... (282)
འཇམ་དབྱངས་དཀར་པོའི་སྒྲུབ་ཐབས་བློ་གྲོས་མིག་འབྱེད་ཅེས་བྱ་བ་བཞུགས་སོ། ༈.. .… ……... (285)
དཀར་ཆག་དུ་མའི་མཆོད་བརྗོད་སྙན་ངག་དང་སྦྱར་བ་འགའ་ཞིག་ལོགས་སུ་
བཀོད་པ་བཞུགས་སོ། ། ..… ……. ..…………………….. .….…..…… (290)
མ་ཎིའི་ཕན་ཡོན་གསལ་བར་བྱེད་པའི་སྒྲོན་མེ་ཞེས་བྱ་བ་བཞུགས་སོ། ། ...............…….... ( 297)
དམ་ཚིག་རྡོ་རྗེའི་སྒོམ་བཟླས་དང་ཟ་བྱེད་མཁའ་འགྲོའི་སྦྱིན་སྲེག་བྱ་ཚུལ་གཉིས་ཀ་
བཞུགས་སོ། ། .......... (307)
དཔལ་ལྡན་ལྷ་མོའི་བསྐང་གསོ་བྱ་ཚུལ་བསྡུས་པ་བཞུགས་སོ། ། ..………….. (310)
ལོ་གླུད་དུ་གྲགས་པའི་ལོ་རིམ་སྡེ་བརྒྱད་སྤྱི་མཆོད་ཆར་འབེབས་སད་སེར་བསྲུང་བ་
དང་བཅས་པ་བཞུགས་སོ། ། (313)
2AA
རྒྱལ་བ་མི་འཁྲུགས་པའི་ཞིང་བཀོད་བཞུགས་སོ། ། ..….. 
 (329)
བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་བགྲོད་པའི་
ཐེམ་སྐས་ཞེས་བྱ་བ་བཞུགས་སོ། ། .... 
..……….…..… (339)
སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་
སྐོར་འགའ་ཞིག་བཅས་བཤད་པ་བཞུགས་སོ། ། ... 
བ .. . . (350)

༄༅། ། དཀར་ཆག
དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་དུསང་
སྐར་རྩིས་སྐོར་འགའ་ཞིག་བཞུགས་སོ། ། ....…………….. .. . (374)
གདུགས་དཀར་གྱི་གདོན་ཟློག་གེགས་སེལ་ཞེས་བྱ་བ་བཞུགས་སོ། ། ...……… ..……… .. ……….. (401)

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་
གསལ་བར་སྟོན་པའི་སྒྲོན་མེ་ཞེས་བྱ་བ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། རབ་འབྱམས་རྒྱལ་ཀུན་ཡེ་ཤེས་ཕུང་པོ་ནི། ། རབ་མཛེས་གུར་གུམ་མདོག་
ཅན་གཞོན་ནུའི་སྐུ། ། རབ་དཀར་གངས་རིའི་ལྗོངས་སུ་མངོན་བྱོན་ལ། ། རབ་མཆོག་བླ་མ་རྒྱལ་བ་གཉིས་
པར་འདུད། ། མགོན་དེའི་བསྟན་པའི་གདུགས་དཀར་སྲིད་རྩེའི་བར། ། ཁྱབ་པའི་གྲགས་དཀར་བདག་བློའི་
ཡུལ་འགོད་ཡང་། ། དབུས་གཙང་ཕྱོགས་སུ་ཇི་ལྟར་དར་བའི་ཚུལ། ། མཁས་པའི་སྲོལ་ལུགས་མདོར་བསྡུས་
བརྗོད་པར་བྱ།༧།དེ་ལ་འདིར་རྗེ་བཙུན་འཇམ་དབྱངས་ཀྱི་རྣམ་འཕྲུལ་རྗེ་རིན་པོ་ཆེའི་བསྟན་པ་ཤར་ནུབ་ཀྱི་རྒྱུ་
མཚོའི་མཐའི་བར་ཁྱོབ་པོར་གྱུར་བའི་ཚུལ་ རྒྱས་པར་ནི། པཎ་ཆེན་བསོད་ནམས་གྲགས་པ་དང་། སྡེ་སྲིད་
སངས་རྒྱུས་རྒྱུ་མཚོས་མཛད་པའི་དགའ་ལྡན་ཆོས་འབྱུང་སོགས་ལས་བཤད་པ་ལྟར་ཡིན་ལ། འདིར་རང་གི་སྐལ་
བར་བསམས་ཏེ་རྗེའི་བསྟན་པ་སེར་འབྲས་དགེ་གསུམ་སོགས་སུ་དར་བའི་ཚུལ་ཙམ་ཞིག་བཤད་པར་བྱ་སྟེ། རྗེ་
རིན་པོ་ཆེ་འདི་ཉིད་ལུང་བསྟན་པའི་གཞུང་དུ་མ་ཞིག་སྣང་བ་རྣམས་དྲངས་ན་མང་དུ་འགྱུར་དོགས་ཏེ། མིང་
ཙམ་གྱི་སྒོ་ནས་བརྗོད་ན་འཇམ་དཔལ་རྩ་རྒྱུད། མདོ་སྡེ་རྒྱན་གྱི་བཤད་པའི་ལེའུ། རྒྱལ་པོ་བཀའ་འབུམ། རྒྱལ་
པོ་བཀའ་ཐང་། པདྨ་བཀའ་ཆེམས། རཏྟའི་སྤྱི་ལུང་ཆེན་པོ། མཚོ་སྣ་ཟངས་བྲག་གི་གཏེར་ལུང་། བཀའ་
གདམས་གླེགས་བམ་གྱི་སྐོར་ནས་ཀྱང་རྗེ་རིན་པོ་ཆེ་འདི་ཉིད་འབྱོན་པར་ལུང་བསྟན་ཅིང་། དཔལ་ལྡན་ཟླ་བས་
ཀྱང་ལུང་བསྟན་ཏོ། ། རྗེ་འཁྲུངས་པའི་ཡུལ་ནི། མདོ་སྨད་བཙོང་ཁའི་ཡུལ་དུ་ཡབ་ཀླུ་འབུམ་དགེ་དང་།
ཡུམ་ཤིང་བཟའ་ཨ་ཆོས་གཉིས་ཀྱི་སྲས་སུ་རབ་བྱུང་དྲུག་པའི་མེ་བྱ་ལ་སྐུ་བལྟམས། དགུང་ལོ་གསུམ་པའི་ཚེ་དགེ་
བསྙེན་དང་། བདུན་པའི་དུས་སུ་རབ་བྱུང་མཛད་དེ་བློ་བཟང་གྲགས་པའི་དཔལ་ཞེས་མཚན་གསོལ། དགུང་
ལོ་བཅུ་དྲུག་བར་དུ་མཁན་པོ་ལ་བསྟེན་ནས་མདོ་སྔགས་ཀྱི་སྐོར་མང་དུ་གསན། དགུང་ལོ་བཅུ་བདུན་པའི་དུས་
སུ་ཆོས་རྗེ་དོན་གྲུབ་རིན་ཆེན་ལ་བསྟེན་ནས་དབུས་སུ་ཕེབས། དེ་ནས་བདེ་བ་ཅན་དང་ས་སྐྱ་སོགས་སུ་ཕེབས་
ནས་ཕར་ཚད་སོགས་གཞུང་ཆེན་རྣམས་ལ་སྦྱངས་པས་མཁས་པར་གྱུར་ནས་དབུས་དང་གཙང་གི་ཆོས་གྲྭ་རྣམས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སུ་དཀའ་བཞིའི་གྲྭ་སྐོར་མཛད་པ་ན་ཟླ་མེད་པའི་མཁས་པའི་གྲགས་པས་ཁྱབ། བླ་མ་རྗེ་བཙུན་རེད་མདའ་བ།
ཆོས་ཀྱི་དཔལ་བ། ཁྱུང་བོ་ལྷས་པ། ལྷོ་བྲག་ཕྱག་རྡོར་སོགས་བསྟེན་ནས་མདོ་སྔགས་ཀྱི་ཆོས་ཀུན་ལ་སྦྱངས་པ་
མཐར་ཕྱིན་པ་མཛད་ཅིང་། ཁྱད་པར་དུ་བླ་མ་དབུ་མ་པས་ལོཙྪ་མཛད་དེ་རྗེ་བཙུན་འཇམ་དབྱངས་ལ་ཟབ་པ་
དང་རྒྱ་ཆེ་བའི་ཆོས་རྣམས་ལ་དོགས་གཅོད་མང་དུ་མཛད་ལ། ཕྱིས་དགའ་བ་གདོང་དུ་འཇམ་དབྱངས་ཀྱི་ཞལ་
གཟིགསཏེ་དེ་ནས་བཟུང་རྗེ་བཙུན་ཉིད་ལ་ལྟ་བའི་དྲི་རྟོག་དང་འདུས་པ་སོགས་ཀྱི་ཆོས་ཚུལ་མཐའ་ཡས་པ་
དངོས་སུ་གསན་ནོ། ། རྗེས་ཆོས་གསན་པའི་བླ་མ་མང་དུ་ཡོད་ཀྱང་གཙོ་བོ་ནི་ཆོས་རྗེ་དོན་ཡོད་རིན་ཆེན། རྗེ་
བཙུན་རེད་མདའ་བ། བླ་མ་དབུ་མ་བ། ལྷོ་བྲག་གྲུབ་ཆེན་དང་བཞིའོ། ། དེ་དག་ཀྱང་མིའི་བླ་མའི་དབང་དུ་
བྱས་ཤིང་རྟེན་འབྲེལ་བསྟོད་པ་ལས། བླ་མའི་དྲིན་གྱིས་མཐོང་བའི་ཚེ། ། ཞེས་པ་ལྟར་ན་བླ་མ་ཐམས་ཅད་ཀྱི་
གཙོ་བོ་ནི་རྗེ་བཙུན་འཇམ་པའི་དབྱངས་སོ། ། གཞན་ཡང་མདོ་སྔགས་ཀྱི་ལམ་རིམ་གཉིས་ལ་སོགས་པ་རྩོམ་
པར་མཛད་པ་དང་། གདུལ་བྱ་ལ་ཆོས་ཇི་ལྟར་བསྟན་པ་དང་། དབེན་པ་བསྟེན་ནས་ཉམས་ལེན་མཛད་པ་
དང་། ཉམས་སུ་བླངས་ནས་རྒྱུད་ལ་རིམ་གཉིས་ཀྱི་རྟོགས་པ་ཇི་ལྟར་འཁྲུངས་པ་རྣམས་འགོད་པར་མི་ལང་བས་
གཞན་དུ་ཤེས་པར་བྱ་ལ། འདིར་ནི་དགའ་ལྡན། འབྲས་སྤུངས། སེ་ར། བཀྲ་ཤིས་ལྷུན་པོ་སོགས་སུ་དགོན་
པ་འདེབས་པའི་དུས་དང་། དེ་དག་ཏུ་རྗེའི་བསྟན་པ་འཛིན་པའི་བླ་རབས་ཇི་ལྟར་བྱུང་བའི་ཚུལ་ཅུང་ཟད་
བཤད་པ་ལ། ཐོག་མར་དགའ་ལྡན་ནི། རྗེ་དགུང་ལོ་ང་གསུམ་པའི་ཐོག་ལྷ་སའི་སྨོན་ལམ་ཆེན་མོ་གྲོལ་ནས།
གསང་བདག་གིས་ལུང་བསྟན་པ་ལྟར་འབྲོག་རིར་ཞབས་ཀྱིས་བཅག་ཅིང་། རྒྱལ་ཚབ་དང་འདུལ་འཛིན་གཉིས་
ཀྱིས་ཁུར་བཞེས་ནས་དགའ་ལྡན་རྣམ་པར་རྒྱལ་བའི་གླིང་བཏབ་སྟེ་དགེ་འདུན་གྱི་སྡེ་རིམ་གྱིས་ཚུགས། དགུང་
ལོ་ང་དགུའི་གོང་དཔོན་ནམ་མཁའ་བཟང་པོ་དང༌། འཇམ་དབྱངས་ཆོས་རྗེ་ལ་བཀས་བསྐུལ་ཏེ་འབྲས་སྤུངས་
གཞི་བཏིང་ནས་དགུང་ལོ་ང་དགུའི་ཐོག་ཏུ་གྲུབ། དགུང་ལོ་རེ་གསུམ་ཐོག་བྱམས་ཆེན་ཆོས་རྗེ་ལ་བཀའ་གནང་
སྟེ་སེ་ར་ཐེག་ཆེན་གླིང་བཏབ། རེ་གསུམ་པ་ས་ཕག་ལོ་དེའི་ཟླ་བ་བཅུ་བ་ཡན་ལ་སྐུ་དངོས་ཀྱི་གདུལ་བྱ་སྨིན་གྲོལ་
གྱི་ལམ་ལ་འགོད་པའི་མཛད་པ་ཀུན་མཐར་ཕྱིན་ཏེ། ཟླ་བ་བཅུ་བའི་ཉེར་ལྔ་ལ་གཟུགས་སྐུའི་བཀོད་པ་ཆོས་ཀྱི་
དབྱིངས་སུ་ཉེ་བར་བསྡུས་ནས་དགའ་ལྡན་དུ་གཤེགས། རྗེ་ལ་བུ་སློབ་ནམ་མཁའི་སྐར་ཚོགས་ལྟར་མང་ཡང་
སྲས་ཀྱི་ཐུ་བོ་ནི་རྗེ་བཞུགས་པའི་སྐབས་དེར་གྲགས་པ་རྒྱལ་ཚབ་རྗེ་དང་འདུལ་འཛིན་གྲགས་པ་རྒྱལ་མཚན་གཉིས།
མཁའ་གྲུབ་རྗེ་ནི་ཐུགས་སྲས་ཀྱི་གཙོ་བོ། རྗེ་སྐུ་གཞོན་པའི་དུས་ཀྱི་བུ་སློབ་སྔར་ཚར་བ་གྲགས་ཆེ་བ་རྣམ་པ་བཞི་
སྟེ། ཚ་ཁོ་ངག་དབང་གྲགས་པ། གྲགས་པ་བློ་གྲོས། ཛྙཱ་ན་ཤྲཱི། དགེ་བཤེས་སྟོན་པའོ། ། ཕྱི་ཚང་འཛམ་
.. 2

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
དཀར་བ། བཟང་སྐྱོང་བ། རིན་རྒྱལ་བ། བྱང་སེང་བ། འཇམ་དཔལ་རྒྱ་མཚོ། ཤེས་རབ་གྲགས་པ།
འཇམ་དཔལ་བཀྲ་ཤིས། དཔལ་སྐྱོང་བ་སྟེ་འཁོར་དག་པ་རྣམ་པ་བརྒྱུད། འཕྲིན་ལས་རྒྱ་ཆེ་བ། རྗེ་དགེ་འདུན་
གྲུབ། བཀྲ་ཤིས་དཔལ་ལྡན། རྒྱལ་མཚན་བཟང་པོ། རྗེ་བཙུན་ཤེས་རབ་སེངྒེ་སྟེ་ལྔའོ། ། བསྟན་པའི་སྒྲོན་
མེ་ལྟ་བུ་ནི། དཀོན་མཆོག་ཚུལ་ཁྲིམས། རྒྱལ་དབང་ཁ་ཆེ། རིན་བསམ་པ། གྲོགས་བཟང་པ། ཤེས་རབ་
རྒྱལ་མཚན། ནམ་མཁའ་དཔལ། བློ་གྲོས་ཆོས་སྐྱོང་། བ་སོ་ཆོས་རྒྱན། དཔལ་སེང་བ། སྣར་ཐང་བ་དང་
བཅུའོ། ། གཞན་དོན་ནུས་པའི་བྱང་སེམས་ནི། ཤཱཀྱ་བསོད་ནམས། ཀུན་དགའ་བཟང་པོ། བློ་གྲོས་རྒྱལ་
མཚན། ཚུལ་ཁྲིམས་དཔལ་བཟང་། གཞོན་ནུ་རྒྱལ་མཆོག གྲགས་བཟང་བ་སྟེ་དྲུག་གོ ཏི་ཤིར་བཀུར་བ་
བྱམས་ཆེན་ཆོས་རྗེ་དང་བྱང་དར་བ་གཉིས་སོ། ། དཔོན་སྲས་ནམ་མཁའ་དཔལ་དང་བསོད་ནམས་རྣམས་རྒྱལ་
གཉིས། སྦྱངས་པའི་ཡོན་ཏན་ལྡན་པ་བཀྲ་ཤིས་རྒྱ་མཚོ་དང་ལེགས་པ་རྒྱལ་མཚན་གཉིས། རྣམ་དཔྱོད་ཕུལ་དུ་
བྱུང་བ་རིན་ཆེན་སེངྒེ་དང་ཆོས་དབང་གྲགས་པ་གཉིས། བསྟན་པ་སྤེལ་ནུས་པ་སྟོད་སྨད་ཤེར་བཟང་གཉིས་
དང༌། ངག་དབང་གྲགས་པ། རྒྱལ་མཚན་སེངྒེ། དཔལ་ལྡན་ཤེས་རབ། ཡོན་ཏན་དཔལ་ཞེས་པ་སྟེ་དྲུག
སྐད་གཉིས་སྨྲ་བ་གཞོན་ནུ་དཔལ་བ་དང་སྟག་ལུང་བ་གཉིས། སྡེ་བདག་དཔལ་ལྡན་བཟང་པོ། བསོད་ནམས་
བཟང་པོ། ། བྱང་ཆུབ་རྡོ་རྗེ། བསོད་ནམས་རྒྱལ་མཚན། དོན་གྲུབ་རྒྱལ་པོ། བཀྲ་ཤིས་དཔལ་འོད་དེ་དྲུག་
གོ མང་དུ་མཁྱེན་པ་ཆོས་རྗེ་ཤེར་འབྱུང་། རིན་བསམ་པ། གྲགས་པ་རིན་ཆེན། བསོད་ནམས་རིན་ཆེན།
རིན་ཆེན་རྒྱལ་བ། སངས་རྒྱས་རྒྱལ་མཚན། རིན་ཆེན་གྲགས་པ། བདེ་འབྱུང་དང་བརྒྱད་དོ། ། མདོ་རོང་
གི་མཁས་པ་མདོ་སྨད་འོད་ཟེར། ལེགས་བཟང་། བསོད་ནམས་ཤེས་རབ། ལྕེ་དག་པ་དང་བཞིའོ། ། གྲུབ་
པའི་གདུང་བྱང་དཔལ་བ་དང་རིན་ཆེན་དཔལ་གཉིས། ཡ་མཚན་ཅན་གྱི་སྐྱེས་བུ་སྨོན་ལམ་དཔལ་བ་དང་
བསོད་ནམས་རིན་ཆེན་གཉིས། སྤྱན་སྔ་ནི་ཀུན་བློ། གཞོན་ནུ་འོད་ བློ་གྲོས་རྒྱལ་མཚན། དཔལ་བཟང་བ།
ནམ་རྒྱལ་བ། བསོད་ནམས་ལྷུན་གྲུབ། རིན་རྒྱལ་བ། རིན་ཆེན་འཕེལ་དང་བརྒྱུད་དོ། ། ཁྲི་ཆེན་ནི་ཆོས་རྗེ་
མཛེས་པ་དཔལ། བླ་ཆེན་ཉོན་ཤག་པ། གུ་ཤྲི་དཔལ་ལྡན་དོན་གྲུབ། ཆོས་རྗེ་ཡེ་ཤེས་དཔལ་དང་བཞིའོ། །
མཁན་ཆེན་ནི་ཆོས་རྒྱལ་དཔལ་བཟང་། རྒྱལ་བཟང་བ། ཀུན་རྡོར་བ། བྱང་དཔལ་བ་སྟེ་བཞིའོ། ། ཆེན་པོ་
ནི་གྲགས་བཟང་བ། དགས་པོ། བློ་འཕེལ། ཀུན་རྒྱལ། བཀྲ་ཤིས་རྒྱལ་མཚན་དང་ལྔའོ། ། ཆོས་བསྒོ་བ་
འཇམ་དབྱངས་ཁ་ཆེ་དང་བཀྲ་ཤིས་རིན་ཆེན་གཉིས། དཀའ་བཅུ་བ་ནི་དར་བཟང་། འཁའ་སེར། རྒྱལ་
མཚན། ཧུ་ལ་བ་དང་བཞིའོ། ། བཀའ་བཞི་བ། དོན་ཡོད། རིན་ཆེན་ དཔལ། རིན་ཆེན་ཆོས་རྒྱལ།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སང་ས་རྒྱས་དབང་ཕྱུག སངས་རྒྱས་བཟང་པོ། བསོད་ནམས་བཟང་པོ། གྲོ་ས་བ། འཆོར་བུ་བ། ཆོས་
སེང་། གྲགས་པ་རྒྱལ་མཚན་དང་བཅུའོ། ཇོ་སྟན་པ་ནི་ཟླ་བ་བློ་གྲོས། བསོད་ནམས་ལྷུན་གྲུབ། ལེགས་
རིན་པ། ཀོད་པོ་དང་བཞིའོ། ། གནས་བརྟན་ནི་ལེགས་བཟང་བ། དོན་གྲུབ་དཔལ། དགེ་འདུན་རྒྱལ་པོ།
འོད་ཟེར་བཀྲ་ཤིས། གཞོན་ནུ་སངས་རྒྱས། ཀུན་དགའ་འབུམ་དང་དྲུག་གོ ། རྟོགས་ལྡན་ནི་སངས་རྒྱས་
དཔལ་བཟང་། ནམ་ མཁའ་ ཤོ་ ར། གྲགས་པ་འབྱུང་གནས། རལ་ ཞིག་ པ། ནམ་མཁའ་རྒྱལ་བ་དང་
ལྔའོ། ། གཞན་ཡང་གྲགས་པ་རྒྱ་མཚོ༔ གཞོན་ནུ་དཔལ་བ། བསམ་རྒྱལ་བ། གསེར་ཐུབ་པ། ཡང་སྟེང་
རིན་པོ་ཆེ། ཞི་བློ་དཔོན་པོ། དྲུང་ནམ་མཁའ། མགོན་པོ་བྱང་ཆུབ། བསོད་ནམས་རིན་ཆེན། དྲུང་ཆོས་
འཕགས་པ། ཤཱག་རིན་པ། ཟླ་བ་བཟང་པོ། ཆོས་རྒྱལ་མཚན། སངས་རྒྱས་ཡེ་ཤེས་སོགས་ཤིན་ཏུ་མང་ཡང་
དེའི་ནང་ནས་བརྒྱ་དང་བཞི་བཅུས་ནི་སོ་སོ་ནས་ཆོས་སྡེ་རེ་བཏབ་ཅིང་བསྟན་བཅོས་མཛད་པ་སོགས་ཀྱི་སྒོ་ནས་
རྗེའི་བསྟན་པ་ལ་བྱ་བ་ལྷག་པར་བྱས་སོ། །
གདན་སའི་གཙོ་བོ་དགའ་ལྡན་གྱི་ཁྲི་རབས་ནི། ཐོག་མ་རྗེ་རང་ཉིད་དང་། ཁྲི་ཐོག་གཉིས་པ་རྒྱལ་ཚབ་
དར་མ་རིན་ཆེན་ནི་གཙང་སྟོད་དུ་འཁྲུངས་ཤིང་། གཞུང་ལུགས་ཐམས་ཅད་ལ་སྦྱངས་པས་མཁས་པ་ཆེན་པོར་
གྱུར། རྗེ་ཞིང་དུ་གཤེགས་ཁར་དབུ་ཞྭ་གནང་སྟེ་དོན་གྱིས་ཁྲིར་བསྐོ་བར་མཛད་ཅིང་། རྗེ་གཤེགས་རྗེས་དགུར་
ལོང་དྲུག་པ་རབ་བྱུང་བདུན་པའི་ས་ཕག་ལོར་འདུལ་འཛིན་པ་སོགས་དགེ་འདུན་པ་རྣམས་ཀྱིས་ཁྲི་ཐོག་ཏུ་
མངའ་གསོལ། ཕར་ཚད་ཀྱི་བསྟན་བཅོས་མང་དུ་མཛད་ཅིང་། དགུང་ལོ་རེ་དགུ་བ་ཆུ་ཁྱིར་དག་ཞིང་དུ་
གཤེགས་སོ། ། ཁྲི་ཐོག་གསུམ་པ་མཁས་གྲུབ་དགེ་ལེགས་དཔལ་བཟང་ནི་གཙང་སྟོད་དུ་རབ་བྱུང་བདུན་པའི་
ཤིང་གླང་ལོར་འཁྲུངས། མཁས་གྲུབ་ལྷ་དབང་བློའི་སྐུ་སྐྱེར་ངོས་བཟུང་བ་ལ་བརྟེན་ནས་མཁས་གྲུབ་ཆོས་རྗེར་
གྲགས། མདོ་སྔགས་ཀྱི་གཞུང་ཀུན་ལ་ཟླ་མེད་པའི་མཁས་པ་ཆེན་པོར་གྱུར། མདོ་སྔགས་ཀྱི་བསྟན་བཅོས་ཀྱང་
མང་དུ་བརྩམས། དགུང་ལོ་ཞེ་བདུན་པ་ལྕགས་ཕག་ལ་ཁྲི་ཐོག་ཏུ་ཕེབས། དགུང་ལོ་ང་བཞི་བའི་རྟ་ལོར་དག་
ཞིང་དུ་གཤེགས་སོ། ། ཁྲི་ཐོག་བཞི་བ་ཞ་ལུ་བ་ལེགས་པ་རྒྱལ་མཚན་ནི་གཙང་དུ་ཤིང་ཡོས་ལ་འཁྲུངས། དགུང་
ལོ་རེ་བཞི་པ་ས་རྟ་ལ་ཁྲི་ཐོག་ཏུ་ཕེབས། འཇིགས་བྱེད་ཀྱི་འཁྲུལ་འཁོར་ལ་མཁས་ཤིང་མཐུ་ནུས་ཆེ་བས་ལོག་པར་
འཁུ་བ་འགའ་ཞིག་ཚར་བཅད། དགུང་ལོ་དོན་དྲུག་པ་ལྕགས་རྟ་ལ་ཞི་བར་གཤེགས་སོ། ། ཁྲི་ཐོག་ལྔ་བ་ཆོས་
རྗེ་བློ་གྲོས་ཆོས་སྐྱོང་ནི་གཡག་སྡེར་ས་སྦྲུལ་ལ་འཁྲུངས། མཁས་གྲུབ་རིན་པོ་ཆེ་བསྟེན་ནས་མདོ་སྔགས་ཀུན་དང་
དུས་འཁོར་ལ་མཁས་ པར་སྦྱངས། དགུང་ལོ་རེ་གཉིས་པ་རབ་བྱུང་བརྒྱད་ པའི་ལྕགས་རྟ་ལ་ཁྲིར་ཕེབས།

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
བསྟན་བཅོས་ཀྱང་འགའ་རི་རྩོམ་ཞིང་དོན་ལྔ་བ་ཆུ་ལུག་ལ་ཞི་བར་གཤེགས་སོ། ། ཁྲི་ཐོག་དྲུག་པ་བ་སོ་ཆོས་ཀྱི་
རྒྱལ་མཚན་ནི་མཁས་གྲུབ་རྗེའི་གཅུང་པོར་ཆུ་རྟ་ལ་འཁྲུངས། རྗེ་དང་མཁས་གྲུབ་ལ་བརྟེན་ནས་མདོ་སྔགས་
ཀུན་དང་འདུས་པ་ལ་སྦྱངས་པས་མཁས་ཤིང་གྲུབ་པ་བརྙེས། དགུང་ལོ་རེ་གཉིས་པ་ཆུ་ལུག་ལ་ཁྲིར་ཕེབས།
འཆད་རྩོད་རྩོམ་གསུམ་གྱི་སྒོ་ནས་བསྟན་པ་སྤེལ། དོན་གཉིས་པ་ཆུ་སྦྲུལ་ལ་དག་ཞིང་དུ་གཤེགས་སོ། ། ཁྲི་ཐོག་
བདུན་པ་བློ་གྲོས་བརྟན་པ་ནི་གཙང་ཕྱོགས་སུ་ཆུ་ཏོར་འཁྲུངས། རྗེ་དང་རྒྱལ་ཚབ་ལ་བརྟེན་ནས་གཞུང་ལུགས་
ཀུན་ལ་མཁས་པར་སྦྱངས་ཤིང་བསྟན་བཅོས་བརྩམས། དགུང་ལོ་དོན་གཉིས་པ་ཆུ་སྦྲུལ་ལ་ཁྲིར་ཕེབས་ནས་ཆོས་
ཀྱི་འཁོར་ལོ་བསྐོར་ཏེ། དོན་བདུན་པ་ས་ཁྱི་ལ་ཞི་བར་གཤེགས་སོ། ། ཁྲི་ཐོག་བརྒྱད་པ་སྨོན་ལམ་དཔལ་བ་ནི་
གཡས་རུ་བྱང་དུ་ཤིང་རྟར་འཁྲུངས། དགེ་འདུན་གྲུབ་པ་བསྟེན་ནས་གཞུང་ཆེན་ཀུན་ལ་སྦྱངས་པས་ཐར་ཕྱིན་
པར་མཛད། ཕར་ཚད་རྣམས་ལ་མཁས་ཤིང་བསྟན་བཅོས་ཀྱང་ཁ་ ཤས་མཛད། དགུང་ལོར་རེ་བདུན་པ་
ལྕགས་བྱི་ལ་ཁྲིར་ཕེབས་ཏེ་ཆོས་མང་དུ་གསུངས་ནཾས། དོན་བརྒྱད་པ་ལྕགས་ཕག་ལ་དག་ཞིང་དུ་གཤེགས་
སོ། ། རྗེ་གཤེགས་ནས་འདིའི་བར་ལོ་དོན་གསུམ་སོང་སྣང་། རྒྱལ་ཚབ་ནས་འདིའི་བར་འཇམ་དབྱངས་
གཙང་བ་བདུན་བརྒྱུད་ཅེས་གྲགས་ཏེ་སངས་རྒྱས་བྱང་སེམས་ཀྱི་རྣམ་འཕྲུལ་དུ་ངེས་སོ། ། འདི་མན་ཆད་
མཚན་སྒྲ་ཅན་གྱི་སྒོ་ནས་བརྗོད་ན། ཁྲི་ཐོག་དགུ་བ་རྗེ་བློ་བཟང་ཉི་མ། བཅུ་བ་ཆོས་རྗེ་ཡེ་ཤེས་བཟང་པོ། བཅུ་
གཅིག་པ་འདས་སྟོན་བློ་བཟང་གྲགས། བཅུ་གཉིས་པ་འཇམ་དབྱངས་ལེགས་པའི་བློ་གྲོས། བཅུ་གསུམ་པ་
ཆོས་ཀྱི་བཤེས་གཉེན། བཅུ་བཞི་པ་རིན་ཆེན་འོད་ཟེར། བཙོ་ལྔ་བ་པཎ་ཆེན་བསོད་ནམས་གྲགས་པ། བཅུ་
དྲུག་པ་ཆོས་སྐྱོང་རྒྱ་མཚོ། བཅུ་བདུན་པ་རྡོ་རྗེ་བཟང་པོ། ། བཅོ་བརྒྱད་པ་རྡོ་རྗེ་རྒྱལ་མཚན། བཅུ་དགུ་བ་
ངག་དབང་ཆོས་གྲགས། ཉི་ཤུ་བ་ཆོས་གྲགས་བཟང་པོ། ཉེར་གཅིག་པ་དགེ་ལེགས་དཔལ་བཟང་། ཉེར་
གཉིས་པ་དགེ་འདུན་བསྟན་པ་དར་རྒྱས། ཉེར་གསུམ་པ་ཚེ་བརྟན་རྒྱུ་མཚོ། ཉེར་བཞི་བ་བྱམས་པ་རྒྱ་མཚོ།
ཉེར་ལྔ་བ་དཔལ་འབྱོར་རྒྱ་མཚོ། ཉེར་དྲུག་པ་དམ་ཆོས་དཔལ་འབར། ཉེར་བདུན་པ་སངས་རྒྱས་རིན་ཆེན།
ཉེར་བརྒྱད་པ་དགེ་འདུན་རྒྱལ་མཚན། ཉེར་དགུ་བ་བཤེས་གཉེན་གྲགས་པ། སུམ་ཅུ་པ་བློ་གྲོས་རྒྱ་མཚོ། སོ་
གཅིག་པ་དམ་ཆོས་དཔལ་བ། སོ་གཉིས་པ་ཚུལ་ཁྲིམས་ཆོས་འཕེལ། སོ་གསུམ་པ་གྲགས་པ་རྒྱུ་མཚོ། སོ་བཞི་
པ་ངག་དབང་ཆོས་ཀྱི་རྒྱལ་མཚན། སོ་ལྔ་བ་དཀོན་མཆོག་ཆོས་འཕེལ། སོ་དྲུག་པ་བསྟན་འཛིན་ལེགས་བཤད།
སོ་བདུན་པ་དགེ་འདུན་རིན་ཆེན། སོ་བརྒྱད་པ་བསྟན་པ་རྒྱལ་མཚན། སོ་དགུ་བ་དཀོན་མཆོག་ཆོས་བཟང་།
བཞི་བཅུ་བ་དཔལ་ལྡན་རྒྱལ་མཚན། ཞེ་གཅིག་པ་བློ་བཟང་རྒྱལ་མཚན། ཞེ་གཉིས་པ་བློ་བཟང་དོན་ཡོད། ཞེ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ས
གསུམ་པ་བྱམས་པ་བཀྲ་ཤིས། ཞེ་བཞི་བ་བློ་གྲོས་རྒྱམཚོ། ཞེ་ལྔ་བ་ཚུལ་ཁྲིམས་དར་རྒྱས། ཞེ་དྲུག་པ་སྦྱིན་པ་རྒྱ་
མཚོ། ཞེ་བདུན་པ་བློ་བཟང་ཆོས་འཕེལ། ཞེ་བརྒྱད་པ་སླར་ཡང་ཚུལ་ཁྲིམས་དར་རྒྱས་ཏེ་དེ་ཡན་ནི་བཻ་ཌཱུརྱ་སེར་
པོར་གསལ་ལ། དེ་ནས་རབ་བྱུང་བཅུ་གཉིས་པའི་མཇུག་གི་ཆུ་ཤིང་བྱི་འདིའི་བར་ལོ་ལྔ་བཅུར་ཉེ་བར་སོང་
འདུག་པས་ལོ་བདུན་རེའི་དབང་དུ་བྱས་ན་དེའི་བར་ཁྲི་ཐོག་བདུན་གྱི་སྐོར་སོང་བར་ངེས་སོ། ། དེ་ལྟར་ན་
བདུན་པོ་གོང་གི་ཞེ་བརྒྱད་ཀྱི་སྟེང་བསྣན་པས་ཁྲི་ཐོག་ང་ལྔའི་སྐོར་སོང་བར་སྣང་ངོ༌། ། ཁྲི་ཐོག་པ་དེ་ཐམས་
ཅད་ཀྱིས་ཀྱང་རྗེའི་བསྟན་པ་ལུགས་གཉིས་ཀྱི་སྒོ་ནས་བཟུང་སྟེ་སྤེལ་བར་མཛད་པ་རྒྱས་པར་སོ་སོའི་རྣམ་ཐར་
ལས་ཤེས་པར་བྱའོ།
༧ དགའ་ལྡན་དུ་བྱང་རྩེ་དང་ཤར་རྩེ་གཉིས་བྱུང་བའི་བྱང་རྩེའི་བླ་རབས་ཀྱི་ཐོག་མ་ནི། ཧོར་སྟོན་ནམ་
མཁའ་དཔལ་བཟང་། དེ་ནས་ཀུན་དགའ་བཀྲ་ཤིས། བློ་གྲོས་བརྟན་པ། བཀྲ་ཤིས་རྒྱལ་མཚན། ཤེས་རབ་
བཟང་པོ། ཚུལ་ཁྲིམས་བཟང་པོ། ཤེས་རབ་དར། རྒྱལ་མཚན་བཟང་པོ། ཆོས་གྲགས་བཟང་པོ། དགེ་
འདུན་བསྟན་དར། བྱམས་པ་རྒྱ་མཚོ། དམ་ཆོས་དཔལ་འབར། དགེ་འདུན་རྒྱལ་མཚན། བཀྲ་ཤིས་འབྱུང་
གནས། བློ་གྲོས་རྒྱ་མཚོ། ངག་དབང་ཆོས་གྲགས། དགེ་འདུན་རྒྱལ་མཚན། ངག་དབང་ཆོས་རྒྱན། བསྟན་
འཛིན་ལེགས་བཤད། བསྟན་པ་རྒྱལ་མཚན། ཆོས་རྒྱལ་བཀྲ་ཤིས། དཔལ་ལྡན་རྒྱལ་མཚན། དམ་ཆོས་རྣམ་
རྒྱལ། བློ་བཟང་དོན་ཡོད། ངག་དབང་ནོར་བུ། བྱམས་པ་རིན་ཆེན། བློ་གྲོས་རྒྱ་མཚོ། སྦྱིན་པ་རྒྱ་མཚོ།
ངག་དབང་ཕུན་ཚོགས། དོན་གྲུབ་རྒྱ་མཚོ་སོགས་སོ། ། ཤར་རྩེར་ནི་རིན་ཆེན་རྒྱལ་མཚན། ཉི་གྲགས། བློ་
གྲགས། རྒྱལ་མཚན། སྨོན་ལམ་དཔལ། ཡེ་ཤེས་བཟང་པོ། མདར་སྟོན་བློ་བཟང་། ཆོས་ཀྱི་བཤེས་གཉེན།
བཟང་པོ། བསོད་ནམས་གྲགས་པ། དཀོན་མཆོག་དོར། རྡོ་རྗེ་བཟང་པོ། ངག་དབང་ཆོས་གྲགས། དགེ་
ལེགས་དཔལ་བཟང་། ཚེ་བརྟན་རྒྱ་མཚོ། ཤཱཀྱ་རིན་ཆེན། དཔལ་འབྱོར་རྒྱ་མཚོ། ནམ་མཁའ་རྒྱལ་མཚན།
སངས་རྒྱས་རིན་ཆེན། དོན་གྲུབ་སེངྒེ། བཤེས་གཉེན་གྲགས་པ། ཉི་མ་བཟང་པོ། དམ་ཆོས་དཔལ། གྲགས་
པ་རྒྱ་མཚོ། དཀོན་མཆོག་ཆོས་འཕེལ། སངས་རྒྱས་བཀྲ་ཤིས། དགེ་འདུན་རིན་ཆེན། ངག་དབང་རིན་ཆེན།
དཀོན་མཆོག་བཟང་པོ། བློ་བཟང་རྣམ་རྒྱལ། བློ་བཟང་དཔལ་འབར། བྱམས་པ་བཀྲ་ཤིས། དགེ་འདུན་
གྲགས་པ། ཚུལ་ཁྲིམས་དར་རྒྱས། བློ་བཟང་ཆོས་འཕེལ་སོགས་སོ། །
དགའ་ལྡན་སོགས་སུ་རྒྱུད་པ་གྲྭ་ཚང་དང་བླ་རབས་བྱུང་ཚུལ་ནི། རྗེས་རྗེ་བཙུན་ཤེས་རབ་སེངྒེ་ལ་འགྲེལ་
བ་བཞི་སྦྲགས་ཀྱི་བཤད་སྲོལ་འཛིན་པའི་བཀའ་བབས་པས་ཐོག་མ་ནི་བླ་མ་དེ་ཉིད་ཡིན་ལ། དེ་ཉིད་ཀྱིས་གཙང་

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
ཕྱོགས་ནས་རྒྱུད་ཀྱི་འཆད་ཉན་མཛད་ཅིང་། སྲད་རིན་ཆེན་རྩེ་བས་སྦྱིན་བདག་མཛད་ནས་རྒྱུད་གྲྭ་བཙུགས་པ་
ལ་སྲད་རྒྱུད་པར་གྲགས། དེ་ནས་སྲད་རྒྱུད་ཀྱི་བླ་རབས་ནི། འདུལ་ནག་དཔལ་ལྡན་བཟང་པོ། རོག་ཚོ་ཆོས་
མཛད། དགེ་འདུན་འཕེལ། ཆོས་དབྱིངས། བཀྲ་ཤིས་འཕགས། བསམ་གྲུབ་རྒྱ་མཚོ། བསོད་ནམས་རྒྱལ་
མཚན། བརྩོན་འགྲུས་འཕགས། རྡོ་རྗེ་བཟང་པོ། ། བྱམས་པ་རྒྱལ་མཚན། དཀོན་མཆོག་རྒྱ་མཚོ། ། དགེ་
འདུན་རྒྱལ་པོ། ། རིན་ཆེན་རྒྱ་མཚོ། ། ཆོས་དབང་། སངས་རྒྱས་རྒྱ་མཚོ། ། ཕུག་ཆེན་པ། ཤེས་རབ་རིན་
ཆེན། དཔལ་ལྡན་མཆོག་སྦྱིན། མཆོག་ལེགས་འོད་ཟེར། དཀོན་མཆོག་ཡར་འཕེལ། བློ་བཟང་ཡེ་ཤེས། བློ་
བཟང་དོན་གྲུབ་སོགས་སོ། ། རྗེ་བཙུན་ཤེས་རབ་སེངྒེས་ཐོག་མར་སྟོད་གཙང་དུ་རྒྱུད་གྲྭ་བཙུགས་ནས་དབུས་
སུ་ཕེབས་ཏེ་རྒྱུད་ཀྱི་འཆད་ཉན་བཙུགས་ནས་ཕྱོགས་ཕྱོགས་སུ་ཆོས་བར་གཏེག་ཅིང་། རབ་བྱུང་བདུན་པའི་
ཐོག་རྒྱུད་གྲྭ་ཚུགས་པ་ལ་རྒྱུད་སྨད་དུ་གྲགས་ཤིང་། དེའི་བླ་རབས་ནི། རྡོ་རྗེ་འཆང་སྦྱིན་པ་དཔལ། ཀུན་
དགའ་དོན་གྲུབ། བཀྲ་ཤིས་རྒྱལ་མཚན། ཤེས་རབ་བཟང་པོ། ཨུ་རི་དཀའ་བཅུ་བ། སློབ་དཔོན་ཚུལ་
བཟང་། ཆོས་བསྐྱོང་རྒྱ་མཚོ། རྒྱལ་མཚན་བཟང་པོ། ཆོས་གྲགས་བཟང་པོ། ནམ་མཁའ་གྲགས། བྱམས་པ་
རྒྱ་མཚོ། བཀྲ་ཤིས་བཟང་པོ། དགེ་འདུན་རྒྱལ་མཚན། རྣམ་རྒྱལ་དཔལ་བཟང་། བློ་གྲོས་རྒྱ་མཚོ། ངག་
དབང་ཆོས་གྲགས། ངག་དབང་ཆོས་རྒྱན། བསྟན་འཛིན་ལེགས་བཤད། ཆོས་རྒྱལ་བཀྲ་ཤིས། དཔལ་ལྡན་
རྒྱལ་མཚན། དམ་ཆོས་རྣམ་རྒྱལ། བློ་བཟང་དོན་ཡོད། བློ་བཟང་རྣམ་རྒྱལ། ངག་དབང་ནོར་བུ། ཤེས་
རབ་རྒྱ་མཚོ། བློ་གྲོས་རྒྱ་མཚོ། སྦྱིན་པ་རྒྱ་མཚོ། དཔལ་འབྱོར་རྒྱ་མཚོ། དོན་གྲུབ་རྒྱ་མཚོ་སོགས་སོ།༧།རྒྱུད་
སྟོད་བླ་རབས་ནི། རྗེ་བཙུན་ཤེས་རབ་སེངྒེའི་དངོས་སློབ་རྒྱུད་པ་ཀུན་དགའ་དོན་གྲུབ་ཀྱིས་དབུས་སྟོད་དུ་རྒྱུད་
ཀྱི་འཆད་ཉན་གནང་བས་རྒྱུད་སྟོད་པར་གྲགས། དེ་ནས་ལྷ་དབང་རིན་ཆེན། ཆོས་ལྡན་བློ་གྲོས། བསོད་
ནམས་གྲགས་པ། དཀོན་མཆོག་དོར། ངག་དབང་ཆོས་གྲགས། དགེ་ལེགས་དཔལ། ཚེ་བརྟན་རྒྱ་མཚོ།
ཤཱཀྱ་རིན་ཆེན། དཔལ་འབྱོར་རྒྱ་མཚོ། ནམ་མཁའ་རྒྱལ་མཚན། བྱང་ཆུབ་འོད་ཟེར། འཇམ་དབྱངས་འོད་
ཟེར། གྲགས་པ་རྒྱ་མཚོ། ། དཀོན་མཆོག་ཆོས་འཕེལ། སངས་རྒྱས་བཀྲ་ཤིས། དགེ་འདུན་རྒྱ་མཚོ། ། བློ་
བཟང་བསྟན་འཛིན། ངག་དབང་ཆོས་འཕེལ། དཀོན་མཆོག་བཟང་། བྱམས་པ་རྣམ་རྒྱལ། བློ་བཟང་རྒྱལ་
མཚན། བློ་བཟང་དཔལ་འབར། བྱམས་པ་བཀྲ་ཤིས། དགེ་འདུན་གྲགས་པ། བློ་བཟང་དགེ་ལེགས། བློ་
བཟང་ཆོས་འཕེལ་གཉིས་ལ་སོགས་པ་སྟེ་ཕྱིས་དབུས་ཕྱོགས་སུ་སྤོས་སོ། །
དཔལ་ལྡན་འབྲས་སྤུངས་ཀྱི་བླ་རབས་ནི། གོང་དུ་བརྗོད་པ་ལྟར་རྗེའི་སྲས་འཇམ་དབྱངས་བཀྲ་ཤིས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཔལ་ལྡན་དེ་ཉིད་ཀྱིས་རྗེའི་བཀའ་ལྟར་རབ་བྱུང་བདུན་པའི་མེ་སྤྲེལ་ལོར་འབྲས་སྤུངས་བཏབ་སྟེ་མདོ་སྔགས་ཀྱི་
ཆོས་ཀྱི་འཁོར་ལོ་བསྐོར་ཞིང་སྒོ་མང་བློ་གསལ་གླིང་བདེ་ཡངས་སོགས་གྲྭ་ཚང་བདུན་བཙུགས། མཁས་ཤིང་གྲུབ་
པ་བརྙེས་པར་གྲགས་ཤིང་འཕྲིན་ལས་ནམ་མཁའ་དང་མཉམ་པ་དེ་ཉིད་ཀྱིས་གདན་སའི་ཐོག་མ་མཛད་དེ།
གདན་ས་གཉིས་པ་དཔལ་ལྡན་སེངྒེ། གསུམ་པ་རིན་ཆེན་བྱང་ཆུབ། བློ་བཟང་ཉི་མ། བློ་བཟང་གྲོགས།
ཤཱཀྱ་རིན་ཆེན། སྨོན་ལམ་དཔལ། ལེགས་པ་ཆོས་འབྱོར། ཡོན་ཏན་རྒྱ་མཚོ། དགེ་འདུན་རྒྱ་མཚོ། བསོད་
ནམས་གྲགས་པ། བསོད་ནམས་རྒྱ་མཚོ། ཡོན་ཏན་རྒྱ་མཚོ། བློ་བཟང་ཆོས་ཀྱི་རྒྱལ་མཚན། ཐམས་ཅད་
མཁྱེན་པ་བློ་བཟང་རྒྱ་མཚོ། བློ་བཟང་རིན་ཆེན་ཚངས་དབྱངས་རྒྱ་མཚོ། ཐམས་ཅད་མཁྱེན་པ་བསྐལ་བཟང་
རྒྱ་མཚོའོ། །
སྒོ་མང་གྲྭ་ཚང་དུ་བླ་རབས་ནི། དང་པོར་གྲགས་པ་རིན་ཆེན། རྒ་ལེབ། ཚུལ་བཟང་། དཔལ་ཤེ །
ཀུན་རྒྱལ་བ། དབང་དཔལ་བ། དཔལ་བློ་དང་ཤེ་བློ། ། ཡེ་ཤེས་གྲགས། དཔལ་ལྡན་འོད་ཟེར་དང་དཀོན་
མཆོག་བཟང་། རིན་ཆེན་བྱང་ཆུབ། ངག་དབང་འབྱུང་གནས། བློ་བཟང་ཨེ་བ། ཕྱོགས་ལས་རྣམ་རྒྱལ།
ཆོས་ཀྱི་འབྱུང་གནས། བྱམས་པ་ལྷུན་གྲུབ། བརྩོན་འགྲུས་རྒྱ་མཚོ། དགེ་ལེགས་ལྷུན་གྲུབ། ཆོས་གྲོགས་རྣམ་
རྒྱལ། སངས་རྒྱས་བཀྲ་ཤིས། དགེ་ལེགས་དཔལ་འབྱོར། བློ་བཟང་ངག་དབང་། ངག་དབང་དཔལ་འབྱོར།
འཕྲིན་ལས་ལྷུན་གྲུབ། བློ་གྲོས་རྒྱ་མཚོ། དོན་གྲུབ་རྒྱ་མཚོ་གཉིས། འོད་ཟེར་སོགས་སོ། །བློ་གསལ་གླིང་དུ་
ཐོག་མ་ལེགས་ལྡན་པ། དེ་ནས་གཞུ་བསོད་པ། དཔལ་ལྡན་བློ་གྲོས། ཚུལ་བློ། ཡེ་ཤེས་བཟང་པོ། ཏྲེ་བོ་བ།
འཇམ་དབྱངས་དགའ་བའི་བློ་གྲོས། སངས་རྒྱས་བཟང་པོ། ། རིན་ཆེན་དར་མ་དང་སངས་ལེགས། ཡོན་
ཏན་འོད། བསོད་ནམས་གྲགས་པ། དགེ་འདུན་དོན་གྲུབ། བཀྲ་ཤིས་འོད་ཟེར། བསམ་གཏན་མཆོག
གཙང་བ་བཀྲ་ཤིས། ཆོས་གྲགས་འོད་ཟེར་སོགས་སོ། །བདེ་ཡངས་སུ་དང་པོར་བྱང་དཔལ། ཡོན་ཏན་རྒྱ་མཚོ།
དབང་རྒྱལ། བརྩོན་འགྲུས། བློ་སང་། ནམ་མཁའ་བ། བཀྲ་ཤིས་རྒྱ་མཚོ། རིན་དར་བ། རྒྱལ་མཚན་
ལེགས་པ། རིན་ཆེན་རྣམ་རྒྱལ་སོགས་སོ། །འདུལ་བ་གྲྭ་ཚང་དུ་དང་པོར་བརྩོན་འགྲུས་གྲགས་པ། དགེ་ལེགས་
དཔལ། དཔལ་ལྡན་བློ་གྲོས། གྲོས་པ། དཔལ་འབྱོར་བ། རིན་ཆེན་གྲགས་སོགས་སོ། །ཤག་སྐོར་གྲྭ་ཚང་དུ་
སྣར་ཐང་བ། རྡོ་རྗེ་རྒྱལ་མཚན། རིན་ཆེན་བློ་གྲོས། དབུ་སེ། བདེ་བློ། ཆོས་བཤེས། ཀུན་དགའ་རྒྱལ་
མཚན་སོགས་ སོ།༧།ཐོས་བསམ་གླིང་བཟང་རིན་ཆེན། ཤཱཀྱ་རིན་ཆེན། རྒྱལ་བཟང་བ། དཔལ་ལྡན་པ།
དཔལ་རྒྱལ་མཚན། བསམ་གཏན་ཤེས་རབ། བློ་གྲོས་མཐའ་ཡས་སོགས་སོ། །སྔགས་པ་གྲྭ་ཚང་དུ་རྒྱལ་མཚན་
8

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
ཚུལ་ཁྲིམས། སྦྱིན་མཆོག་པ། རིན་ཆེན་མཆོག མགོན་ པོ་ རྒྱལ་ མཚན། གདེངས་ཀ་བ། ཐོག་ཁ་བ།
དཔལ་ཐུང་བ། ནམ་མཁའ་བཟང་བོ་སོགས་སོ།༧།ཆོས་འཁོར་གླིང་དུ་དོན་གྲུབ་མགོན་པོ། ། ལྡན་ཆུང་བ།
དྲུང་ཆེན་པ། སངས་རྒྱས་བཀྲ་ཤིས། ངག་དབང་ཆོས་འཕེལ། བསྟན་འཛིན་འཕྲིན་ལས་སོགས་བྱོན་ནོ། །
འདི་རྣམས་ནི་འབྲས་སྤུངས་པའི་སྐོར་ཏེ། དེ་རྣམས་ཀྱི་ནང་ནས་གྲྭ་ཚང་གྲགས་ཆེ་བ་ནི་སྒོ་མང་དང་། བློ་
གསལ་གླིང་གཉིས་སོ། ། གྲྭ་བ་སྤྱིའི་གྲངས་ནི་སྟོང་ཕྲག་བཞི་ལྷག་ཙམ་སྟེ། ལུང་བསྟན་ལྟར་ན་ལྔ་སྟོང་ཚོགས་
པའང་འབྱུང་ངོ༌། །
སེ་ར་ཐེག་ཆེན་གླིང་གི་བླ་བརྒྱུད་ནི། དགོན་འདི་བྱམས་ཆེན་ཆོས་རྗེས་བཏབ་པ་སྟེ། དེ་ཡང་རྗེ་རིན་པོ་
ཆེ་རྒྱ་ནག་ཏུ་སྤྱན་འདྲེན་པར་བཏང་བའི་འཚབ་ཏུ་ཁོང་རྒྱ་ནག་ཏུ་བྱོན། སླར་བྱོན་ནས་རྗེ་དང་མཇལ་ནས་
འབུལ་ཆེན་མཛད། རྗེ་ཞིང་དུ་གཤེགས་པའི་ས་ཕག་ལོ་དེར་རྗེ་ཉིད་ཀྱི་བཀའ་ལྟར་སེ་ར་ཐེག་ཆེན་གླིང་གསར་དུ་
བཏབ་སྟེ་རྟེན་མང་དུ་བཞེངས། རྣམ་ཐོས་སྲས་འགྲུབ་པས་སྐུ་བསོད་ཤིན་ཏུ་ཆེ། སྟོད་སྨད་རྒྱ་འབྲོང་སྟེང་སྟེ་གྲྭ་
ཚང་བཞི་བཙུགས། གདན་ས་ཐོག་མར་དར་རྒྱས་བཟང་པོ། ཤཱཀྱ་ཚུལ་ཁྲིམས། དེ་ནས་གུ་རུ་རྒྱལ་མཚན་
བཟང་པོ་སྟེ་འདི་ནི་རྗེའི་བུ་སློབ་རྣམས་ཀྱི་ནང་ནས་མཁས་པའི་ཕུལ་དུ་ཕྱིན་པ་ཞིག་གོ ། བཀྲ་ཤིས་རྒྱ་མཚོ།
རིན་ཆེན་བློ་གྲོས། ཆོས་རྗེ་འདུལ་འཛིན་པ། ལྷ་ཕུག་ཆོས་རྗེ། དཔལ་འབྱོར་ལྷུན་གྲུབ། དཔལ་ལྡན་བློ་གྲོས།
དོན་ཡོད་དཔལ་ལྡན། རྗེ་དགེ་འདུན་རྒྱ་མཚོ། ། རྗེ་བཙུན་པ། བསོད་ནམས་གྲགས་པ། ཆོས་གྲགས་བཟང་
པོ། རྗེ་བསོད་ནམས་རྒྱ་མཚོ། སྟོང་འཁོར་བ། པཎ་ཆེན་བློ་བཟང་ཆོས་ཀྱི་རྒྱལ་མཚན། རྒྱལ་དབང་བློ་
བཟང་རྒྱ་མཚོ། ཚངས་དབྱངས་རྒྱ་མཚོ། བསྐལ་བཟང་རྒྱ་མཚོའི་བར་རོ། ། སྔར་གྲྭ་ཚང་བཞི་བྱུང་བའི་རྒྱུ་
འབྲོང་གཉིས་སྟོང་པ་གྲྭ་ཚང་དུ་བསྡུས་ནས་དེའི་བླ་མ་ཤེས་རབ་རྒྱ་མཚོ། ཆོས་བློ། ཤཱཀྱ་བཟང་པོ། བློ་གྲོས་
རིན་ཆེན། འཇམ་གྲགས་པ། མལྦུ་བ། ནམ་མཁའ་དཔལ་བཟང་། རིན་ཆེན་དར་མ། ཆོས་རྗེ་དོན་གྲུབ།
དར་གླིང་བ། བསྟན་པ་དར་རྒྱས། བློ་བཟང་ཨེ་ཝཾ། རིན་ཆེན་གཉིས། ཡོན་ཏན་འོད་ཟེར་སོགས་སོ། །
འོན་ཀྱང་ཕྱིས་སྟོད་པ་ཡང་སྨད་གྲྭ་ཚང་དུ་བསྡུས་སོ། ། གསེར་སྨད་གྲྭ་ཚང་ནི་དང་པོ་བྱང་ཆུབ་འབུམ་པ་བས་
བཏབ་ཅིང་། དེ་ནས་བརྩོན་འགྲུས་བཟང་པོ། ཤཱཀྱ་བཀྲ་ཤིས། རིན་ཆེན་རྒྱལ་མཚན། མཚེ་མ་དབང་རྒྱལ།
ཚུལ་རྒྱས་བཟང་པོ། ཟླ་འོད་དཔལ་མགོན། ཡོན་ཏན་བཤེས་གཉེན། ཚུལ་ཁྲིམས་འོད་ཟེར། ཆོས་གྲགས་
རིན་ཆེན། རྡོ་རྗེ་བཟང་པོ། ཕྱོགས་ལས་རྣམ་རྒྱལ། ཚུལ་ཁྲིམས་འོད་ཟེར། ཆོས་བཟང་གྲགས་པ། ལ་མོ་བ།
དགེ་ལེགས་བཟང་པོ། བྱང་ཆུབ་འོད་ཟེར། སངས་རྒྱས་རིན་ཆེན། བཀྲ་ཤིས་འབྱུང་གནས། ངག་དབང་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆོས་རྒྱ་མཚོ། སངས་རྒྱས་དང་ལ་འབྱོར། དགེ་འདུན་རིན་ཆེན། བཟང་པོ་རྣམ་རྒྱལ། ཤེས་རབ་སེངྒེ། ཤེས་
རབ་རྒྱ་མཚོ། བྱམས་པ་ལྷུན་གྲུབ། བློ་བཟང་བསྟན་འཛིན། བསྟན་འཛིན་ལེགས་བཤད། སྤོས་སྦྱོར་བ་རྒྱལ་
མཚན། རིན་ཆེན་རྒྱ་མཚོ། དཔལ་འབྱོར་རྒྱལ་མཚན། ནམ་མཁའ་རྒྱལ་མཚན། བློ་བཟང་དཔལ་འབར།
དགེ་འདུན་འཇམ་དབྱངས། ཚུལ་ཁྲིམས་དར་རྒྱས། བློ་བཟང་རྒྱལ་མཚན། བློ་བཟང་དོན་གྲུབ། སློབ་
དཔོན་ཚུལ་ཁྲིམས་དར་རྒྱུས་སོགས་ཏེ་འདིའི་སྐབས་སུ་ཁོ་བོ་ཅག་སྨད་གྲྭ་ཚང་དུ་སློབ་གཉེར་བྱེད་དོ། ། དེ་ནས་
ད་ལྟའི་བར་རབ་བྱུང་བཅུ་གཉིས་པའི་མཇུག་གི་ཤིང་བྱི་འདིའི་བར་དུ་ལོ་བཞི་བཅུའི་སྐོར་སོང་བདུག་པས་བློ་
རབས་ཀྱང་མང་དུ་བྱུང་སྟེ་འབྲིར་མ་ལང་ངོ་། །སེ་ར་བྱེས་གྲྭ་ཚང་ནི། ཐོག་མར་གདན་ས་ངག་དབང་དང་ཛྷཱ་ན་
ཤིས་འཆད་ཉན་ཅུང་ཟད་མཛད་ཀྱང་བར་སྐབས་སུ་སྟོང་། དེ་རྗེས་སྣེའུ་དཔལ་འབྱོར་རྒྱལ་པོ་དང་བཙུན་མོ་
གཉིས་ཀྱིས་སླར་བཙུགས་ཀྱང་གཞི་མ་ཆགས་པའི་དབང་གིས་ཕྱོགས་ཕྱོགས་སུ་འབྱོན་པའི་ཆོས་བར་འདེབས་
དགོས་པ་ཞིག་བྱུང་བས་མིང་ཡང་བྱེས་སུ་གྲགས། སློབ་དཔོན་ཐོག་མ་ནི་གཉལ་སྟོན་དཔལ་འབྱོར་ལྷུན་གྲུབ།
དཔལ་ལྡན་བློ་གྲོས། དོན་ཡོད་དཔལ་ལྡན། རྗེ་བཙུན་པ། ཤེས་རབ་སེངྒེ། ཤེས་རབ་རྒྱ་མཚོ། དཔལ་
འབྱོར་རྒྱལ་མཚན། བདེ་ལེགས་ཉི་མ། མཁས་བཙུན་རྒྱ་མཚོ། ནམ་མཁའ་རྒྱལ་མཚན། རིན་ཆེན་བཤེས་
གཉེན། བསོད་ནམས་ལྷུན་གྲུབ། འཕྲིན་ལས་ལྷུན་གྲུབ། དཔལ་འབྱོར་ལྷུན་གྲུབ། བསམ་འགྲུབ་རིན་ཆེན།
བྱམས་པ་སྨོན་ལམ། འཕྲིན་ལས་བསམ་གྲུབ། བསོད་ནམས་རྒྱལ་མཚན། འཇམ་དབྱངས་ལྷུན་གྲུབ། བློ་
བཟང་བཀྲ་ཤིས། རྒྱལ་མཚན་དོན་གྲུབ། ངག་དབང་རྒྱ་མཚོ་སོགས་སོ། ། སེ་རའི་གྲྭ་བ་སྤྱིའི་གྲངས་ནི་ཉིས་
སྟོང་བརྒྱད་བརྒྱའི་སྐོར་དང་། སུམ་སྟོང་ཚོགས་པའི་སྐབས་ཀྱང་ཡོད་དོ། ། ད་ལྟ་ནི་ཨོར་སྒོས་གྲྭ་ཚང་ཞེས་པ་
ཞིག་ཀྱང་ཡོད་པར་གྲགས་སོ། ། སྨད་གྲྭ་ཚང་དུ་མཁས་གྲུབ་བསྟན་དར་བའི་དབུ་ཕར་གྱི་སྤྱི་དོན་ཐལ་ཕྲེང་།
བློ་གྲོས་ལེགས་བཟང་བའི་འདུལ་བ། དངོས་གྲུབ་པའི་མཛོད་རྣམས་འཆད་ཉན་མཛད་ལ། སེ་ར་བྱེས་སུ་ནི་
བདེ་ལེགས་ཉི་མའི་འདུལ་བ། རྗེ་བཙུན་པའི་ཕར་ཕྱིན་ཐལ་ཕྲེང་། སེ་ར་ཤར་བ་དང་དཔལ་འབྱོར་ལྷུན་གྲུབ་ཀྱི་
ཕར་ཕྱིན་ཊིཀྐ། དངོས་གྲུབ་པའི་མཛོད། རྗེ་བཙུན་པ་དང་ནམ་མཁའ་རྒྱལ་མཚན་པའི་དབུ་མ་སོགས་ལ་
འཚད་ཉན་མཛད་དོ། ། གྲྭ་ཚང་འདི་གཉིས་ན་དངོས་སུ་ལྔ་བ་ཆེན་པོའི་མཛོད་ལ་འཆད་ཉན་མེད་ཀྱང་བློ་
འཛིན་བྱེད་མཁན་ནི་མང་དུ་སྣང་ངོ༌། ། གཞན་ཡང་དབུས་ཕྱོགས་སུ་གྲྭ་ཚང་ཆེ་ཕྲ་ནམ་མཁའི་སྐར་ཚོགས་ལྟར་
མང་བས་རྒྱས་པར་ནི་སུ་ཞིག་གིས་བརྗོད་པར་ནུས། འོན་ཀྱང་མིང་ཙམ་གྱིས་འགའ་ཞིག་བརྗོད་ན། ལྷ་ས་ན་རྨེ་
རུ་བཞི་སྡེ་གཉིས་དང་། གཞན་ན་གསང་སྔགས་མཁར། གསང་ཕུ་བར། ར་བ་སྟོད་པ་སོགས་དགའ་ལྡན་པའི་
10

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
གྲྭ་ཚང་བཞི་དང་། ས་སྐྱ་བའི་གྲྭ་ཚང་བདུན་ཏེ་བཅུ་གཅིག་ཡོད་པར་བཤད། དེར་བྱམས་འཇམ་དབྱངས་
གཉིས་དྲང་ངེས་ལ་རྩོད་པའི་རྟེན་འབྲེལ་གྱིས་གླིང་སྟོད་སྨད་གཉིས། དགའ་ལྡན་གཉིས། ར་བ་སྟོད་སྨད་
གཉིས་ཀྱང་བྱུང་སྟེ་དེ་དག་གི་བླ་རབས་ཡོད་ཅིང་། ར་བ་སྟོད་པའི་བླ་རབས་ཀྱི་ཐོག་མ་ནི་པཎ་ཆེན་མཆོག་ལྷ་
འོད་ཟེར་རོ། ། ར་བ་སྟོད་པ་ནི་ཐོག་མ་གསང་ཕུ་ན་ཡོད་ཀྱང་ཕྱིས་ཉེ་ཐང་བདེ་བ་ཅན་དུ་ཚོགས་པའོ། །
གསང་ཕུ་ནི་ཇོ་བོ་རྗེས་ལུང་བསྟན་པ་ལྟར་རྔོག་ལེགས་པའི་ཤེས་རབ་ཀྱིས་བཏབ་སྟེ་བསྟན་པའི་འབྱུང་གནས་ཞིག་
གོ { གདན་ས་བ་ནི་ཞང་ཚེ་སྤོང་། གཉལ་ས། རྣམ་འཕར་ས། ཆ་བ་ཆོས་སེང་སོགས་སོ། ། གཞན་ཡང་།
ཚལ་གུང་ཐང་། ལྡན་དགོན། དབུས་གླིང་། ཆོས་ཁྲི་ལྷོ་ལྕོག ཆོས་འཁོར་གླིང་། ཡེར་བ་སྤོས་དགའ། གྲོག་
མཁར། གླང་ར། བཀྲ་ཤིས་ལྗོངས། ཆ་ཕུ་བྲག་སོག ལྷས་བུ་དགོན། ལྷས་གླང་ལུང་། ལྷས་བྲག བ་ལམ་
ནུབ་རྫོང་། བ་ལམ་ཆོས་འཁོར། སྐྱས་དཀོན། སྐྱོར་མོ་ལུང་། དེའི་ཆ་ཤས་ཁྱམས་ས། ཡུག་ཁང་བ་འདི་ལ་
སྔགས་གྲྭ་དང་མཚན་ཉིད་གྲྭ་ཚང་གཉིས། དགའ་བ་གདོང་། སྟོད་ལུང་ཆུ་བཟང་། ལམ་ས། རྡེའུ། སྡིངས་
ཀ ར་ཚག་སྟེ་སྟོད་ལུང་བའོ། ༑ མཚོ་སྨད། ཤུན་མར་ཁུ་སྤྲུལ་རྒྱུ། ཚེར་གསེལ་དགོན། སྤར་བུ་དགོན།
བཀྲ་ཤིས་ཆོས་སྡིངས། ཉན་ཆུ་བཟང་། ཐང་བུ་དགོན་ནོ། ། ཡང་སྐྱིད་སྨད་དུ་གསང་སྔགས་ཕོ་བྲང་། སྐྱིད་
སྟོད་གྱི་གེ་རེ་དགོན། སྣོན་གྱི་དུམ་བུ་རི། ལ་མོ་ཚེ་ར་གསེབ། དགེ་འདུན་སྒང་། བཙུན་མོ་ཚལ། ཉེ་སྡིངས།
བདེ་མོ་ཐང་། མས་དྲོ་ཆ་དཀར། ཀང་ཀང་དགོན། བྲག་རྒྱུས། ཐང་སྐུ། ཨེ་ཝཾ་ཆོས་སྡེ། ཕག་མོ་ཆོས་སྡེ།
ཕག་མོ་ལོ་དགོན། རྒྱུ་དགོན། སྤོ་ཐོ། ། དབེན་དགོན། སེ་ར་དགོན། སྐྱིད་སྤྲོ་དགོན། ཤུགས་གསེབ། ཁྲི་
ལྟག ར་ཁྱིམ། གུར་སྔོན། ཞོགས་ཕུ་འོད་གསལ། འཕན་ཡུལ་རིན་ཆེན་གྲགས། དགོན་ནང་། འབྲོང་
སྟེང་། བུ་ཏོ་དགོན། རྒྱལ་ལྷ་ཁང་། གསལ་ཁང་དགོན། ཉན་སོ་དགོན། འབྲི་ཁུང་དགོན། རྭ་སྒྲེང་།
དེའི་ལང་དགོན། དེའི་བསམ་གཏན་གླིང་། ཤེགས་མཁར་དགོན། རི་ཆོས་དགོན། བསམ་ རྩེ་སྒྲུབ་སྡེ།
འབའ་ཚ་ཆོས་སྡེ། དཔལ་འབོར་སྒང་། སྤྱིལ་བུ་བ། དབྱེ་བོ་དགོན། མངའ་ཕུ་དགོན། བྱམས་པ་གླིང་།
ལྷ་རྩེ་དགོན། འོད་སྣ་དགོན། ཞྭ་ལྷ་ཁང་། བྱ་ཡུལ་མང་ཏ། སྟག་ཕུག་ཆོས་སྡེ། སྙུག་རུམ། ཆོས་འཁོར་
སྒང་། མཁར་སྐྱ། རྒྱལ་བཟང་། རིན་ཆེན་གླིང་། རུ་ཐོག་དགོན། འོལ་ཁ། རྫིང་ཕྱི་དགོན། བསམ་
གཏན་གླིང་། ཆུ་བཟང་། ཆོས་ལུང་། ཉི་མ་གླིང་། རི་བོ་གསེར་གླིང་། རིན་ཆེན་སྒང་། སླེབ་རི་དགོན།
མོ་དགེ་ལུང་། ཆོས་འཁོར་རྒྱལ། དྭགས་པོ་གྲྭ་ཚང་། མངའ་རིས་གྲྭ་ཚང་། སྒར་པ་གྲྭ་ཚང་། རྣམ་རྒྱལ་གྲྭ་
ཚང་། བསམ་གཏན་གླིང་། པྲ་སྟེང་དགོན། དྭགས་པོ། ལྷ་ལྡིང་ས་དགོན། མཁར་ཐོག ལྷས་སྟེར། སེ་
11་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལུང་ལ་ཁ། སྒྲོམ་མདའ། དགྱེར་དགོན། རྒྱ་རི་དགོན། རི་སྒོ། ཀློག སེ་བོ། མདོ་མཁར། ཆ་དཀར།
ཨེ་རོང་དགའ་ལྡན། རྒྱལ་ལྷ་ཐོག་སྟེང་། ཐར་གླིང་རི་ཁྲོད། ཟེ་མོ་གདོང་དགོན། བཀྲ་ཤིས་ཆོས་གླིང་།
དགའ་ལྡན་ཆོས་གླིང་། གྲ་སྐོར། ཟངས་པོ་ཆེ། རི་སྟེང་། ངང་སྐྱལ། ཏེའུ་ར། ཕྱེ་ཁ་སྟེ་གཉལ་སྡེ་དྲུག
མཁར་སྡེ། པདྨ་བགོད། གུང་ཐང་། ལྷོ་བྲག འགྲོ་བ་དགོན། ཁྱུང་ཚང་དགོན། གློ་བོ་དགོན། གདང་
དགོན། བཀྲ་ཤིས་ཆོས་གླིང་། འབྱར་ཐོག་དགོན། ལུག་ནམ་སྟེང་། མཚོ་སྣ་དགོན། མདོ་མཁར་ཆོས་སྡེ།
མོན་མཚོ་སྣ། ཆོས་གྲྭ་ཆེན་པོ་ཚེས་དང་། བཀྲ་ཤིས་བདེ་ཆེན། ཐང་བོ་ཆེ། ཆོས་འཁོར་སྡེ། དགོན་གླིང་།
རོལ་ཁང་། རྒྱལ་གསང་སྒང་། ལྷག་རུ། དགའ་ལྡན་གླིང་། རི་བོ་ཆོས་གླིང་། ཐེག་ཆེན་གླིང་། རི་བོ་བདེ་
ཆེན། སྤྱན་གཡས། བསམ་དགོན་རྩེ། མོན་མཁར་ཞུགས་དགོན། ཨེར་དགེ ། ལྷ་སྡིངས། གླང་ལུང་།
བྱམས་པ་གླིང་། རི་བོ་རྣམ་རྒྱལ། ཁྲུ་བདེ་གླིང་། དགའ་ལྡན་ཆོས་འཁོར་སྡིངས། དགའ་ལུང་དགོན་ལ་
སོགས་པ་སྟེ། དེ་དག་ལས་བཙུན་མ་དགོན་དང་འགའ་ཞིག་མ་གཏོགས་རྗེ་རིན་པོ་ཆེའི་བསྟན་པས་ཁྱབ་པོ། །
རྗེའི་བསྟན་པ་གཙང་ཕྱོགས་སུ་དར་ཚུལ་ནི། རྗེ་ཉིད་གྲྭ་སྐོར་སོགས་ཀྱི་ཆེད་དུ་གཙང་ཕྱོགས་སུ་ཕེབས་
པའི་སྟོབས་དང་། མཁས་བཙུན་ཡོན་ཏན་རྒྱ་མཚོས་རྗེའི་རིང་ལུགས་འཛིན་པའི་ཆོས་སྡེ་བཏབ་པ་ཐོན་རྒྱལ་
བྱེད་ཚལ། དེ་ནས་ལྷའི་དགོན། དགའ་ལྡན་ལྷུན་པོ། རབ་རྒྱས་གླིང་། ཀུན་ར་དགོན། ཇོ་བ་རི། དགེ་
འཕེལ། བྱམས་ཆེན་ཆོས་སྡེ། བདེ་བ་ཅན། ལྷན་པ་སོ། ། དབེན་རྩེ། རི་བོ་དགེ་འཕེལ། ཤངས་འབྲས་
སྤུངས། སྤོར་ཐོག བ་ཤེལ། ཡོལ་དཀར། ཤངམ་གྲྭ་ཚང་ཆེན་མོ་སྟེ་དེ་རྣམས་ཀྱི་བླ་རབས་དང་།༧།ཁྱད་པར་
དུ་བཀྲ་ཤིས་ལྷུན་པོ་ནི། རྗེ་དགེ་འདུན་གྲུབ་ཀྱིས་མེ་ཡོས་བརྒྱད་པའི་ཐོག་ཏུ་བཏབ་ནས་མཚན་ཉིད་ཀྱི་གྲྭ་ཚང་
ཞིག་བཙུགས་པར་བཤད་ཀྱང་། ཕྱིས་འཆད་ཉན་གྱི་གྲྭ་ཚང་གསུམ་བྱུང་སྟེ། ཤར་རྩེ་གྲྭ་ཚང་། དཀྱིལ་ཁར་གྲྭ་
ཚང་། ཐོས་བསམ་གླིང་གི་གྲྭ་ཚང་ངོ་། ། སྔགས་པ་གྲྭ་ཚང་ནི་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་ཕྱིས་
སུ་བཙུགས་ཏེ་དེ་དང་བཅས་བཀྲ་ཤིས་ལྷུན་པོ་ན་གྲྭ་ཚང་བཞིའོ། ། དེ་དག་སོ་སོའི་བླ་རབས་རྣམས་ནི་རེ་ཞིག་
བཞག་སྟེ། བཀྲ་ཤིས་ལྷུན་པོའི་ཁྲི་ཐོག་པ་ནི། པཎ་ཆེན་བཟང་པོ་བཀྲ་ཤིས། པཎ་ཆེན་ལུང་རིགས་རྒྱ་མཚོ།
པཎ་ཆེན་ཡེ་ཤེས་རྩེ་མོ། རྗེ་དགེ་འདུན་རྒྱ་མཚོ། ཉི་མ་རྒྱལ་མཚན། བློ་གྲོས་རྒྱལ་མཚན། དོན་ཡོད་རྒྱ་མཚོ།
བློ་གྲོས་ལེགས་བཟང་། ཆོས་ཀྱི་རྒྱལ་མཚན། ཆོས་དཔལ་རྒྱ་མཚོ། བསོད་ནམས་རྒྱལ་མཚན། བསམ་འགྲུབ་
དཔལ་བཟང་། དམ་ཆོས་ཡར་འཕེལ། ལྷ་དབང་བློ་གྲོས། པཎ་ཆེན་བློ་བཟང་ཆོས་ཀྱི་རྒྱལ་མཚན། ངག་
དབང་བློ་བཟང་རྒྱ་མཚོ། མཆོག་སྤྲུལ་བློ་བཟང་ཡེ་ཤེས་སོ། ། བཀྲ་ཤིས་ལྷུན་པོའི་དགེ་འདུན་ཀུན་བསྡོམས་ན་
2

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ༔ །
ཕྱེད་དང་སུམ་སྟོང་སྐོར་དང་། དེ་ལས་ལྷག་ཚོགས་པ་ཡང་འབྱུང་ངོ། ། དབེན་ས་ནི་མཁས་གྲུབ་རྗེའི་སྐུ་སྐྱེ་
བསོད་ནམས་ཕྱོགས་གླང་གིས་བཏབ་ཅིང་གདན་ས་ལ་ལྷ་གཤོང་ཨ་བ། སྐྱབས་མཆོག་དཔལ་བཟང་། བློ་
བཟང་དོན་གྲུབ། སངས་རྒྱས་ཡེ་ཤེས། བློ་བཟང་ཆོས་ཀྱི་རྒྱལ་མཚན། མཆོག་སྤྲུལ་བློ་བཟང་ཡེ་ཤེས་སོ། །
གཞན་ཡང་གཙང་ཕྱོགས་ན་དགའ་ལྡན་ཆོས་འཕེལ། འབྲོང་རྩེ་དང་། དཔལ་འཁོར་ཆོས་སྡེ་འདི་མཁས་གྲུབ་
རྗེས་བཏབ་ཅིང་གྲྭ་ཚང་བདུན་ཏེ། རྒྱ་རོང་ལྷ་ཁང་། ནོར་བུ་དགའ་ལྡན། ལེགས་གྲུབ། གསེར་ཁང་། ཞི་
གནས། གྲང་མོ་ཆེ། བདེ་འབྱོར་གྲྭ་ཚང་རྣམས་སོ། ། དེ་དག་ནི་རྗེ་བླ་མའི་ལུགས་སྲོལ་འཛིན་པའོ། །
གཞན་ཡང་བདེ་བས་ལུགས་བཞི། ཞ་ལུ་བ་གཅིག དུས་འཁོར་བ་བཞི། ས་དགེ་ཐུན་སོང་བ་གཉིས་བཅས་
ཁྱོན་གྲྭ་ཚང་བཅུ་བདུན་ཡོད་པར་བཤད་དེ། ཐམས་ཅད་ཀྱི་ཐོག་མའི་སྤྱི་བླ་ནི་མཁས་གྲུབ་རྗེའོ། ། གནས་སྙིང་
དུ་གྲྭ་ཚང་དྲུག་བྱུང་སྟེ། སྐྱེད་ཚལ། མཆོད་པ། སེ་ར། ཟུར་ཁང་ ནགས་ཞབས། གཞིས་དགོན་ནོ། །
ཤབ་སྟོད་ལྷུན་རྩེ། བསམ་གྲུབ་སྡེ་ཆེན། བཀྲ་ཤིས་དགེ་འཕེལ། མཁའ་སྤྱོད། བྲག་དཀར། གསེར་སྡིངས།
རི་ཁྲོག་དགའ་ལྡན། མངོན་དགའ། གསེར་གླིང་། རིན་ཆེན་སྒང་། བསམ་སྡིངས། བསམ་གླིང་། ཐར་བ།
རྒོད་ཚང་། གཡང་ཆོས་ སྟེ། དར་རྒྱས་སྒྲུབ་སྡེ། ལྷ་སྡིངས། ཡང་རིན་ཆེན་སྒང་། རི་བོ་མདངས་ཅན།
རིམ་མཁར། གསེར་གླིང་། རྡོ་རྗེ་གདན། ཆོས་རྫོང་། བཞད་སྟེང་། གཞད་གྲྭ། རྟ་ནག་ཤབ། རི་ཁུང་།
རྟ་ནག་སྡེ་ཆེན། ལྷུན་གྲུབ་རྩེ། བཞད་དགའ་ལྡན། བཞད་བྲེས་ཁ། འབྲོང་ཕུ། དབེན་ས་དགེ་འཕེལ།
དཔལ་སྣར་ཐང་། རྒྱལ་ཆེན་རྩེ། གནས་ཆོས་སྡེ། སྔོན་མོ་རྫོང་། སེང་རྗེ། བྱང་ཆེན། དཔལ་སྡིངས། རོ་
ག་ཚོ། ནམ་མཁའ་ཆོས་མཛོད། ཤེལ་དཀར་ཆོས་ལུང་། དགའ་ལྡན་དར་རྒྱས། དངོས་གྲུབ་ཆོས་རྫོང་།
ནོར་བུ་སྒང་། ཟབ་མོ་གྲག་གོ { གཞན་ཡང་ངམ་རིམ་དུ་གྲགས་པའི་དགོན་སྡེར་དགེ་ལུགས་ཀྱི་གྲྭ་ཚང་བཅུ་སྟེ།
སྡེ་གུང་བ། བདེ་གླིང་ཤར་བ། རྟ་ཤར་བ། བཀྲ་ཤིས་སྒང་། བསམ་གྲུབ་དགའ་ལྡན། མདོག་བུམ་པ།
ཆོས་ལུང་ལྷོ་བ། བདེ་བ་ཅན་པ། ཆོས་ལུང་། ལུང་དགའ་ལྡན་པའོ། ། དེར་ས་སྐྱའི་གྲྭ་ཚང་བཅོ་ལྔ་སྟེ།
དཀར་པ་ལེགས། དཀར་པོ་ཤར། མངོན་དགའ་ཤར་བ། ལྷག་རྩེ་བ། ཆོས་གླིང་བ། མཐོང་སྨོན་བ། སྣང་
རིག་པ། ལྷ་སྤྲིངས་པ། སྡེ་ཕུག་པ། ཚར་གུང་བ། ཀ་ཚལ་བ། ཆོས་ལུང་བ། ཆོས་སྡིངས་བ། ཆོས་འཁོར་
སྒང་པ། སྐར་ཁུངས་པ་རྣམས་སོ། ། དེས་ན་ངམ་རིམ་འདི་དཔལ་ལྡན་ལ་སྐྱའི་མ་དགོན་དུ་སྣང་ངོ༌། ། མང་
མཁར་དགའ་ལྡན་དར་རྒྱས་གླིང་། དགའ་ལྡན་ཆོས་འཁོར། ཆུ་ལུ་བ། ཆོས་སྡིངས། ལྡོག་མཐར་ཆུང་།
གསང་སྔགས་མཁར། ཟེ་མཁར། དཔལ་ལྡིངས། བསམ་གཏན་གླིང་། གླང་སྣ་སྡུག བོད་ཤོད། ལྷ་ཆོས་
13

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཁོར། འདོད་རྒྱུས། ཤྲཱི་བྱང་ངོས། བ་དྲུག ཕྲམ་མཚོ། མན་དུར། གཉིང་སྐྱེས། དར་རྩེ། སྤོང་ཐོག
ཆོས་འཁོར་སྡེ་ཆེན་ལ་སོགས་པ་སྟེ་དེ་དག་ནི་གཙང་ཕྱོགས་ཀྱི་ཆོས་སྡེ་སྟེ། འགའ་ཞིག་མ་གཏོགས་རྗེའི་བསྟན་
པས་ཁྱབ་པོ། །
སྟོད་མངར་རིས་སྐོར་གསུམ་དུ་རྗེའི་བསྟན་པ་དར་བའི་ཚུལ་དང་། དགོན་གྱི་གྲངས་དང་། བླ་རབས་
རྣམས་རྒྱས་པར་བཤད་དུ་མི་ལང་བས་ཐར་ཐོར་ཞིག་བརྗོད་ན། ལྷ་བླ་མ་བྱང་ཆུབ་འོད་ཀྱི་དུས་སུ་ཇོ་བོ་རྗེ་ཐོག་
མར་མངའ་རིས་སུ་བྱོན་ནས་ཆོས་མང་དུ་གསུངས་ཤིང་། ལྷ་བླ་མ་ཡེ་ཤེས་འོད་ཀྱིས་མཐོ་ལྡིང་དགོན་བཏབ།
རྒྱུད་སྡེ་བཞི་སོ་སོར་བཞུགས་པའི་ལྷ་ཁང་། བྲེ་ལྡན། བཀྲ་ཤིས་བདེ་རྒྱས། བཀྲ་ཤིས་ལྷུན་པོ། མུ་དཀར་ཆོས་
རྫོང་། རྟ་སོ་ཆོས་སྡེ། ལ་གོ་སྤེལ། རལ་ལམ། ཨོར་མ་ཎི་དང་། དུང་དཀར་དུ་བཀྲ་ཤིས་ཆོས་གླིང་། དགའ་
ལྡན་ལྷུན་པོ། ཤངས་རྩེར། བྱམས་པ་གླིང་། ཆུ་བོ་སི་ཏར་ཁྲི་སེ་ཆོས་སྡེ། དཔེ་ཐུབ། ཀླུ་དཀྱིལ། བྱམས་པ་
གླིང་། ཕུ་ཏ། མར་བ་གླིང་། ལྷུན་གྲུབ་དགེ་འཕེལ། རྩ་ཧྲང་རང་རིག བཀྲ་ཤིས་དགེ་འཕེལ་སོགས་དགོན་
སྡེ་ཆེ་ཆུང་ཤིན་ཏུ་མང་ཡང་། མདོར་ན་མངའ་རིས་ཕྱོགས་རྣམས་དང་། ཀོང་ཡུལ། སྤོམ་སྤོ་རའི་ཡུལ། རྒྱུ་
རོང་གི་ཕྱོགས་རྣམས་སུ་དགོན་སྡེ་ཆེ་ཕྲ་བརྗོད་ཀྱིས་མི་ལང་བ་ལྟ་བུ་བྱུང་སྟེ། དེ་ཐམས་ཅད་དུའང་རྗེའི་རིང་
ལུགས་ཀྱིས་མ་ཁྱབ་པ་མེད་དོ། ། དེ་བཞིན་དུ་མདོ་སྨད་ཁམས་སུ་ཡང་སྐུ་འབུམ། སྟོང་འཁོར། སྒོ་མང་།
དགོན་ལུང་། ཤ་རྫོང་། བྱ་ཁྱུང་དང་། དེ་དག་གི་ཕྱོགས་ཕྱོགས་ན་དགོན་ཕྲན་ཤིན་ཏུ་མང་ལ། གཞན་ཡང་
བྱམས་པ་འབུམ་གླིང་། མཛོ་མོ་སྒར། ཐང་རིག སྟག་ལུང་། བཀྲ་ཤིས་འཁྱིལ། ཁ་གྱ། ་ མཛོད་དགེ་སྟོད་
སྨད་སོགས་ནའང་རི་ཁྲོད་ཀྱི་དགོན་དུ་མ་ཡོད་ཅིང་། ཅོ་ནེའི་ཕྱོགས་འདིར་ནི་གཙོ་བོ་ཅོ་ནེའི་མ་དགོན་བཤད་
གླིང་དམ། གོང་མ་ཆེན་པོའི་ལུང་གིས་ཏིང་འཛིན་དར་རྒྱས་གླིང་། དེའི་བུ་དགོན་ནི་གོས་སོ། ། ནགས་མདོ།
གླུ་ཆུང་མགོན་དང་། གཞན་གཡེར་བ། འཁྱར་དགེ། ཚ་རྡོར། མཆེད་པ། སྨྲ་ལུང་དགོན་ལ་སོགས་པ་
དགོན་སྡེ་ཆེ་ཆུང་མང་དུ་མཆིས་སོ། ། དེ་དག་གི་ནང་ནས་གཙོ་བོ་ཅོ་ནེ་དགོན་འདི་ཉིད་འདེབས་དུས་དང་བླ་
རབས་རྣམས་གང་ཡིན་ཅུང་ཟད་བརྗོད་པར་བྱ་སྟེ། དགོན་སྡེ་འདི་ཉིད་ཐོག་མར་འདེབས་མཁན་ནི་ཅོ་ནེའི་
དཔོན་བརྒྱུད་དུ་འཁྲུངས་པ་ཆོས་རྗེ་རིན་ཆེན་ལྷུན་པོ་ཞེས་གྲགས་པ་དེ་ཉིད་ཡིན་ལ། དུས་གང་གི་ཚེ་བཏབ་པ་ནི་
ལོ་འདི་ལའོ་ཞེས་ངེས་པ་ཅན་དུ་འཛིན་དཀའ་བར་འདུག་ན་ཡང་། ཁོང་དབུས་སུ་བྱོན་པའི་ཚེ་ཁྲི་རིན་པོ་ཆེ་ཡེ་
ཤེས་བཟང་པོ་དང་མཇལ་ནས་ཆོས་གསན་པའི་ལོ་རྒྱུས་སྣང་བ་ལྟར་ན་འདི་ལྟར་དུ་མངོན་ཏེ། ཡེ་ཤེས་བཟང་པོ་
ནི་འཇམ་དབྱངས་གཙང་པ་གདུང་བདུན་རྫོགས་པའི་རྗེས་སུ་བྱོན་ཅིང་། དེ་ཡང་བློ་བཟང་ཉི་མ་དང་། དེའི་

༄༅། ། རི་བོ་དགའ་ལྡན་པའི་བསྟན་པ་བློ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
རྗེས་སུ་ཆོས་རྗེ་ཡེ་ཤེས་བཟང་པོ་ཁྲི་ཐོག་ཏུ་ཕེབས་པར་བཤད་པས། རྗེ་གཤེགས་ནས་ཡེ་ཤེས་བཟང་པོའི་བར་
རགས་རྩིས་སུ་ལོ་བརྒྱད་ཅུའི་སྐོར་སོང་བར་མངོན་ལ། རིན་ཆེན་ལྷུན་པོ་དབུས་ནས་བྱོན་ཏེ་དགོན་འདི་བཏབ་
པར་འདོད་དགོས་པས་རབ་བྱུང་བརྒྱད་པའི་སྨད་ཙམ་ནས་བསྐྲུན་པར་སེམས་སོ། ། རིན་ཆེན་ལྷུན་པོ་ནས་
གདན་སའི་མཁན་པོ་དྲུང་བ་བློ་གྲོས་རྒྱལ་མཚན། དྲུང་དབེན་པ་བློ་གྲོས་རབ་གསལ། བསོད་ནམས་ལེགས་པ།
གྲགས་པ་རིན་ཆེན། ངག་དབང་ཆོས་གྲགས། བློ་གྲོས་གྲགས་པ། དཔལ་ལྡན་བཟང་པོ། འཕགས་པ་རྒྱལ་
མཚན། བསོད་ནམས་ལྷུན་པོ། རིན་ཆེན་མཆོག་རྒྱལ། སངས་རྒྱས་རྒྱ་མཚོ། ཚེ་བརྟན་དོན་གྲུབ། ནམ་
མཁའ་རྣམ་རྒྱལ། སྦྱིན་པ་དར་རྒྱས། ཐུགས་རྗེ་ལྷུན་གྲུབ། བརྩོན་འགྲུས་དཔལ་ལྡན། ལྷ་དབང་རྒྱ་མཚོ།
ཆོས་སྐྱོང་རྣམ་རྒྱལ། བློ་བཟང་རྒྱ་མཚོ། ཚུལ་ཁྲིམས་རྒྱ་མཚོ། བྱམས་པ་བཀྲ་ཤིས། རྡོ་རྗེ་རྒྱལ་མཚན། བློ་
བཟང་དར་རྒྱས། དགེ་འདུན་གྲགས་པ། བློ་བཟང་ཚུལ་ཁྲིམས། ངག་དབང་སྨོན་ལམ། ངག་དབང་བསོད་
ནམས། འཇམ་དབྱངས་བཀྲ་ཤིས། རིན་ཆེན་བློ་གྲོས། འཇམ་དབྱངས་ཕུན་ཚོགས། གྲགས་པ་རྒྱ་མཚོ། །
གྲགས་པ་བཤད་སྒྲུབ། ངག་དབང་དགེ་ལེགས། དགེ་འདུན་རྒྱ་མཚོ། སངས་རྒྱས་དཔལ་བཟང་། ངག་
དབང་ཉི་མ་སྟེ། དེ་རྣམས་ཀྱི་ནང་ནས་བློ་བཟང་ཚུལ་ཁྲིམས། འཇམ་དབྱངས་བཀྲ་ཤིས། གྲགས་པ་བཤད་
སྒྲུབ་གསུམ་གྱིས་ཁྲི་ལན་གཉིས་རེ་མཛད་ཅིང་། དེ་ལྟར་ན་རིན་ཆེན་ལྷུན་པོ་ནས་བགྲང་བས་བླ་རབས་བཞི་
བཅུའོ། ། དགོན་འདིར་མཚན་ཉིད་གྲྭ་ཚང་བྱུང་ཚུལ་ནི། དཔོན་གྱི་གདུང་བརྒྱུད་དུ་འཁྲུངས་པ་ཀོའུ་ཤྲཱི་ནང་
སོ་ངག་དབང་འཕྲིན་ལས་རྒྱ་མཚོ་ཕོ་བྲང་དུ་ཕེབས་ཏེ་རྒྱལ་པོ་མཇལ་ནས་ལུང་ཐམ་ཀ་གནང་བའི་དུས་སུ། རྒྱལ་
པོ་ཉིད་དང་ཕྱོགས་དེའི་བླ་ཆེན་འགས་ཀྱང་ཁྱོད་ཀྱིས་ཅོ་ནེའི་ཕྱོགས་དེར་མཚན་ཉིད་ཀྱི་བཤད་གྲྭ་ཞིག་ཚུགས་ཞེས་
བཀའ་བབས་པ་ན་ཞལ་གྱིས་བཞེས་ཏེ། ཕྱིར་བྱོན་ནས་རབ་བྱུང་བཅུ་གཉིས་པའི་ཤིང་རྟའི་ལོའི་ས་ག་ཟླ་བའི་
ཚེས་བདུན་ཐུབ་དབང་སྐུ་བལྟམས་པའི་དུས་ཆེན་ལ་ཁོ་བོ་བླ་མར་བསྐོས་ཏེ་མཚན་ཉིད་གསར་དུ་བཙུགས། དེ་
ནས་ཀོའུ་ཤྲཱི་སྐུ་མཆེད་གཉིས་ཀྱིས་གྲྭ་ཁང་གསར་རྒྱག་མཛད་པ་ན་ཁོ་བོ་དང་ཀོའུ་ཤྲཱི་གཉིས་མཐུན་གྲོས་མང་དུ་
བྱས་ཏེ་གྲྭ་ཁང་གསར་འདེབས་དང་ཆོས་ཕྱོགས་ནས་ཕན་ལེགས་པོ་བཏགས་ཀྱང་དྲིན་མི་གཟོ་བ་འགའ་ཞིག་གིས་
མ་ཤེས་པར་སྣང་། ཁོ་བོས་གྲྭ་ཚང་ཁྲི་ལོ་བརྒྱད་བྱས་པའི་ཐོག་ནས་གཟིམ་ཁང་ཁྲི་བར་བསྐོས་ཏེ་ཁྲི་གཉིས་འཛིན་
བྱས། དེའི་རྗེས་སུ་གྲགས་པ་རྒྱ་མཚོས་ཀྱང་ཁྲི་གཉིས་འཛིན་མཛད། དེ་ནས་སླར་ཡང་ཁོ་བོས་ཁྲི་གཉིས་འཛིན་
བྱས་ཏེ་ལོ་གསུམ་ཙམ་སོང་བ་ན། ཀོའུ་ཤྲཱི་ཡེས་ནས་རྒྱུད་པ་གྲྭ་ཚང་གསར་བཙུགས་ཀྱི་ཐོག་མའི་སློབ་དཔོན་དུ་
བསྐོས་ནས་རེ་ཞིག་ཁྲི་གསུམ་འཛིན་བྱས་ཤིང་། དེ་ནས་ཨ་འབུམ་ཚང་རབ་འབྱམས་པ་སྒོས་སུ་གྲྭ་ཚང་ནི་འཆད་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཉན་པར་བསྐོས། དེའི་རྗེས་སུ་གྲུ་རྩི་ནང་རབ་འབྱམས་པ། དེ་ནས་ཐང་ནག་དཀའ་བཅུ། དེ་ནས་ཁྱའོ་ལུང་
དཀའ་བཅུའོ། ། རྒྱུད་པའི་བླ་རབས་ཀྱི་ཐོག་མ་ནི་ཁོ་བོས་ཁྲི་གཉིས་འཛིན་བྱས་ཏེ་ལོ་ཁ་ཤས་སོང་པའི་ཚེ་སྡེ་བའི་
ནང་ངག་དབང་དགེ་ལེགས་བསྐོས་ཀྱང་ལོ་གཅིག་ཙམ་ནས་སྐུ་གཤེགས། སླར་ཁོ་བོས་ཁྲི་ཟུར་ཐོག་ནས་ལོ་
གསུམ་བཞི་ཙམ་རྒྱུད་པའི་བླ་མ་བྱས། དེ་ནས་གུར་ཆེན་ངག་དབང་ཉི་མས་མཁན་ས་དང་རྒྱུད་པའི་ཁྲི་ཟུང་
འབྲེལ་མཛད་ཅིང་། དེ་ནས་མར་ཐང་དཀའ་བཅུ་སྒོས་སུ་རྒྱུད་པའི་ཁྲི་བར་བསྐོས་སོ། ། དགོན་འདིའི་གྲྭ་བ་
སྤྱིའི་གྲངས་ནི་མཆོད་རིང་ལྟ་བུའི་དུས་སུ་སྟོང་ཕྲག་གཉིས་དང་བཞི་བརྒྱ་ལྔ་བརྒྱའི་སྐོར་ཚོགས་པ་འབྱུང་ཞིང་
གཞན་ནི་ངེས་པ་མེད་དོ། ། སྤྱིར་གྲྭ་ཚང་གཉིས་བྱུང་ཚུལ་དེ་ལྟར་ཡིན་ཀྱང་རབ་བྱུང་བཅུ་གཉིས་པའི་ས་རྟ་ནས་
བཟུང་སྟེ་ད་ལྟའི་བར་དུ་ནི། དཔོན་གྱི་གདུང་བརྒྱུད་གོང་མ་ཆེན་པོའི་ལུང་ཐམ་ཀ་དང་བཅས་པ་གནང་སྟེ་ཀོའུ་
ཤི་ཞེས་མཚན་གསོལ་ཞིང་མདོ་སྔགས་ཐ་སྙད་ཀྱི་གཞུང་རབ་འབྱམས་ལ་མཁས་པའི་ཕུལ་བྱུང་མཁན་རིན་པོ་ཆེ་
འཇམ་དབྱངས་བློ་བཟང་བསྟན་པའི་རྒྱལ་མཚན་ཞལ་སྔ་ནས་ཀྱིས། གྲྭ་ཚང་ཟུང་འབྲེལ་གྱི་བདག་པོ་དང་ཞབས་
ཏོག་མཛད་ནས་འཆད་ཉན་དང་འདོན་ཆ་སྒྲིགས་ལམ་སྐོར་གོང་འཕེལ་དུ་མཛད་ཅིང་། ད་དུང་ཡང་མཛད་
པར་འགྱུར་བ་ལྟར་ལགས། གཞན་ཡང་སྨད་རྒྱ་སོག་གི་ཡུལ་དུ་རྗེའི་བསྟན་པ་དར་ཏེ་དགོན་སྡེ་འགའ་ཞིག་ཀྱང་
བྱུང་ཞིང་། རྗེའི་བསྟན་པ་སྤེལ་བའི་བླ་ཆེན་གྲགས་ཆེ་བ་རྗེ་བཙུན་དམ་པ་སྐུ་སྔ་ཕྱི་གཉིས། ཅང་གྲུ་ཞབས་དྲུང་
རིན་པོ་ཆེ། ཛ་ཡ་པཎྜི་ཏ། བཀའ་འགྱུར་བ་ནོ་མོ་ཧན། བྷི་ཡིག་ཐུ་ནོ་མོ་ཧན་སོགས་དུ་མ་སྟེ། འདིས་རྒྱུད་
ཐོག་མར་འཛུག་པའི་མཐུན་རྐྱེན་བསྒྲུབས་ཤིང་། ད་ལྟ་ནི་ཅང་རྒྱུ་ཞབས་ཀྱི་སྤྲུལ་སྐུ་དང་། གསེར་ཁྲི་རིན་པོ་
ཚེའི་སྤྲུལ་སྐུ་རྣམ་པ་གཉིས་ཀྱིས་ལུགས་ཟུང་གི་སྒོ་ནས་རྒྱལ་བའི་བསྟན་པ་སྤྱི་དང་། རྗེའི་བསྟན་པ་ཉིད་དར་ཞིང་
རྒྱས་པར་མཛད་དོ་ཞེས་ཐོས་ཤིང་། ཁྱད་པར་དུ་ཅང་ཀྱཱ་ཞབས་དྲུང་རིན་པོ་ཆེ་སྐུ་སྔོན་མས་ནི་གསུང་རྩོམ་གྱི་སྒོ་
ནས་ཕན་འདོགས་ཆེན་པོ་མཛད་སྣང་ངོ་། ། དེར་མ་ཟད། ད་ལྟ་ནི་བྱང་ཕྱོགས་མོས་ཡོད་ཀྱི་ཡུལ་དུ་རྗེའི་
བསྟན་པ་དར་ཞིང་རྒྱས་པར་གྱུར་པས་ད་ལྟའི་དུས་སུ་སངས་རྒྱས་དངོས་བྱོན་ཀྱང་འཕྲིན་ལས་དེའི་ལྷག་མཛད་རྒྱུ་
མེད་པ་ལྟར་སྣང་སྟེ་དེ་ཐམས་ཅད་རྗེ་བཙུན་འཇམ་དཔའི་དབྱངས་ཀྱི་བཀའ་དྲིན་ཀྱང་ཡིན་ནོ། ། སྤྱིར་ཐུབ་
པའི་བསྟན་ པ་ནི་ཕྱོགས་ ཀུན་ ཏུ་འཕགས་ པ་ རིགས་གསུམ་ གྱི་མགོན་པོའི་ སྤྲུལ་ བས་ གཙོ་བོར་བཟུང་ཞིང་།
འཕགས་ཡུལ་ཨུ་རྒྱན་གྱི་ཡུལ་དང་། ཤམྦྷ་ལ་ནི་ཕྱག་རྡོར་གྱི་སྤྲུལ་བ་དང་། བོད་དང་རྒྱ་སོག་གི་ཡུལ་རྣམས་སུ་ནི་
སྤྱན་རས་གཟིགས་དང་འཇམ་དབྱངས་ཀྱི་སྤྲུལ་བ་དུ་མས་བཟུང་ལ། ཁྱད་པར་དུ་ཁོང་རྣམ་གཉིས་ཀྱི་སྤྲུལ་བ་རྗེ་
ཡབ་སྲས་དང་། པཎ་ཆེན་དང་། རྒྱལ་དབང་སྐུ་སྔ་ཕྱི་རྣམས་ཀྱིས་བཟུང་ཞིང་འཛིན་པར་རྟོགས་སོ། ། བོད་

༄༅། ། རི་བོ་དགའ་ལྡན་པའི་བསྟན་པ་བླ་རབས་དང་བཅས་པའི་ཆོས་འབྱུང་གསལ་བར་སྟོན་པའི་སྒྲོན་མེ། །
ཀྱི་རྒྱལ་པོའི་དབང་དུ་བྱས་ན་ཆོས་རྒྱལ་སྲོང་བཙན་སྒམ་པོ། ཁྲི་སྲོང་ལྡེ་བཙན། ཁྲི་རལ་སོགས་ཀྱིས་བསྟན་པ་
བཟུང་ཞིང་། ཕྱིས་སྡེ་སྲིད་སངས་རྒྱས་རྒྱ་མཚོ་དང་། ད་ལྟ་མི་དབང་ཞེས་གྲགས་པ་འདིས་བསྟན་པ་སྤྱི་དང་།
རྗེ་རིན་པོ་ཆེའི་བསྟན་པ་ལྷག་པར་རྒྱས་པར་མཛད་ཅེས་གྲགས་སོ། །༧། ། ཨེ་མ། ཐུབ་བསྟན་རྣམ་དག་བྱ་
ལམ་ཡངས་པའི་མཁར། ། བློ་བཟང་རྒྱལ་བའི་ཉིན་བྱེད་ཤར་བའི་ཚེ། ། མཁས་དབང་འོད་དཀར་ཅན་དང་
ལྷན་ཅིག་ ཏུ། ། རྗེས་འབྲང་རྒྱུ་སྐར་ཚོགས་ཀྱིས་ཀུན་ཏུ་ཁྱབ། ། དེ་དག་ཀུན་གྱི་མིང་ཙམ་གསལ་བརྗོད་
ཀྱང་། ། གཞུང་མང་ཉིད་དུ་འགྱུར་ན་སོ་སོ་ཡི། ། རྣམ་ཐར་ཆོས་འབྱུང་རྒྱས་པར་བརྗོད་བྱས་ཚེ། ། པོ་ཏི་
ཆེན་པོར་འགྱུར་བ་ལྟ་ཅི་སྨོས། ། དེས་ན་དེ་ལྟར་བརྗོད་ལ་སྒྱིད་ལུག་ཀྱང་། ། རང་བསྟན་གཙོ་བོ་སེར་འབྲས་
དགའ་ལྡན་སོགས། ། དབུས་གཙང་ཕྱོགས་ཀྱི་དགོན་མིང་བློ་རབས་དགའ། ། དད་པས་འཕྲོས་དོན་ཅུང་
ཟད་བཅས་ཏེ་བཀོད། ། དེ་ལས་ཐོབ་པའི་དགེ་ལེགས་གངྒཱའི་རྒྱུན། ། དུས་གསུམ་རྣམ་དཀར་ཀླུང་དང་ལྷན་
ཅིག་ཏུ། གནས་སྐབས་མངོན་མཐོའི་ཞིང་སར་སྨིན་པ་དང་། ། མཐར་ཐུག་ཀུན་མཁྱེན་རྒྱ་མཚོར་འཇུག་
པར་ཤོག ། ཅེས་རི་བོ་དགེ་ལྡན་པའི་བསྟན་པའི་བདག་པོ་བསྟན་འཛིན་བླ་རབས་དང་བཅས་པ་བྱུང་ཚུལ་ཆོས་
འབྱུང་གསལ་བར་སྟོན་པའི་སྒྲོན་མེ་ཞེས་བྱ་བ་འདི་ནི། གཞུང་ལུགས་མང་དུ་ཐོས་པར་རློམ་པ་ཤཱཀྱའི་བཙུན་པ་
གྲགས་པ་བཤད་སྒྲུབ་ཅེས་བྱ་བས་རང་ལོ་བཅུ་ཕྲག་བདུན་པ་རབ་བྱུང་བཅུ་གཉིས་པའི་མཇུག་ཤིང་བྱིའི་ལོའི་སྔོན་
གྱི་ཟླ་བར་ཅོ་ནེའི་དགོན་ཉིད་དུ་དད་པས་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། ། ། མངྒ་
ལཾ། མངྒ་ལཾ། །

༄༅། ། བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་
མཆོད་སྤྲིན་ཞེས་བྱ་བ་བཞུགས་སོ། །
ན་མོ་ཤཱཀྱ་མུ་ན་ཡེ། ཐུབ་པས་རང་གི་འཁོར་ལ་བརྟགས་པའི་ཚེ། ། ཁྱོད་དང་མཚུངས་པའི་རྒྱལ་སྲས་
མ་གཟིགས་ནས། ། ཁྱོད་ནི་རྒྱལ་ཚབ་དམ་པར་དབང་བསྐུར་བ། ། རྒྱལ་བ་གཉིས་པ་མི་ཕམ་མགོན་ལ་
འདུད། ། གང་ཚེ་རྒྱལ་བས་འོད་སྲུང་ཆེ་སོགས་ལ། ། ཐེག་ཆེན་ཆོས་ཚུལ་འཛིན་པར་རབ་གཏད་ཀྱང་། །
མ་ནུས་ཁྱོད་ལ་བཀའ་བབས་ཞལ་བཞེས་ཏེ། ༈ སེངྒེའི་སྒྲ་ཆེན་ཕྱོགས་མཐར་བསྒྲག་པར་མཛད། ། ཁྱོད་ཀྱིས་
རྒྱལ་བའི་མཛད་འཕྲིན་ཁུར་བསྣམས་ནས། ། དགོངས་འགྲེལ་བསྟན་བཅོས་ཆེན་པོ་ལྔ་ཉིད་ཀྱིས། ། ཐུབ་
བསྟན་རྒྱལ་མཚན་འཛིན་པའི་གྲགས་འབར་བས། ། དེ་སླད་ཁྱོད་ཀྱི་དགོངས་པ་འགྲེལ་ལ་སྤྲོ། ། དེ་ཡང་རྗེ་
བཙུན་བྱམས་མགོན་གྱིས་རྒྱལ་བའི་དགོངས་པ་འགྲེལ་བའི་ཆེད་དུ་རྒྱུན་གཉིས། འབྱེད་གཉིས། རྒྱུད་བླ་མའི་
བསྟན་བཅོས་དང་ལྔ་མཛད་ཅིང་། དེའི་དགོངས་པ་འགྲེལ་བའི་མཁས་པ་མང་དུ་བྱོན་ཡང་། རང་ཉིད་བྱམས་
མགོན་གྱིས་རྗེས་སུ་འཛིན་པའི་རྟེན་འབྲེལ་དུ་མངོན་རྟོགས་རྒྱན་དང་རྒྱུད་བླའི་དགོངས་པ་འགྲེལ་བའི་བསྟན་
བཅོས་སྔར་བྲིས་ཟིན་ཅིང་། འདིར་ཡང་ཐོག་མར་དེ་གཉིས་ཀྱི་བསྡུས་དོན་མཚོན་ཙམ་ཞིག་བརྗོད་ན། མངོན་
རྟོགས་རྒྱན་ལས། རྣམ་པ་ཐམས་ཅད་མཁྱེན་ཉིད་ལམ། ། སྟོན་པས་འདི་ལས་བཤད་པ་གང་། ། ཞེས་ཡུམ་
རྒྱས་འབྲིང་བསྡུས་གསུམ་གྱི་དོན་ཐམས་ཅད་འཆད་པར་བཞེད་ནས་དོན་བདུན་ཅུར་བསྡུས་ཏེ། མངོན་རྟོགས་
རྒྱུན་གྱི་སྐབས་དང་པོས་རྣམ་མཁྱེན་མཚོན་བྱེད་ཀྱི་ཆོས་བཅུ། གཉིས་པས་ལམ་ཤེས་མཚོན་བྱེད་ཀྱི་ཆོས་བཅུ་
གཅིག གསུམ་པས་གཞི་ཤེས་མཚོན་བྱེད་ཀྱི་ཆོས་དགུ། བཞི་པས་རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་
གཅིག ལྔ་བས་རྩེ་སྦྱོར་མཚོན་བྱེད་ཀྱི་ཆོས་བརྒྱུད། དྲུག་པས་མཐར་གྱིས་སྦྱོར་བ་མཚོན་བྱེད་ཀྱི་ཆོས་བཅུ་
གསུམ། བདུན་པས་སྐད་ཅིག་སྦྱོར་བ་མཚོན་བྱེད་ཀྱི་ཆོས་བཞི། སྐབས་བརྒྱད་པར་འབྲས་བུ་ཆོས་སྐུ་མཚོན་
བྱེད་ཀྱི་ཆོས་བཞི་རྣམས་འཆད་དེ་ཡུམ་གྱི་མདོའི་དོན་ཐམས་ཅད་འདུས་སོ།༧།རྒྱུད་བླ་མ་ལ་ཚིག་རིང་ཐུང་སྣ་
ཚོགས་ཞིག་ཡོད་ཅིང་། དེའི་ཐོག་མར་སངས་རྒྱས་ཆོས་ཚོགས་ཁམས་དང་བྱང་ཆུབ་དང་། ། ཡོན་ཏན་སངས་

༄༅། །བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་མཆོད་སྤྲིན། །
རྒྱས་འཕྲིན་ལས་ཐ་མ་སྟེ། ། བསྟན་བཅོས་ཀུན་གྱི་ལུས་ནི་མདོར་བསྡུ་ན། ། རྡོ་རྗེ་ཡི་ནི་གནས་བདུན་འདི་
དག་གོ ། ཞེས་འབྱུང་བ་ལྟར་སྐབས་བཞིའམ་ལྔར་ཡང་རུང་སྟེ། སྐབས་དང་པོས་དཀོན་མཆོག་གསུམ་དང་
ཁམས་བདེ་གཤེགས་སྙིང་པོ། གཉིས་པས་བྱང་ཆུབ། གསུམ་པས་ཡོན་ཏན། བཞི་བས་མཛད་པ་འཕྲིན་ལས་
འཆད་ཅིང་། དེའི་ལྷག་མས་དེ་དག་གི་བསྔགས་པ། རྣམ་གྲངས་གཞན་གྱི་སྒོ་ནས་ཕན་ཡོན་བསྟན་པ། བསྟན་
བཅོས་བརྩམས་ཚུལ། ཆོས་སྤོང་གི་ལས་སྤོང་བ། བསྟན་བཅོས་བརྩམས་པའི་དགེ་བ་བསྔོ་བ། འཆད་ཚུལ་
གྱིས་མཇུག་བསྡུས་ཏེ་བསྟན་ཏོ། ། དེ་ཡང་སྦྱང་གཞི་ཁམས་བདེ་གཤེགས་སྙིང་པོ་དང་སྦྱངས་པའི་འབྲས་བུ་
དཀོན་མཆོག་གསུམ་ལེའུ་དང་པོས་བསྟན། སྦྱོང་བྱེད་ལ་གཞན་རྒྱུད་དང་རང་རྒྱུད་ཀྱི་དབང་དུ་བྱས་པའི་དང་
པོ་ལ། བྱང་ཆུབ་དང་ཡོན་ཏན་དང་འཕྲིན་ལས་གསུམ་སྟེ། བྱང་ཆུབ་ཆེན་པོ་བརྙེས་པ་དེས་ཡོན་ཏན་དྲུག་ཅུ་རྩ་
བཞི་ཐོབ་ནས་འཕྲིན་ལས་སུམ་ཅུ་རྩ་གཉིས་མཛད་པའི་སྒོ་ནས་གདུལ་བྱའི་རྒྱུད་ཀྱི་ཁམས་དྲི་བྲལ་དུ་བྱས་ནས་
སྦྱོང་ཞིང་། དེ་ཡང་རིམ་པ་བཞིན་དུ་ལེའུ་གཉིས་པ་གསུམ་པ་བཞི་བ་རྣམས་ཀྱིས་བསྟན་ལ། ལྔ་བས་ནི་དེ་དག་
གི་ཕན་ཡོན་འཆད་དོ། ། མངོན་རྟོགས་རྒྱན་གྱི་ཐོག་མར་མཆོད་བརྗོད་ཡོད་ཅིང་། རྒྱུད་བླའི་མཇུག་ཏུ་བསྔོ་བ་
སོགས་འབྱུང་བ་ལྟར་ན་བྱམས་ཆོས་ལྔ་བོ་འཇུག་པ་གཅིག་ཏུ་བརྩམས་ཤིང་། ཐོག་མ་མངོན་རྟོགས་རྒྱན་དང་།
ཕྱི་མ་རྒྱུད་བླ་མར་སྣང་ངོ་། ། འོན་ཀྱང་མངོན་རྟོགས་རྒྱན་དང་རྒྱུད་བླ་མ་གཉིས་ཀྱིས་དབུ་མའི་ལུགས་སྟོན་ཅིང་།
མདོ་སྡེ་རྒྱན་དང་འབྱེད་རྣམ་པ་གཉིས་ཀྱིས་གཙོ་བོར་སེམས་ཙམ་པའི་ལུགས་ལྟར་འཆད་པར་མཛད་དོ། །
དེས་ན་དབུ་སེམས་གཉིས་ཀྱི་ཐུན་མོང་བའི་ཐོག་མའི་སྲོལ་འབྱེད་ནི་རྗེ་བཙུན་ཉིད་ཡིན་པར་ངེས་སོ། ། ད་ནི་
མདོ་སྡེ་རྒྱུན་དང་། འབྱེད་རྣམ་གཉིས་གྱི་བསྡུས་དོན་མཚོན་ཙམ་དང་། མདོ་སྡེ་རྒྱུན་ནས་འབྱུང་བའི་ཕྱིན་དྲུག་
གི་རྣམ་གཞག་ཅུང་ཟད་བཤད་པ་གསུམ་གྱི་དང་པོ་མདོ་སྡེ་རྒྱན་གྱི་གཞུང་ནི་རྒྱ་ཆེ་བས་བསྡུས་དོན་རྒྱས་ཙམ་ཞིག་
བྱས་ན་ཡང་མང་དུ་འགྱུར་དགོས་པས་ཕྱོགས་ཙམ་ཞིག་བཤད་པར་བྱའོ། ། འདིས་ནི་སེམས་ཙམ་པའི་ལུགས་
གཙོ་བོར་བསྟན་ཀྱང་ཐེག་ཆེན་གྱི་བཀའ་སྤྱིའི་དགོངས་འགྲེལ་ཡིན་ཞིང་ཚིགས་བཅད་རིང་ཐུང་སྣ་ཚོགས་དང་
བམ་པོ་གཉིས་སོ། ། འདི་ལ་གཉིས། མདོར་བསྟན་པ་དང་། ཅུང་ཟད་ཕྱེ་སྟེ་བཤད་པའོ། ། དང་པོ་ནི།
ལེའུ་ཉེར་གཅིག་ཡོད་པའི་དང་པོས་སྤྱིར་བསྟན་ལ། གཉིས་པས་ཐེག་ཆེན་བཀར་སྒྲུབ། གསུམ་པས་སྐྱབས་
འགྲོ། བཞི་བས་རིགས། ལྔ་བས་སེམས་བསྐྱེད། དྲུག་པས་སྒྲུབ་པ། བདུན་པས་དེ་ཁོ་ན་ཉིད། བརྒྱུད་པས་
མཐུ། དགུ་བས་ཡོངས་སུ་སྨིན་པ། བཅུ་བས་བྱང་ཆུབ། བཅུ་གཅིག་པས་མོས་པ། བཅུ་གཉིས་པས་ཡོངས་
སུ་ཚོལ་བ། བཅུ་གསུམ་པས་བཤད་པ། བཅུ་བཞི་བས་སྒྲུབ་པ། བཅོ་ལྔ་བས་གདམས་ངག་རྗེས་སུ་བསྟན་པ།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅུ་དྲུག་པས་ཐབས་དང་ལྡན་པ། བཅུ་བདུན་པས་ཕར་ཕྱིན། བཅོ་བརྒྱད་པས་མཆོད་པ་དང་བསྟེན་པ་དང་
ཚད་མེད། བཅུ་དགུ་པས་བྱང་ཆུབ་ཀྱི་ཕྱོགས་དང་མཐུན་པ། ཉི་ཤུ་བས་ཡོན་ཏན། ཉེར་གཅིག་པས་སྤྱོད་པ་
དང་མཐར་ཐུག་པའི་ཚུལ་རྣམས་བསྟན་ཏོ། ། དེ་དག་ཐམས་ཅད་བསྡུ་ན་བཅུར་འདུ་བར་བཤད་པའི་དོན་ནི་
མཚོན་ཙམ་ཞིག་བརྗོད་ན། རྒྱལ་སྲས་ཀྱི་སྤྱོད་པ་ཉམས་སུ་ལེན་པའི་གཞི། བླངས་པའི་རྟགས། རྟགས་དེ་ལྡན་
གྱི་རབ་བྱུང་དང་ཁྱིམ་པའི་དབྱེ་བ། དེ་འདྲ་བའི་རྟེན་ལ་ལྷག་བསམ་འབྱུང་ཚུལ། དེ་ལ་བརྟེན་ནས་ཇི་ལྟར་
གནས་པ། སྲིད་པར་སྐྱེ་བ་འཛིན་ཚུལ། བཟུང་ནས་གདུལ་བྱའི་དོན་བྱེད་ཚུལ། སྤྱོད་པ་འགྲུབ་ཚུལ། དེ་ལ་
བརྟེན་ནས་མཐར་ཐུག་གི་ཡོན་ཏན་འགྲུབ་ཚུལ་ཏེ་བཅུའོ། ། དང་པོ་གཞི་ནི་རིགས་ཀྱི་ལེའུ་ནས་ཡོན་ཏན་གྱི་
ལེའུའི་བར་བཅུ་བདུན་གྱིས་འཆད་དེ་སོ་སོར་ཕྱེ་ན་མང་ངོ༌། ། གཉིས་པ་བླངས་པའི་རྟགས་ནི། བརྩེ་དང་སྙན་
པར་སྨྲ་བ་དང་། ། ཞེས་སོགས་ཚིགས་བཅད་གཉིས་ཀྱིས་འཆད། གསུམ་པ་རྟགས་དེ་ལྡན་ནི། བྱང་ཆུབ་
སེམས་དཔའ་རྟག་ཏུ་ནི། ། ཞེས་སོགས་ཚིགས་བཅད་གསུམ་གྱིས་འཆད། བཞི་པ་ལྷག་བསམ་ནི། ས་རྣམས་
ཀུན་ལ་བརྟེན་པ་ཡི། ། ཞེས་སོགས་ཚིགས་བཅད་ཕྱེད་དང་གཉིས་ཀྱིས་འཆད། དྲུག་པ་ཇི་ལྟར་གནས་པ་ནི།
སེམས་ཅན་ཡོངས་སུ་འཛིན་པ་ནི། ། ཞེས་སོགས་ཚིགས་བཅད་གཅིག་གིས་འཆད། བདུན་པ་སྐྱེ་བ་འཛིན་
ཚུལ་ནི། བློ་ལྡན་རྣམས་ཀྱི་ལས་དང་ནི། ། ཞེས་སོགས་ཚིགས་བཅད་གཅིག་གིས་འཆད། བརྒྱུད་པ་དང་ལྔ་བ་
ལྷན་ཅིག་ཏུ། མཚན་ཉིད་གང་ཟག་བསླབ་པ་དང་། ། ཞེས་པ་ནས། སྒྲུབ་པའི་སྒོ་ནས་རྣམ་པ་བཞི། ། ཞེས་
པའི་བར་གྱིས་རྒྱས་པར་འཆད། དགུ་བ་སྤྱོད་པ་ནི། ལུས་ཅན་ཐེག་པ་ཆེན་པོ་དང་། ། ཞེས་སོགས་ཚིགས་
བཅད་ཕྱེད་དང་གཉིས་ཀྱིས་འཆད། བཅུ་བ་མཐར་ཐུག་ནི། སེམས་ཅན་རྣམས་ལ་བརྩེ་བ་ཅན། ། ཞེས་པ་
མན་གྱིས་འཆད་པར་བྱེད་དོ། ། གཉིས་པ་ལ་ལེའུ་སོ་སོའི་བསྡུས་དོན་རགས་ཙམ་ཞིག་ནི། གཟུགས་རྒྱན་རང་
བཞིན་ཡོན་ཏན་ལྡན་པ་མེ་ལོང་ནང་སོང་ན། ། ཞེས་སོགས་ཀྱིས་བཤད་བྱའི་དོན་ལ་རྟོགས་དཀའ་བ་དང་དེ་ལ་
དགའ་བ་བསྐྱེད་པ་དགོས་པ་དང་བཅས་པ་སྟོན། ལེའུ་གཉིས་པའི་ཐོག་མར། སྔར་ལུང་མ་བསྟན་ལྷན་ཅིག་
འབྱུང་། ། ཞེས་སོགས་ཀྱིས་ཉན་ཐོས་སྡེ་པ་ཁ་ཅིག་ཐེག་ཆེན་གྱི་མདོ་རྣམས་སངས་རྒྱས་ཀྱི་བཀའ་མ་ཡིན་པར་
འདོད་པ་དེ་བཀག་ནས་ཐེག་པ་ཆེན་པོའི་མདོ་རྣམས་སངས་རྒྱས་ཀྱི་བཀར་སྒྲུབ་ཅིང་། ཐེག་པ་ཆེན་པོའི་ཆོས་
རྣམས་དམན་པ་ལ་མོས་པའི་སྤྱོད་ཡུལ་མ་ཡིན་པར་བསྟན། ལེའུ་གསུམ་པར་ཀུན་ཏུ་འགྲོ་དང་ཁས་ལེན་ཞེས་
སོགས་ཀྱིས་ཐེག་ཆེན་གྱི་སྐྱབས་འགྲོའི་ཁྱད་པར་ཕན་ཡོན་དང་བཅས་པ་བསྟན། ལེའུ་བཞི་བར་ཡོད་དང་མཆོག་
དང་མཚན་ཉིད་ཅེས་སོགས་ཀྱིས་ནི་རིགས་དང་། རིགས་ཀྱི་རྟགས་དང་དབྱེ་བ་སོགས་རིགས་ཀྱི་ཁྱད་པར་
20

༄༅། །བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་མཆོད་སྤྲིན། །
རྣམས་རྒྱས་པར་བསྟན། ལེའུ་ལྔ་བར་སྤྲོ་བ་ཆེ་དང་རྩོམ་པ་ཆེ། ། ཞེས་སོགས་ཀྱིས་ཐེག་ཆེན་སེམས་བསྐྱེད་ཀྱི་ངོ་
བོ་དང་དབྱེ་བ་དང་ཕན་ཡོན་དང་རྒྱུ་དང་། དོན་དམ་སེམས་བསྐྱེད་དང་། སེམས་བསྐྱེད་ཉེར་གཉིས་ཀྱི་ཁྱད་
པར་དང་། སེམས་བསྐྱེད་ཀྱི་བྱེད་ལས་རྣམས་བསྟན། ལེའུ་དྲུག་པར་གནས་རྩོམས་འབྲས་བུ་འབྱུང་བ་ཞེས་
སོགས་ཀྱིས་སེམས་བསྐྱེད་ལ་བརྟེན་ནས་གཞན་དོན་ཁྱད་པར་ཅན་སྒྲུབ་ནུས་པར་བསྟན། ལེའུ་བདུན་པར་ཡོད་
མིན་མེད་མིན་དེ་བཞིན་ཞེས་སོགས་ཀྱིས་གཙོ་ཆེར་སེམས་ཙམ་པའི་ལུགས་ཀྱི་དོན་དམ་བདེན་པའི་ཁྱད་པར་
བསྟན་ཅིང་། དོན་དམ་དེ་རྟོགས་དཀའ་ཞིང་མ་རྟོགས་ན་འཁོར་བར་འཁོར་བ་དང་། རྟོགས་ན་གྲོལ་བར་
འགྱུར་བའི་ཚུལ་རྣམས་བསྟན། ལེའུ་བརྒྱད་པར་སྐྱེ་དང་ངག་སེམས་དག་དང་ཞེས་སོགས་ཀྱིས་བྱང་སེམས་ཀྱིས་
རང་གཞན་གྱི་དོན་སྒྲུབ་ནུས་པའི་མཐུའི་ཁྱད་པར་རྣམས་བསྟན། ལེའུ་དགུ་བར་དགའ་དང་དད་དང་ཞེས་
སོགས་ཀྱིས་མཐུ་དེ་ལྟ་བུ་ཐོབ་ནས་གདུལ་བྱ་རྣམས་སྨིན་པར་བྱེད་པའི་ཁྱད་པར་བསྟན། ལེའུ་བཅུ་བར་དཀའ་
སྤྱད་དཔག་མེད་བརྒྱ་ཕྲག་དང་། ། ཞེས་སོགས་མང་སོ་ཞིག་གིས་རྒྱུ་ཚོགས་དཔག་མེད་ཀྱིས་སངས་རྒྱས་འཐོབ་
ཚུལ། སངས་རྒྱས་ཀྱི་ཡོན་ཏན་དང་འཕྲིན་ལས་ཀྱི་དཔེ། སྐྱབས་སུ་འོས་ཚུལ། འཕྲིན་ལས་མཛད་མི་མཛད་
དཔེ་དང་བཅས་པ། འཕྲིན་ལས་འབད་མེད་ལྷུན་གྲུབ་ཏུ་མཛད་ཚུལ། སྐུ་བཞིའི་ཁྱད་པར། ཡེ་ཤེས་བཞིའི་
དབྱེ་བ་དང་བྱེད་ལས་བཅས་བཤད། ལེའུ་བཅུ་གཅིག་པར་སྐྱེས་དང་མ་སྐྱེས་འཛིན་དང་ཞེས་སོགས་ཀྱིས་མི་
མོས་པའི་རྐྱེན་དང་མོས་པ་ཕན་ཡོན་དང་བཅས་བཤད། ལེའུ་བཅུ་གཉིས་པར་སྡེ་སྣོད་དག་ནི་གསུམ་མམ་
གཉིས་ཀྱང་རུང་། ། ཞེས་སོགས་ཀྱིས་སྡེ་སྣོད་གསུམ་གྱི་དབྱེ་བསྡུ་དང་འཇོག་ཚུལ། བདེན་གཉིས་ཀྱི་ངོ་བོ་དབྱེ་
བ་སྒྲུབ་བྱེད། ཐེག་པ་གཅིག་དང་གསུམ་གྱི་ཁྱད་པར་སོགས་མང་པོ་ཞིག་བཤད། ལེའུ་བཅུ་གསུམ་པར་བསྟན་
པ་རྗེས་ནི་སྲོག་དང་ཞེས་སོགས་ཀྱིས་སངས་རྒྱས་ཀྱིས་གདུལ་བྱ་ལ་ཆོས་སྟོན་པ་དང་ཐེ་ཚོམ་གཅོད་ཚུལ། དྲུང་
ངེས་ཀྱི་མདོའི་ཁྱད་པར་དང་དབྱེ་བ་སོགས་བཤད། ལེའུ་བཅུ་བཞི་བར་བློ་ལྡན་གཉིས་ལ་ལོག་ཉིད་དང་། །
ཞེས་སོགས་ཀྱིས་བདག་མེད་གཉིས་ཀྱི་དབྱེ་བ། ལམ་གང་གིས་སྒྲིབ་གཉིས་སྤོང་ཚུལ་དང་། བྱང་སེམས་སེམས་
ཅན་ལ་བྱམས་ཚུལ། སེམས་ཅན་གྱི་དོན་དུ་འཁོར་བར་འཇུག་ཚུལ་རྣམས་བཤད། ལེའུ་བཅོ་ལྔ་བར་བསྐལ་བ་
གྲངས་མེད་ངེས་འབྱུང་ཞིང་ཞེས་སོགས་ཀྱིས་ཞི་གནས་དང་ལྷག་མཐོང་སྒོམ་ཚུལ། དེ་ལ་བརྟེན་ནས་སྦྱོར་ལམ་
དང་མཐོང་སྒོམ་གྱི་ལམ་སྐྱེ་ཚུལ། ཚོགས་གཉིས་རྫོགས་ནས་འཚང་རྒྱ་ཚུལ་རྣམས་བཤད། ལེའུ་བཅུ་དྲུག་པར་
ཇི་ལྟར་ནགས་ཚལ་དང་ནི་ཞེས་སོགས་ཀྱིས་སྦྱིན་སོགས་ཀྱི་ལས་གསུམ་དང་། སྒོ་གསུམ་གྱི་ལས་རྣམ་པར་དག་
ཚུལ་དང་། དེས་ཐེག་དམན་གྱི་ལམ་ལས་ལྡོག་ཚུལ་བཤད། ལེའུ་བཅུ་བདུན་པར་གྲངས་དང་དེ་ཡི་མཚན་ཉིད་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཅེས་སོགས་ཀྱིས་ཕ་རོལ་ཏུ་ཕྱིན་པ་དྲུག་དང་བསྡུ་བཞིའི་ངོ་བོ་དབྱེ་བ་གྲངས་ངེས་སོགས་རྒྱས་པར་བཤད་དེ།
ཕྱིན་དྲུག་མདོར་བསྡུས་ཞིག་འོག་ནས་འཆད་དོ། ། ལེའུ་བཅོ་བརྒྱད་པར་རབ་དང་སེམས་དང་ལྡན་པ་ཡི། །
ཞེས་སོགས་ཀྱིས་སངས་རྒྱུས་ལ་མཆོད་པའི་ཚོགས་ཀྱིས་མཆོད་ཚུལ། དགེ་བའི་བཤེས་གཉེན་གྱི་མཚན་ཉིད་དང་
བསྟེན་ཚུལ། ཉོན་མོངས་པའི་ཉེས་དམིགས། ཚད་མེད་བཞི་བསྒོམས་པའི་ཕན་ཡོན་རྣམས་བཤད་དོ། །
ལེའུ་བཅུ་དགུ་བར་ངོ་ཚ་མི་མཐུན་ཕྱོགས་སྤངས་དང་། ། ཞེས་སོགས་ཀྱིས་ཚུལ་མིན་ཡིད་བྱེད་སོགས་ཉོན་
མོངས་རྣམས་སྤོང་དགོས་པའི་རྒྱུ་མཚན་དང་། བྱང་སེམས་ཀྱི་ཡོན་ཏན་གྱི་ཁྱད་པར་སྤྱིར་བསྟན་པ་དང་། དྲན་
པ་ཉེར་གཞག་ལ་སོགས་པ་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱི་དབྱེ་བ་དང་སྒོམ་ཚུལ་བྱེད་ལས་སོགས་མང་པོ་
ཞིག་བཤད། ལེའུ་ཉི་ཤུ་བར་རང་གི་ལུས་དང་སྡོམ་པའི་ཕྱིར། ། ཞེས་སོགས་ཀྱིས་བྱང་སེམས་ཀྱི་ཕྱིན་དྲུག་
སོགས་ཀྱི་ཡོན་ཏན་དང༌། བྱང་སེམས་རྣམས་ནི་སེམས་ཅན་གྱི་ཕ་དང་རྩ་ལག་དང་གྲོགས་པོ་དང་སློབ་དཔོན་
དང་མཁན་པོ་སོགས་དང་འདྲ་བ་དང་བྱང་སེམས་ཀྱི་ཡིན་ཏན་གཞན་དང་སེམས་ཅན་གྱི་དོན་སྒྲུབ་ཚུལ་གྱི་སྐོར་
མང་དུ་བཤད། ལེའུ་ཉེར་གཅིག་པར་བརྩེ་དང་སྙན་པར་སྨྲ་བ་དང་། ། ཞེས་སོགས་ཀྱིས་བྱང་ཆུབ་སེམས་
དཔའ་ཁྱིམ་པར་གྱུར་ཀྱང་གཞན་དོན་མཛད་པ་དང་། རབ་ཏུ་བྱུང་ནས་གཞན་དོན་མཛད་ཚུལ་དང་། བྱང་
སེམས་ཀྱི་སྤྱོད་པའི་སྐོར་གཞན་དང་། ས་བཅུའི་དབྱེ་བ་སྒྲ་དོན་དང་བཅས་པ་དང་། སངས་རྒྱས་ཀྱི་ཡོན་ཏན་
དང་འཕྲིན་ལས་བརྗོད་ཅིང་ཕྱག་འཚལ་བ་དང་། མཛད་པ་རྒྱུ་མི་འཆད་པར་བསྟན་པའི་སྒོ་ནས་མཇུག་བསྡུས་
སོ། །
གཉིས་པ་གཞན་གཉིས་ཀྱི་བསྡུས་དོན་ལ། དབུས་མཐའ་རྣམ་འབྱེད་ཀྱིས་སེམས་ཙམ་པའི་ལུགས་ལྟར་
མཚན་ཉིད་གསུམ་སོ་སོར་ཕྱེ་ནས་རྟག་ཆད་ཀྱི་མཐའ་གཉིས་དང་བྲལ་བའི་དབུ་མའི་ལམ་རྣམ་པར་འབྱེད་ཅིང་།
ཀུན་བཏགས་བདེན་པར་གྲུབ་པ་བཀག་པའི་སྒོ་ནས་རྟག་མཐའ་དང༌། གཞན་དབང་དང་ཡོངས་གྲུབ་གཉིས་སོ་
སོ་ནས་བདེན་པར་གྲུབ་པར་བསྟན་པའི་སྒོ་ནས་ཆད་མཐའ་སེལ་ལོ། ། འདི་ལ་ལེའུ་ལྔ་སྟེ་མཚན་ཉིད་ཀྱི་ལེའུ།
སྒྲིབ་པའི་ལེའུ། དེ་ཁོ་ན་ཉིད་ཀྱི་ལེའུ། གཉེན་པོ་སྒོམ་པའི་ལེའུ། ཐེག་པ་བླ་ན་མེད་པའི་ལེའུའོ། ། དེའི་དང་
པོ་ནི་ཡང་དག་མ་ཡིན་ཀུན་རྟོག་ཡོད། ། ཅེས་སོགས་ཀྱིས་འདིའི་ལུགས་ཀྱི་མཐའ་གཉིས་དང་བྲལ་བའི་དབུ་
མའི་ལམ། རྟེན་འབྲེལ་ཡན་ལག་བཅུ་གཉིས་ཀྱི་བྱེད་ལས། སྟོང་ཉིད་ཀྱི་རྣམ་གྲངས། དེ་རྟོགས་ན་གྲོལ་བའི་
ཚུལ་རྣམས་འཆད། ལེའུ་གཉིས་པར་ཁྱབ་དབཉི་ཚེ་ལྷག་པ་དང་། ། ཞེས་སོགས་ཀྱིས་སྒྲིབ་པའི་སྐོར་དང་།
སྒྲིབ་པ་རྣམས་བསྡུ་ན་ཤེས་སྒྲིབ་དང་ཉོན་སྒྲིབ་གཉིས་སུ་འདུ་བ་དང་། དེ་གཉིས་ལས་གྲོལ་ནས་འཚང་རྒྱུ་བའི་
22

༄༅། ། བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་མཆོད་སྤྲིན། །
ཚུལ་འཆད། ལེའུ་གསུམ་པར་བརྩེ་བ་མཚན་ཉིད་དེ་ཁོ་ན། ། ཞེས་སོགས་ཀྱིས་གང་ཟག་དང་ཆོས་ཀྱི་བདག་
མེད་པའི་དེ་ཁོ་ན་ཉིད་དང་། བདེན་བཞིའི་ངོ་བོ་དང་། མཚན་ཉིད་གསུམ་དང་། དོན་དམ་གྱི་དབྱེ་བ་དེ་ལ་
འཇུག་ཚུལ་རྣམས་འཆད། ལེའུ་བཞི་བར་གནས་ངན་ལེན་ཕྱིར་སྤྱོད་རྒྱུའི་ཕྱིར། ། ཞེས་སོགས་ཀྱིས་དྲན་པ་
ཉེར་གཞག་སོགས་བྱང་ཕྱོགས་སོ་བདུན་དམིགས་པ་བྱེད་ལས་དང་བཅས་པ་འཆད། ལེའུ་ལྔ་བར་བླ་མེད་ཉིད་
ནི་སྒྲུབ་པ་དང་། ཞེས་སོགས་ཀྱིས་ཐེག་ཆེན་གྱི་ངོ་བོ་དང་ཁྱད་པར་དང་སྤྱོད་པའི་སྐོར་དང་། དོན་དམ་གྱི་ཁྱད་
ཆོས་དང་། མཐའ་གཉིས་སེལ་ཚུལ་སོགས་འཆད་དོ། །ཆོས་ཉིད་རྣམ་འབྱེད་ལ་ལེའུར་བཅད་པ་མེད་ཅིང་། དེ་
ཉིད་ལས། འདི་དག་ཐམས་ཅད་མདོར་བསྡུ་ན། ། རྣམ་པ་གཉིས་སུ་ཤེས་བྱ་སྟེ། ། ཆོས་དང་དེ་བཞིན་ཆོས་
ཉིད་ཀྱི། ། ཐམས་ཅད་བསྡུས་པ་ཉིད་ཕྱིར་རོ། ། དེ་ལ་ཆོས་ཀྱི་དབྱེ་བ་ནི། ། འཁོར་བ་ཡིན་ཏེ་ཆོས་ཉིད་
ཀྱིས། ། རབ་ཏུ་ཕྱེ་བ་ཐེག་གསུམ་གྱི། ། མྱ་ངན་ལས་ནི་འདས་པའོ། ། ཞེས་མདོར་བསྟན་ནས་ལྷག་མ་
རྣམས་ཀྱིས་རྒྱས་པར་འཆད་དོ། ། དེ་ཡང་བསྟན་བཅོས་སྔ་མས་བསྟན་པའི་མཚན་ཉིད་གསུམ་གཞིར་བཞག་སྟེ།
ཀུན་བཏགས་འཁྲུལ་བ་སྐྱེ་བའི་གཞི་གཞན་དབང་འཁོར་བ་འགྲུབ་པའི་ཆོས་དང༌། གཞན་དབང་ཀུན་བཏགས་
ཀྱིས་སྟོང་པའི་ཡོངས་གྲུབ་སྒྲིབ་གཉིས་གང་རུང་སྤངས་པའི་མྱང་འདས་དེ་ཆོས་ཀྱི་དེ་ཁོ་ན་ཉིད་མཐར་ཐུག་ཏུ་
བསྟན་པའི་ཚུལ་གྱིས་འཆད་པར་མཛད་དོ། ། དེ་དག་ཐམས་ཅད་ཀྱང་གདུལ་བྱ་འཁོར་བར་འཇུག་པའི་རྒྱུ་
དང་། འཁོར་བའི་ངོ་བོ་དང་། དེ་ལས་གྲོལ་བའི་ཐབས་འབྲས་བུ་དང་བཅས་པ་སྟོན་པའི་དབང་དུ་མཛད་པ་
སྟེ། འདིར་མཚོན་པ་ཙམ་ཞིག་བརྗོད་དོ། །
གསུམ་པ་ཕྱིན་དྲུག་གི་རྣམ་གཞག་ལ། རྒྱལ་སྲས་ཀྱི་སྤྱོད་པ་རྣམས་རིགས་བསྡུ་ན་ཕྱིན་དྲུག་ཏུ་འདུ་བ་ཡིན་
ཏེ། དེ་ཡང་མདོ་སྡེ་རྒྱན་ལས་གསུངས་པ་ལྟར་ཕྱིན་དྲུག་ཏུ་གྲངས་ངེས་པའི་ཕྱིར་ཏེ། མངོན་མཐོ་སྒྲུབ་པ་དང་།
དོན་གཉིས་སྒྲུབ་པ་དང་། གཞན་དོན་རྫོགས་པར་སྒྲུབ་པ་དང་། བསླབ་གསུམ་སྒྲུབ་པ་དང་། ཐེག་ཆེན་
ཐམས་ཅད་སྡུད་པ་དང་། ཐབས་ཀྱི་རྣམ་པ་ཐམས་ཅད་སྒྲུབ་པ་ལ་ལྟོས་པའི་དབང་དུ་མཛད་ན་ཕྱིན་དྲུག་ཏུ་ངེས་
པའི་ཕྱིར། དང་པོ་གྲུབ་སྟེ། ཕྱིན་དྲུག་དང་ཁྱད་པར་དུ་སྦྱིན་པ་དང་ཚུལ་ཁྲིམས་ཀྱི་རྒྱུ་ལས་མངོན་མཐོ་ཕུན་སུམ་
ཚོགས་པ་འབྱུང་བའི་ཕྱིར། གཉིས་པ་གྲུབ་སྟེ། གཞན་དོན་སྒྲུབ་པ་ལ་ཟང་ཟིང་གི་སྦྱིན་པས་ཕན་འདོགས་
དགོས་ཤིང་། དེ་ལ་གཞན་གནོད་གཞི་དང་བཅས་པ་ལས་ལྡོག་པའི་ཚུལ་ཁྲིམས་དང་། གནོད་པ་ལ་བཟོད་པ་
དགོས་ལ། རང་དོན་སྒྲུབ་པ་ལ་སེམས་རྩེ་གཅིག་བསྒྲུབ་པ་དང་ དེ་ལ་བརྩོན་འགྲུས་དགོས་ཤིང་། དེ་ལ་
བརྟེན་ནས་སེམས་རྣམ་པར་གྲོལ་བར་འགྱུར་བའི་ཕྱིར། གསུམ་པ་གྲུབ་སྟེ། ཟང་ཟིང་བཏང་བས་ཕོངས་པ་
23

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སེལ། གཞན་ལ་མི་གནོད་པས་འཚེ་བ་མེད། གཞན་དོན་སྒྲུབ་པ་ལ་བརྩོན་པ། གཞན་ཡིད་འདུན་པ། ཐེ་
ཚོམ་གཅོད་པ་རྣམས་འབྱུང་བ་ནི་ཕྱིན་དྲུག་གིས་བྱེད་པའི་ཕྱིར། བཞི་བ་གྲུབ་སྟེ། ཕར་ཕྱིན་དང་པོ་གསུམ་ཚུལ་
ཁྲིམས་ཀྱི་བསླབ་པར་འདུ་ཞིང་། ཕྱི་མ་གཉིས་ནི་ཏིང་ངེ་འཛིན་དང་ཤེས་རབ་ཀྱི་བསླབ་པ་ཡིན་ལ། བརྩོན་
འགྲུས་ནི་བསླབ་པ་གསུམ་ཆར་ལ་གཏོགས་པའི་ཕྱིར་ཏེ། མདོ་སྡེ་རྒྱན་ལས། བསླབ་གསུམ་དབང་དུ་མཛད་
ནས་ནི། ། རྒྱལ་བས་ཕ་རོལ་ཕྱིན་པ་དྲུག ། ཡང་དག་བཤད་དེ་དང་པོ་གསུམ། ། ཐ་མ་གཉིས་ནི་རྣམ་པ་
གཉིས། ། ཞེས་གསུངས་པའི་ཕྱིར། ལྔ་བ་གྲུབ་སྟེ། ལོངས་སྤྱོད་ལ་མ་ཆགས་ཤིང་བསླབ་པ་ལ་གུས་པ། སྡུག་
བསྔལ་ལ་མི་སྐྱོ་བ། དགེ་བ་ཀུན་ལ་སྤྲོ་བ། ལུས་སེམས་ལས་སུ་རུང་བས་ལྷག་མཐོང་འཕེལ་བ་རྣམས་ཕྱིན་དྲུག་
ལས་འབྱུང་བའི་ཕྱིར། དྲུག་པ་གྲུབ་སྟེ། ཐོབ་ཟིན་གྱི་ལོངས་སྤྱོད་ལ་མ་ཆགས་པའི་ཐབས། མ་ཐོབ་པ་ཐོབ་
འདོད་ཀྱི་གཡེང་བ་སྡོམས་པའི་ཐབས། སེམས་ཅན་མི་གཏོང་བའི་ཐབས། དགེ་བ་འཕེལ་བའི་ཐབས། སྒྲིབ་
གཉིས་སྦྱོང་བའི་ཐབས་རྣམས་ནི་ཕྱིན་དྲུག་གིས་སྒྲུབ་པའི་ཕྱིར་རོ། །་གོ་རིམ་ཀྱང་ངེས་པ་ཡིན་ཏེ། སྔ་མ་སྔ་མ་
ལ་བརྟེན་ནས་ཕྱི་མ་ཕྱི་མ་རྣམས་འབྱུང་བའི་ཕྱིར། མཆོག་དམན་ཀྱང་གྲུབ་སྟེ། སྔ་མ་སྔ་མ་དམན་ཅིང་ཕྱི་མ་ཕྱི་
མ་མཆོག་ཡིན་པའི་ཕྱིར། ཕྲ་རགས་ཀྱང་གྲུབ་སྟེ། སྔ་མ་སྔ་མ་རིགས་ལ་ཕྱི་མ་ཕྱི་མ་ཕྲ་བའི་ཕྱིར། དེ་སྐད་དུའང་
མདོ་སྡེ་རྒྱུན་ལས། སྔ་མ་ལ་བརྟེན་ཕྱི་མ་སྐྱེ། ། དམན་དང་མཆོག་ཏུ་གནས་ཕྱིར་དང༌། ། རགས་པ་དང་ནི་ཕྲ་
བའི་ཕྱིར། ། དེ་དག་རིམ་པར་བསྟན་པ་ཡིན། ། ཞེས་གསུངས་པའི་ཕྱིར། བྱང་སེམས་ཀྱི་ཕྱིན་དྲུག་རྣམས་
ཆོས་བཞི་བཞི་དང་ལྡན་ཏེ། དེ་དག་ནི་རང་གི་མི་མཐུན་ཕྱོགས་སེར་སྣ་དང་ཚུལ་འཆལ་སོགས་ཉམས་པར་བྱེད་
པ་དང་། གྲོགས་སྟོང་ཉིད་རྟོགས་པའི་ཤེས་རབ་ཀྱིས་ཟིན་པ་དང་། སྐབས་ཀྱི་འདོད་པའི་དོན་རྫོགས་པར་བྱེད་
པ་དང་། སེམས་ཅན་སྨིན་ནས་གྲོལ་བར་བྱེད་པའི་ཁྱད་ཆོས་དང་ལྡན་པའི་ཕྱིར། དེ་ཉིད་ལས། སྦྱིན་པ་མི་
མཐུན་ཕྱོགས་ཉམས་བྱེད། ། རྣམ་པར་མི་རྟོག་ཡེ་ཤེས་ལྡན། ། ཞེས་སོགས་གསུངས་པའི་ཕྱིར། དེ་རྣམས་
ཀྱིས་མི་མཐུན་ཕྱོགས་བདུན་བདུན་ཀྱང་ཟིལ་གྱིས་གནོན་པར་བྱེད་དེ། སྦྱིན་པ་ལྟ་བུ་ལ་མཚོན་ན་སེར་སྣའི་སྒོ་
ནས་མ་ཆགས། དེ་བཞིན་དུ་ལོངས་སྤྱོད་ཀྱི་སྒོ་ནས། ཕྱི་བཤོལ་གྱི་སྒོ་ནས། ཆོག་འཛིན་གྱི་སྒོ་ནས། ལན་ལ་རེ་
བའི་སྒོ་ནས། རྣམ་སྨིན་ལ་རེ་བའི་སྒོ་ནས། རྣམ་གཡེང་གི་སྒོ་ནས་མ་ཆགས་པའི་ཕྱིར་ཏེ། དེ་ཉིད་ལས། བྱང་
ཆུབ་སེམས་དཔའི་སྦྱིན་པ་ནི། ། མ་ཆགས་མི་ཆགས་ཆགས་པ་མེད། ། ཆགས་པ་ཉིད་ཀྱང་མ་ཡིན་ཏེ། མ་
ཆགས་མི་ཆགས་ཆགས་པ་མེད། ། ཅེས་གསུངས་ཤིང་གཞན་ལའང་སྦྱར་བའི་ཕྱིར། གཞན་ཡང་དབུ་མ་རིན་
ཆེན་ཕྲེང་བ་ལས་ཀྱང་། སྦྱིན་པ་རང་དོན་ཡོངས་བཏང་བ། ། ཚུལ་ཁྲིམས་གཞན་ཕན་བྱ་བའོ། ། བཟོད་པ་

༄༅། ། བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་མཆོད་སྤྲིན། །
ཁྲོ་བ་སྤངས་པ་ སྟེ། ། དཀར་པོའི་ཆོས་འཕེལ་བརྩོན་འགྲུས་སོ། ། བསམ་གཏན་ རྩེ་གཅིག་ཉོན་མོངས་
མེད། ། ཤེས་རབ་བདེན་དོན་གཏན་ལ་འབེབས། ། ཞེས་གསུངས་སོ། ། ཕྱིན་དྲུག་གི་ཁྱད་པར་ལ། །
དང་པོ་སྦྱིན་པ་ནི། གཏོང་བའི་སེམས་པས་ཀུན་ནས་བསླངས་པའི་ལུས་ངག་སྦྱིན་པ་ལ་འཇུག་བཞིན་པའི་དུས་
ཀྱི་སེམས་པ་ནི་སྦྱིན་པའི་ངོ་བོ་ཡིན་ལ། དེ་ཉིད་སེམས་བསྐྱེད་བསྔོ་བ་སྟོང་ཉིད་རྟོགས་པའི་ཤེས་རབ་གསུམ་གྱིས་
ཟིན་པ་ན་སྦྱིན་པའི་ཕར་ཕྱིན་དུ་འགྱུར་རོ། ། སྦྱིན་པ་ལ་དབྱེ་ན་ཆོས་ཀྱི་སྦྱིན་པ། ཟང་ཟིང་གི་སྦྱིན་པ། མི་
འཇིགས་པ་སྐྱབས་ཀྱི་སྦྱིན་པ་དང་གསུམ་མོ། ། དང་པོ་ནི། གསུང་རབ་དགོངས་འགྲེལ་དང་བཅས་པའི་ཚིག་
དོན་ཅི་རིགས་པ་རང་གིས་ཇི་ལྟར་ཤེས་པ་བཞིན་གཞན་ལ་སྟོན་པའོ། ། གཉིས་པ་ནི། ཟང་ཟིང་གི་དངོས་པོ་
གཞན་དང་ལུས་ལོངས་སྤྱོད་རྣམས་ཀྱང་གཞན་ལ་གཏོང་བའོ། ། གསུམ་པ་ནི། གཞན་རྒྱལ་པོ་དང་མེ་ཆུ་
མཚོན་ལ་སོགས་པའི་འཇིགས་པ་ལས་སྐྱོབ་པ་སྟེ། དེ་དག་ནི་རང་གིས་དངོས་སུ་བྱ་བ་དང་། དེ་ལྟར་བྱེད་པའི་
བསམ་པ་སྦྱོང་བའོ། ། སྦྱིན་པའི་སྐབས་ཀྱི་ཉམས་ལེན་ལ་ཕྱིན་དྲུག་ཀྱང་འབྱུང་སྟེ། སྦྱིན་པ་རང་ཉིད་དང་
ཉན་རང་ཡིད་བྱེད་སྤོང་བ་ལྟ་བུ་ཚུལ་ཁྲིམས་དང་། གཞན་གྱིས་གཤེ་ཞིང་མི་སྙན་པ་ཟེར་བ་ལ་མི་སྐྱོ་བའི་བཟོད་
པ་དང་། དེ་ཉིད་ལ་བརྩོན་ཅིང་གོང་དུ་འཕེལ་བའི་ཕྱིར་འདུན་པ་བསྐྱེད་པའི་བརྩོན་འགྲུས་དང་། དགེ་བ་
རྫོགས་བྱང་དུ་བསྔོ་བའི་སེམས་རྩེ་གཅིག་པ་ལྟ་བུའི་བསམ་གཏན་དང་། སྦྱིན་བྱ་སྦྱིན་བྱེད་ལེན་པ་པོའི་འཁོར་
གསུམ་རང་བཞིན་མེད་ཅིང་སྒྱུ་མ་ལྟར་ཤེས་པའི་ཤེས་རབ་སྟེ་དྲུག་གོ ། ཚུལ་འདི་ཕར་ཕྱིན་ལྷག་མ་ལྔ་ལ་ཡང་ཅི་
རིགས་སུ་སྦྱར་བར་བྱ་བ་སྟེ། མངོན་རྟོགས་རྒྱན་ལས། དེ་དག་སོ་སོར་སྦྱིན་ལ་སོགས། ། རྣམ་པ་དྲུག་ཏུ་
བསྡུས་པ་ཡིས། ། གོ་ཆའི་སྒྲུབ་པ་གང་ཡིན་ཏེ། ། དྲུག་ཚན་དྲུག་གིས་ཇི་བཞིན་བཤད། ། ཅེས་གསུངས་
པའི་ཕྱིར་རོ། ། གཉིས་པ་ཚུལ་ཁྲིམས་ནི། གཞན་གནོད་གཞི་དང་བཅས་པ་ལས་ཡིད་ཕྱིར་ལོག་པའི་སྤོང་བའི་
སེམས་པ་ནི་ཚུལ་ཁྲིམས་ཀྱི་ངོ་བོ་ཡིན་ལ། དེ་ཉིད་སྔར་ལྟར་ཆོས་གསུམ་གྱིས་ཟིན་པ་ན་ཚུལ་ཁྲིམས་ཀྱི་ཕར་ཕྱིན་དུ་
འགྱུར་རོ། ། དབྱེ་ན་ཉེས་སྤྱོད་སྡོམ་པ། དགེ་བ་ཆོས་སྡུད། སེམས་ཅན་དོན་བྱེད་ཀྱི་ཚུལ་ཁྲིམས་དང་གསུམ་
མོ། ། དང་པོ་ནི། མི་དགེ་བ་བཅུ་ལ་སོགས་པ་བཅས་རང་གི་ཁ་ན་མ་ཐོ་བ་ཅི་རིགས་སྤོང་པའོ། ། གཉིས་པ་
ནི། ཚོགས་གསོག་པ་ལ་སོགས་པ་སྒོ་གསུམ་གྱི་དགེ་བའི་བྱ་བ་རྣམས་དང༌། ཐོས་བསམ་སྒོམ་པ་ལ་འབད་པ།
ཕྱིན་དྲུག་སོགས་ལ་འཇུག་པ། དགེ་བ་ལ་ཡི་རང་ཞིང་རྫོགས་བྱང་དུ་བསྔོ་བ་སོགས་སོ། ། གསུམ་པ་སེམས་ཅན་
དོན་བྱེད་ནི། བྱང་སེམས་ཀྱིས་སེམས་ཅན་ལ་ཐབས་སྣ་ཚོགས་ཀྱིས་ཕན་འདོགས་པ་སྟེ། སྡུག་བསྔལ་ཅན་གྱི་
གྲོགས་བྱེད་པ། རྨོངས་པའི་དོན་བྱེད་པ། ཕན་འདོགས་པའི་དོན་བྱེད་པ། འཇིགས་པས་ཉེན་པའི་དོན་དང་།
25

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མྱ་ངན་གྱིས་གཟིར་བའི་དོན་དང་། ཕོངས་པའི་དོན་དང་། གནས་འཆའ་བྱེད་པའི་དོན་དང་། བློ་མཐུན་
འདོད་པའི་དོན་དང་། ཡང་དག་པར་ཞུགས་པའི་དོན་དང་། ལོག་པར་ཞུགས་པའི་དོན་དང་། གཞན་འདུན་
པར་བྱེད་པའི་སྒོ་ནས་གཞན་དོན་བྱེད་པ་སྟེ་དོན་བྱ་བ་བཅུ་གཅིག་གོ ། གསུམ་པ་བཟོད་པ་ནི། གནོད་བྱེད་
དང་སྡུག་བསྔལ་དང་དེའི་རྒྱུ་སོགས་ལ་མི་འཁྲུགས་ཤིང་ཆོས་ལ་མོས་པ་བརྟན་པའི་སེམས་པ་ནི་བཟོད་པའི་ངོ་བོ་
དང་། དེ་ཡང་ཆོས་གསུམ་གྱིས་ཟིན་པའི་སྒོ་ནས་དེའི་ཕར་ཕྱིན་དུ་འགྱུར་རོ། ། དབྱེ་ན་གནོད་པ་ལ་ཇི་མི་སྙམ་
པ། སྡུག་བསྔལ་དང་ལེན། ཆོས་ལ་ངེས་སེམས་དང་གསུམ་མོ། ། དང་པོ་ནི། གནོད་བྱེད་ཀྱི་གང་ཟག་ལ་མི་
ཁྲོ་བའོ། ། གཉིས་པ་ནི། སྡུག་བསྔལ་དང་དེའི་རྒྱུ་ཚོར་བ་ལྟ་བུ་སོགས་ལ་དམིགས་ནས་མི་ཁྲོ་བའོ། ། གསུམ་
པ་ནི། དད་པའི་ཡུལ་དཀོན་མཆོག མངོན་དུ་བྱ་བའི་ཡུལ་བདག་མེད་གཉིས། བླང་དོར་གྱི་ཡུལ་ལས་འབྲས།
བསྒོམ་པའི་ཡུལ་བྱང་ཆུབ་དང་ཐོབ་བྱེད་ཀྱི་ལམ། ཐོས་བསམ་གྱི་ཡུལ་གསུང་རབ་ཡན་ལག་བཅུ་གཉིས་སོགས་
ལ་མོས་ནས་སྦྱོང་བའོ། ། བཞི་བ་བརྩོན་འགྲུས་ནི། དགེ་བ་བསྡུ་བ་དང་སེམས་ཅན་གྱི་དོན་དུ་སེམས་མངོན་
པར་སྤྲོ་བ་ནི་བརྩོན་འགྲུས་ཡིན་ལ། དེ་ཆོས་གསུམ་གྱིས་ཟིན་པ་ན་དེའི་ཕར་ཕྱིན་དུ་འགྱུར་རོ། ། དབྱེ་ན་གོ་
ཆའི་བརྩོན་འགྲུས་དང་། དགེ་བ་ཆོས་སྡུད་དང་། སེམས་ཅན་དོན་བྱེད་ཀྱི་བརྩོན་འགྲུས་དང་གསུམ་མོ། །
དང་པོ་ནི། སེམས་ཅན་གྲངས་མེད་པ་ལྟ་ཅི། སེམས་ཅན་གཅིག་གི་དོན་དུ་ཡང་བསྐལ་བ་གྲངས་མེད་པར་
དམྱལ་བར་གནས་ཏེ་སངས་རྒྱས་སྒྲུབ་དགོས་པ་བྱུང་ནའང་སྐྱོ་ ངལ་ མེད་པར་འཇུག་འདོད་ཀྱི་གོ་ཆ་བགོ་
བའོ། ། གཉིས་པ་ནི། ཕྱིན་དྲུག་རྫོགས་པར་བྱ་བ་དང་། ཚོགས་རྫོགས་པའི་ཆེད་དུ་བརྩོན་པའོ། ། གསུམ་
པ་ནི། སྔར་བཤད་པ་ལྟ་བུའི་དོན་བྱ་བ་བཅུ་གཅིག་གི་སྒོ་ནས་གཞན་དོན་བྱེད་པ་ལ་འབད་པའོ། ། ལྔ་བ་
བསམ་གཏན་ནི། དགེ་བའི་དམིགས་པ་ལ་མི་གཡེང་བའི་སེམས་རྩེ་གཅིག་པ་ནི་བསམ་གཏན་གྱི་ངོ་བོ་ཡིན་ལ།
དེ་གོམས་པ་མཐར་ཕྱིན་པའམ་ཆོས་གསུམ་གྱིས་ཟིན་པའི་སྒོ་ནས་དེའི་ཕར་ཕྱིན་དུ་འགྱུར་རོ། ། དབྱེ་ན་ལུས་
སེམས་བདེར་གནས། ཡོན་ཏན་མངོན་པར་གྲུབ་པ། སེམས་ཅན་དོན་བྱེད་ཀྱི་བསམ་གཏན་དང་གསུམ།
དང་པོ་ནི། ལུས་སེམས་ཤིན་ཏུ་སྦྱངས་བསྐྱེད་པའི་བསམ་གཏན། གཉིས་པ་ནི། མངོན་ཤེས་དང་རྣམ་ཐར་
ཟད་པར་སོགས་ཡོན་ཏན་སྒྲུབ་པའི་བསམ་གཏན། གསུམ་པ་ནི༔ དོན་བྱ་བ་བཅུ་གཅིག་གི་སྒོ་ནས་སེམས་ཅན་
གྱི་དོན་སྒྲུབ་པའི་བསམ་གཏན་ནོ། ། དྲུག་པ་ཤེས་རབ་ནི། བརྟགས་པའི་དངོས་པོ་ཆོས་རབ་ཏུ་རྣམ་པར་
འབྱེད་བྱེད་ནི་ཤེས་རབ་ཀྱི་ངོ་བོ་ཡིན་ལ། དེ་ཆོས་གསུམ་གྱིས་ཟིན་པ་དང་གོམས་པ་ཕུལ་དུ་ཕྱིན་པ་ན་ཤེས་རབ་
ཀྱི་ཕར་ཕྱིན་དུ་འགྱུར་རོ། ། དབྱེ་ན་དོན་དམ་རྟོགས་པའི་ཤེས་རབ། ཀུན་རྫོབ་རྟོགས་པའི་ཤེས་རབ། སེམས་
༡6

༄༅། ། བྱམས་ཆོས་སྡེ་ལྔའི་བསྡུས་དོན་བྱམས་མགོན་དགྱེས་པའི་མཆོད་སྤྲིན། །
ཅན་དོན་བྱེད་ཀྱི་ཤེས་རབ་དང་གསུམ། དང་པོ་ནི། སྟོང་ཉིད་རྟོགས་པའི་ཤེས་རབ་ཐམས་ཅད་དང་། གཉིས་
པ་ནི། རིག་པའི་གནས་ལྔའམ་ཅི་རིགས་ལ་མཁས་པའི་ཤེས་རབ། གསུམ་པ་ནི། སེམས་ཅན་གྱི་དོན་སྒྲུབ་ཚུལ་
ལེགས་པར་ཤེས་པའི་ཤེས་རབ་པོ། ། ཕར་ཕྱིན་དྲུག་པོ་སངས་རྒྱས་ཀྱི་ས་ཁོ་ན་ན་ཡོད་པར་བཞེད་པའི་ཚུལ་ཡོད་
ཀྱང་། ཕ་རོལ་ཏུ་ཕྱིན་ཟིན་པ་ནི་སངས་རྒྱས་ཀྱི་ས་ན་ཡོད་ལ། ཕྱིན་པར་བྱེད་པ་ནི་སློབ་ལམ་ན་ཡོད་དེ་རྗེའི་
དགོངས་པའོ། ། ཕྱིན་དྲུག་ཉམས་སུ་བླངས་པའི་ཕན་ཡོན་ནི། མགོན་པོ་ཀླུ་སྒྲུབ་ཀྱིས་རིན་ཆེན་ཕྲེང་བ་ལས།
སྦྱིན་པས་ལོངས་སྤྱོད་ཁྲིམས་ཀྱིས་བདེ། ། བཟོད་པས་མདངས་ལྡན་བརྩོན་པས་བརྗིད། ། བསམ་གཏན་གྱིས་
ཞི་བློ་ཡིས་གྲོལ། ། སྙིང་བརྩེ་བས་ནི་དོན་ཀུན་འགྲུབ། ། བདུན་པོ་འདི་དག་མ་ལུས་པར། ། ཅིག་ཅར་ཕ་
རོལ་ཕྱིན་པ་ཡིས། ། ཡེ་ཤེས་བསམ་མི་ཁྱབ་པའི་ཡུལ། ། འཇིག་རྟེན་མགོན་པོ་ཉིད་འཐོབ་འགྱུར། ། ཞེས་
པ་ལྟར་རོ། ། ཕྱིན་དྲུག་གི་བྱེད་ལས་ཕན་ཡོན་དང་བཅས་པ་ནི། མདོ་སྡུད་པ་ལས། སྦྱིན་པས་སྡུག་བསྔལ་
གྱུར་བའི་སེམས་ཅན་ཡོངས་སྨིན་བྱེད། ། ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་དང་། ། མི་ཁོམ་བརྒྱད་
སྤོང་དེ་ཡི་དལ་བ་རྟག་ཏུ་རྙེད། ། བཟོད་པ་གཟུགས་བཟང་དམ་པ་རྒྱ་ཆེན་ཐོབ་འགྱུར་ཏེ། ། གསེར་མདོག་
སྡུག་ཅིང་འགྲོ་བས་ལྟ་བའི་འོས་སུ་འགྱུར། ། བརྩོན་འགྲུས་ཀྱིས་ནི་དཀར་པོའི་ཡོན་ཏན་འགྲུབ་མི་འགྱུར། །
ཡེ་ཤེས་མཐའ་ཡས་རྒྱལ་བའི་བང་མཛོད་རྙེད་པར་འགྱུར། ། བསམ་གཏན་གྱིས་ནི་འདོད་པའི་ཡོན་ཏན་སྨད་
པ་འདོར། ། རིག་དང་མངོན་པར་ཤེས་དང་ཏིང་འཛིན་མངོན་པར་སྒྲུབ། ། ཤེས་རབ་ཀྱིས་ནི་ཆོས་ཀྱི་བར་
བཞིན་ཡོངས་ཤེས་ནས། ། ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། ། མི་ཡི་ཁྱུ་མཆོག་
འཁོར་ལོ་རིན་ཆེན་བསྐོར་བྱས་ནས། ། སྡུག་བསྔལ་ཟད་པར་བྱ་ཕྱིར་འགྲོ་ལ་ཆོས་ཀྱང་སྟོན། ། ཆོས་འདི་
ཡོངས་རྫོགས་བྱས་ཞེས་བྱང་ཆུབ་སེམས་དཔའ་དེ། ། ཡོངས་དག་ཞིང་དང་ སེམས་ཅན་དག་པ་རྗེས་ སུ་
འཛིན། ། སངས་རྒྱུས་རྒྱུད་དང་ཆོས་ཀྱི་རྒྱུད་ཀྱང་ཡོངས་སུ་འཛིན། ། དེ་བཞིན་དགེ་འདུན་རྒྱུད་དང་ཆོས་
ཀུན་ཡོངས་སུ་འཛིན། ། འགྲོ་བའི་ནད་གསོ་མཛད་པ་སྨན་པའི་མཆོག་གྱུར་བས། ། ཤེས་རབ་བསྟན་པ་བྱང་
ཆུབ་ལམ་ལྡན་འདི་གསུངས་ཏེ། ། ཞེས་གསུངས་པའི་ཕྱིར་རོ། ། ༈། ། ཐུབ་པའི་གསུང་རབ་མ་དྲོས་མཚོ་
ཆེན་ལས། ། འོངས་པའི་རྒྱལ་ཚབ་ལེགས་བཤད་གངྒཱའི་རྒྱུན། ། ཆ་ཙམ་རྣམ་དཔྱོད་སོར་རྩེས་གུས་བླངས་
ནས། ། རོལ་འདོད་རྨད་བྱུང་དགའ་བའི་གར་གྱིས་བྲེལ། ། འདིར་འབད་ལས་བྱུང་རྣམ་དཀར་ཅི་མཆིས་
པ། ། དུས་གསུམ་བསགས་པའི་དགེ་དང་ལྷན་ཅིག་ཏུ། ། ཤི་འཕོས་བྱམས་པའི་དྲུང་དུ་བགྲོད་པ་དང་། །
སྐྱེ་ཀུན་འབྲལ་མེད་རྗེས་སུ་འཛིན་ཕྱིར་བསྔོ། ། ཞེས་བྱམས་ཆོས་སྡེ་ལྔའི་དགོངས་འགྲེལ་བསྡུས་དོན་བྱམས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མགོན་དགྱེས་པའི་མཆོད་སྤྲིན་ཞེས་བྱ་བ་འདི་ནི། ཅོ་ནེའི་སློབ་དཔོན་པ་ཤཱཀྱའི་དགེ་སློང་བཤད་སྒྲུབ་མིང་ཅན་
གྱིས་དད་པས་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། ༧རྗེ་གྲགས་པ་བཤད་སྒྲུབ་ཀྱི་ཡིག་ཆ་
རྣམས་སེར་སྨད་གྲྭ་ཚང་གི་མཁས་གྲུབ་ཆེན་པོ་བསྟན་པ་དར་རྒྱུས་ཀྱི་ཡིག་ཆ་གཞིར་བཟུང་སྟེ་གཞུང་གི་དཀའ་
གནད་མདོར་བསྡུས་རྣམས་སྤྲོས་བཤད་དང་། ཁ་སྐོང་། མཐའ་དཔྱོད། ཐུན་མོང་མིན་པའི་ཁས་ལེན་མི་གསལ་
བ་རྣམས་དེར་གསལ་བར་ཡོད་པར་བརྟེན་སྔ་དུས་བློ་གསལ་བ་རྣམས་ནས་ཡིག་ཆ་དང་ཟུང་སྦྲེལ་གསན་སྦྱོང་
མཛད་མུས་དང་། མཁོ་གནད་ཀྱང་ཤིན་ཏུ་ཆེ་རུང་། གསུང་པར་ཅོ་ནེ་དགོན་ཆེན་དུ་བཞུགས་པ་དུས་འགྱུར་
དབང་གིས་སྔར་ནས་མེ་བཞེས་ཟིན་འདུག་པས་ད་ཕན་སློབ་གཉེར་པའི་ཁྲོད་དུ་ཡིག་ཆ་དཀོན་གཤིས་ གྲྭ་ཚང་
མཁན་པོ་རྒྱལ་རོང་བློ་བཟང་བསྟན་འཛིན་དང༌། དགེ་བཤེས། སློབ་གཉེར་བ་རྣམས་ནས་ཡིག་ཆ་ཆ་ཚང་གསུང་
པར་ཞིག་འགྲུབ་ཐབས་ཐུགས་གཉེར་ཆེ་བ་དང་བཅས་པར་གཞི་གསར་བཞེངས་བགྱིས་སྐབས། རྒྱལ་བའི་ལུང་
རྟོགས་ཀྱི་བསྟན་པ་རིན་པོ་ཆེ་བཤད་སྒྲུབ་དར་རྒྱས་གོང་འཕེལ་ཡུན་རིང་དུ་གནས་ཆེད་སེར་སྨད་གཞུང་པ་གྲྭ་སྐུ་
བཅར་མཁན་དྲུང་ཏཱ་བླ་མ་རོང་རྣམ་སྲས་པ་ཐུབ་བསྟན་ནོར་བཟང་ཤག་ཚང་ནས་ལྷག་བསམ་རྣམ་པར་དག་པས་
རྒྱུ་སྦྱོར་འདུ་འགོད་ཀྱིས་གོང་གསལ་འདིར་ཅོ་ནེའི་པར་རྙིང་ཁུངས་དག་རང་ལ་མ་ཕྱི་བྱས་ཏེ་རབ་བྱུང་བཅུ་དྲུག་
པའི་ལྕགས་ཕོ་སྟག་ལོར་གསུང་པར་དུ་ལེགས་བསྐྲུན་ཐོག་གྲྭ་ཚང་འདི་ཉིད་ཀྱི་ཆོས་མཛོད་དུ་བཞུགས་སུ་གསོལ་
བའོ། ། ། ། འདིར་འབད་དགེ་བའི་ས་བོན་ལེགས་སྨིན་ཐུབ་ པའི་རིང་ལུགས་ཡོངས་འདུའི་ལྗོན། །
བསྟན་ འཛིན་རྐང་དྲུག་བྱེ་བ་རྣམ་རྩེན་ཀུན་དགའི་མེ་ཏོག་ཕྱོགས་མཐར་རྒྱས། ། མ་ནོར་ ལམ་བཟང་ འབྲེས་
བུའི་ཁུར་ཆེན་བསྟན་སྲིད་འགྲོ་ཕན་ཟུངས་སུ་དུད། ། བླ་མེད་ཞི་བའི་གྲིབ་བསིལ་སྣུམ་པོར་འགྲོ་བ་མ་ལུས་
དབུགས་འབྱིན་ཤོག། ། ། དགེ་ལེགས་འཕེལ། ། ། །
28

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་
ལ་དངོས་སུ་སྐུལ་བའི་སྔགས་ཕྱོགས་ཀྱི་ཉམས་ལེན་ལས་རྩམས་
པའི་དྲི་ལན་གྱི་འགྲེལ་བ་བཞུགས་སོ། །
ན་མོ་ཤཱཀྱ་མུ་ན་ཡེ། ཟག་མེད་ཆོས་ཀྱི་དབྱིངས་དང་རོ་གཅིག་པའི། ། སྒྲིབ་བྲལ་ལྷན་སྐྱེས་བདེ་ཆེན་ཡེ་
ཤེས་དང་། ། དབྱེར་མེད་སྒྱུ་ དྲ་ཟུང་འཇུག་རྡོ་ རྗེའི་སྐུ། ། རིགས་ བརྒྱའི་ཁྱབ་ བདག་རྡོ་རྗེ་འཆང་དེར་
འདུད། ། བདེ་གཤེགས་ཀུན་གྱི་གསང་བའི་མཛོད་འཛིན་ཅིང་། ། དཔལ་ལྡན་རིག་སྔགས་འཆང་བ་རྣམས་
ཀྱི་རྗེ། ། གདུལ་དཀའ་མཐའ་དག་འདུལ་བའི་དབང་བོ་ཆེ། ། མཐུ་སྟོབས་དབང་ཕྱུག་རྡོ་རྗེ་འཛིན་གྱིས་
སྐྱོངས། ། མ་ལུས་རྒྱལ་བའི་ཡེ་ཤེས་རིན་ཆེན་མཛོད། ། གང་ཐུགས་ཟབ་ཡངས་རྒྱ་མཚོར་ལེགས་བཟུང་
ནས། ། སྐལ་ལྡན་འགྲོ་ལ་བློ་ཡི་མཆོག་སྩོལ་བ། ། རྗེ་བཙུན་མཁྱེན་པའི་གཏེར་གྱིས་དགེ་ལེགས་མཛོད། །
མགོན་དེས་རང་གི་ཟུར་ཕུད་རྒྱན་སྤངས་ནས། ། ངུར་སྨྲིག་གར་རོལ་མདོ་དང་རྒྱུད་སྡེའི་དོན། ། ཇི་བཞིན་
གསལ་མཛད་རྒྱལ་བ་གཉིས་པ་ཞེས། ། ཡོངས་གྲགས་བརྒྱུད་པར་བཅས་ལ་གུས་པས་འདུད། ། དེ་ལ་འདིར་
རྗེ་བཙུན་རེད་མདའ་བས་རྗེ་ལ་བསྐུལ་ཏེ་རྗེ་བཙུན་འཇམ་དབྱངས་ལ་དྲི་བ་ཞུས་པའི་གཞུང་ནི་བཤད་པར་བྱ་
བའི་ཆོས་སོ། ། དེ་ལ་ཡང་གཉིས་ཡོད་པའི་ལམ་གྱི་གཙོ་བོ་རྣམ་གསུམ་ལས་བརྩམས་པའི་དྲི་ལན་གྱི་རྣམ་གཞག་
རྒྱས་ཙམ་ཞིག་སྔར་དམ་པའི་སྐྱེས་བུའི་གསུང་གིས་བསྐུལ་བ་ལྟར། བདག་གིས་སྦྱར་བའི་ཞོར་ལ་གཞུང་འདིའི་
དོན་བསྡུས་ཏེ་བྲིས་ནས་ཕུལ་ཟིན་ཀྱང་། སླར་སྔགས་ཕྱོགས་ཀྱི་ཉམས་ལེན་སྐོར་ལ་དྲི་བ་ཞུས་པ་འདི་གལ་ཆེ་
འདུག་པས་ཊིཀྐ་རྒྱས་པ་ཞིག་བགྱིས་ལ་བསྐུར་ཞེས་གསུང་ཡིག་བྱུང་བ་ལ་བརྟེན་ནས་ལན་འབུལ་བ་ལ། འདིའི་
འགྲེལ་བ་ཧ་ཅང་རྒྱས་པ་ཞིག་སྤྲོས་ཏེ་བྱས་ན་གཞུང་ཆེན་པོར་འགྱུར་བས་དེ་ལྟར་དུ་བྱེད་པར་མི་སྤྲོ་ཡང་། གཞུང་
དོན་འཆད་པའི་བར་སྐབས་དག་ཏུ་ཅུང་ཟད་རེ་སྤྲོས་ནས་འཆད་པར་བྱའོ། ། འདི་ལ་གསུམ། ཀླད་ཀྱི་དོན།
གཞུང་གི་དོན། མཇུག་གི་དོན་ནོ། ། དང་པོ་ལ་གཉིས། མཆོད་པར་བརྗོད་པ་དང་། བཤད་པར་དམ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅའ་བའོ། ། དང་པོ་ནི། ན་མོ་མཉྫ་གྷོ་ཥ་ཡ། རྗེ་བཙུན་མཁྱེན་པའི་གཏེར་ལ་ཕྱག་འཚལ་ལོ་ཞེས་པའོ། །
དེའི་དང་པོ་ནི། འཇམ་དབྱངས་ལ་ཕྱག་འཚལ་བའམ་འདུད་པའི་དོན་ཏེ། ཕྱི་མ་ཡང་རྗེ་བཙུན་མཁྱེན་པའི་
གཏེར་ཏེ་མཁྱེན་པའི་འབྱུང་གནས་ལམ་མཁྱེན་རབ་ཀྱི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ་ཞེས་པ་
སྟེ་གོ་སླའོ། ། གཉིས་པ་ལ་གཉིས། དངོས་དང་། ཉན་པར་བསྐུལ་བའོ། ། དང་པོ་ནི། མི་སློབ་ཟུང་འཇུག་
རྡོ་རྗེ་འཆང་ཆེན་པོའི། ། ཞེས་པ་ནས། ལེགས་པར་བཤད་དོ་ཞེས་པའི་བར་རྐང་པ་ཕྱེད་བདུན་གསུངས་
སོ། ། དེའི་དོན་ནི། སྔགས་བླ་མེད་ཀྱི་མི་སློབ་པའི་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་སྙིགས་དུས་ཀྱི་
ཚེ་ཐུང་གཅིག་ལ་ཤིན་ཏུ་མྱུར་དུ་ཐོབ་པར་འདོད་ན་ནི། དེ་བླ་མ་དང་ཡི་དམ་དང་ཆོས་སྐྱོང་དང་། ལམ་གྱི་སྲོག་
གང་ཡིན་དང་། ལམ་གྱི་གྲངས་ངེས་དང་། ལམ་གྱི་གོ་རིམ་སོ་སོའི་གནད་རྣམས་ལེགས་པར་ཤེས་པར་བྱས་ནས་
ཉམས་སུ་ལེན་དགོས་པས། ཚུལ་དེ་ཉིད་ཀྱིས་སྐལ་བཟང་གཞན་ཧ་ཅང་ཚེ་གཅིག་ལུས་གཅིག་ཏུ་ལམ་ལ་མྱུར་དུ་
འཁྲིད་པའི་ཚུལ་རྒྱུད་ཉིད་དང་། རྗེ་བཙུན་བླ་མ་འཇམ་པའི་དབྱངས་ཀྱི་མན་ངག་བཞིན་ལེགས་པར་བཤད་
པར་བྱའོ། ། གཉིས་པ་ནི། སྐུ་གསུང་གོ་འཕང་མཆོག ། མྱུར་དུ་ཐོབ་འདོད་དེ་དག་གུས་པས་ཉོན། ། ཞེས་
པ་སྟེ། ཆོས་སྐུ་ལོངས་སྐུ་སྤྲུལ་སྐུ་སྟེ་སྐུ་གསུམ་གྱི་གོ་འཕང་ཐོབ་བྱ་མཆོག་ཏུ་གྱུར་བ་དེ་མྱུར་དུ་ཐོབ་པར་འདོད་
པའི་སྐལ་ལྡན་ཐར་འདོད་དེ་དག་ཡིད་གུས་པས་བསྒྲིམས་ཏེ་ཉོན་ཅིག་ཅེས་སོ། ། གཉིས་པ་གཞུང་དོན་དངོས་
བཤད་པ་ལ་གསུམ། མདོར་བསྟན་པ་དང་། རྒྱས་པར་བཤད་པ། དོན་བསྡུ་བའོ། ། དང་པོ་ནི། དེ་ལ་ཞེས་
པ་ནས་བསམ་པར་བྱའོ། ། ཞེས་པ་སྟེ། འཆད་པའི་ཚུལ་དེ་ལ་སྐབས་འདིར་ཐམས་ཅད་མཁྱེན་པའི་གོ་འཕང་
ཤིན་ཏུ་མྱུར་དུ་ཐོབ་པའི་འདོད་པའི་གང་ཟག་སྐལ་ལྡན་དེ་དག་གིས་ཚུལ་འདིར་བསམ་པར་བྱའོ། ། གཉིས་པ་
ལ་བཞི། སྔགས་ལམ་དུ་འཇུག་དགོས་པའི་རྒྱུ་བཤད་པ་དང་། ཐུན་མོང་མ་ཡིན་པ་རྡོ་རྗེ་ཐེག་པའི་ལམ་དུ་
འཇུག་དགོས་པ་དང་། དེའི་སྔོན་དུ་ལམ་ཐུན་མོང་བས་རྒྱུད་སྦྱང་དགོས་པ་དང་། སྔགས་ལམ་དུ་ཞུགས་ནས་ཇི་
ལྟར་བྱ་བའི་ཚུལ་ལོ། ། དང་པོ་ནི། དེ་ཡང་རང་ཉིད་སྲིད་པའི་མཚོར། ཞེས་པ་ནས། ངེས་པར་ཚོགས་
བསག་དགོས་སོ་ཞེས་པའི་བར་ཏེ། འདི་ལ་གཉིས། ཚིག་དོན་དང་། ཕྱེ་བ་སོ་སོའི་དོན་ནོ། ། དང་པོ་ནི།
ཐར་འདོད་ཀྱིས་བསམ་པར་བྱ་བ་དེ་ཡང་། རང་ཐར་བ་དོན་དུ་གཉེར་བ་ཙམ་གྱིས་མི་ཆོག་གི ། རང་ཉིད་སྲིད་
ལ་འཁོར་བའི་རྒྱ་མཚོར་ལྷུང་ནས་སྡུག་བསྔལ་བ་ཇི་འདྲ་བ་དེ་བཞིན་དུ། མར་གྱུར་སེམས་ཅན་ཀུན་ཀྱང་འཁོར་
བ་སྡུག་བསྔལ་གྱི་རྒྱ་མཚོ་ཆེན་པོར་ཡུན་རིང་དུ་འཁྱམས་ཤིང་། བདེ་འགྲོ་ངན་འགྲོའི་འཁོར་བའི་སྡུག་བསྔལ་སྤྱི་
དང་ཁྱད་པར་དུ་དམྱལ་བ་ཡི་དྭགས་དུད་འགྲོ་སྟེ་ངན་སོང་གསུམ་གྱི་སྡུག་བསྔལ་དྲག་ལ་རྩུབ་པའི་ཚུལ་དེ་ཉིད་ད་
30

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ལྟའི་རྟེན་འདི་ནས་བཟུང་སྟེ། འཁོར་བའི་སྡོམ་གྱི་ཐོག་མའི་མཐའ་མེད་པ་དེ་སྲིད་དུ་མྱོང་ཞིང་ཉོན་མོངས་པས་
གདུངས་ནས་ཡིད་ཤིན་ཏུ་སྐྱོ་བ་དང་། དེར་མ་ཟད་ད་དུང་ཡང་མར་གྱུར་འགྲོ་བ་རྣམས་ཀྱིས་འཁོར་བའི་སྡུག་
བསྔལ་མྱོང་བར་འགྱུར་བའི་ཚུལ་སྤེལ་མར་བསྟོད་པ་ལས། གཏིང་མཐའ་མེད་པའི་འཁོར་བ་ནི། ། ཞེས་
གསུངས་པ་ལྟར། དེ་དག་གི་གཏིང་མཐའ་མ་མཐོང་ཞིང་མི་མངོན་པའི་ཚུལ་གྱིས་འཁོར་ལ། དེའི་ཚེ་བདེ་
འགྲོའི་རྟེན་ཐོབ་ཀྱང་ལམ་ཀྱི་སྲོག་མཐར་ཐུག་པ་ཞིག་མ་ཐོབ་ན། མངོན་མཐོའི་ལྷ་མིའི་རྟེན་རེ་ཙམ་ཐོབ་པས་
ལམ་གྱི་སྐབས་གང་དུ་ཡང་མི་ཕྱིན་ལ། དེ་ཡང་རྩ་བ་ཤེས་རབ་ལས། མ་རིག་སྒྲིབ་པས་ཡང་སྲིད་ཕྱིར། ། ཞེས་
སོགས་གསུངས་པ་ལྟར། འཁོར་བའི་རྩ་བ་དངོས་པོ་བདེན་པར་འཛིན་པའི་བདེན་འཛིན་གྱི་མ་རིག་པ་མ་ཆོད་
པ་སྟེ་མ་སྤངས་ན། མ་རིག་པ་དེའི་དབང་གིས་ལས་བསགས་ནས་ད་དུང་འཁོར་བར་འཁྱམ་ཞིང་སྡུག་བསྔལ་
བསམ་གྱིས་མི་ཁྱབ་པ་མྱོང་བ་འདི་དག་ལ་སྙིང་རྗེས་མི་བཟོད་པ་སྐྱེ་དགོས་ཤིང་སྐྱེས་ནས་སྡུག་བསྔལ་འདི་ལས་
ཐར་བར་བྱེད་པའི་ཐབས་དང་མཐུ་ནུས་རྫོགས་པའི་སངས་རྒྱས་མ་གཏོགས་གཞན་སེམས་ཅན་གང་ལ་ཡང་མེད་
ལ། སངས་རྒྱས་དེ་ཐོབ་པར་བྱེད་པའི་རྒྱུ་ས་བཅུ་དང་ལམ་ལྔའི་གྲངས་ངེས་གོ་རིམ་སོགས་རྒྱས་པར་མཚན་ཉིད་
ཐེག་པ་ནས་ལན་གྲངས་མང་པོར་གསུངས་ཀྱང༌། མཚན་ཉིད་ཐེག་པའི་ལམ་དེར་བགྲོད་ནས་འབྲས་བུ་སངས་
རྒྱས་ཀྱི་གོ་འཕང་ཐོབ་པ་ནི། དབང་རྟུལ་ཚོགས་ལམ་དུ་ཞུགས་ནས་དུས་ཤིན་ཏུ་རིང་བ་བསྐལ་བ་གྲངས་མེད་པ་
སུམ་ཅུ་རྩ་གསུམ་མམ། དབང་འབྲིང་བསྐལ་པ་གྲངས་མེད་པ་བདུན་ནམ། དབང་རྣོན་དུས་མྱུར་བར་བསྐལ་
པ་གྲངས་མེད་གསུམ་གྱི་བར་དུ་ངེས་པར་ཚོགས་གཉིས་གསོག་དགོས་སོ། །
གཉིས་པ་ནི། སྐབས་འདིར་འཁོར་བ་ཞེས་འབྱུང་བའི་དོན་ལ། གང་དུ་འཁོར་བ་དང་། གང་གིས་
འཁོར་བ་དང་། གང་འཁོར་བ་དང་། ཇི་ལྟར་འཁོར་བ་སོགས་ཀྱི་ཁྱད་པར་རྣམས་ཤེས་དགོས་ཀྱང་། དེ་ནི་
བདག་གིས་འཁོར་བའི་འཇུག་རིམ་དུ་རྒྱས་པར་བཤད་ཟིན་ཀྱང་། འདིར་མཚོན་ཙམ་ལ་འཁོར་བའི་ངོ་བོ་ནི་
ལས་ཉོན་གྱི་དབང་གིས་ཉིང་མཚམས་སྦྱར་ཞིང་བཅིངས་པའི་ཁྱད་པར་ཞིག་ཡིན་ལ། གང་འཁོར་ན་ཡིད་ཀྱི་
རྣམ་ཤེས་སམ་ཕུང་པོ་ལ་བརྟེན་པ་བཏགས་པའི་ང་ཙམ་ཞིག་གོ ། ཇི་ལྟར་འཁོར་བ་ནི་འགྲོ་བ་དྲུག་ཏུ་སྐྱེ་བ་དུ་མ་
བརྒྱུད་པ་མགལ་མེའི་འཁོར་ལོ་ལྟར་རམ། ཟོ་ཆུན་གྱི་རྒྱུད་མོ་དང་ཆོས་མཐུན་པའི་ཚུལ་དུ་འཁོར་ཞིང་། རྒྱུ་གང་
གིས་འཁོར་བ་ནི་ལས་ཉོན་གྱི་དབང་གིས་སོ། ། དེ་ཡང་གཙོ་བོ་མ་རིག་པའི་དབང་གིས་ཡིན་ཏེ། སྡུད་པ་ལས།
འཁོར་བར་ཆགས་པའི་ཡིད་དང་ལྡན་རྣམས་རྟག་ཏུ་འཁོར། ། བདག་དང་བདག་གི་ཆོས་གཉིས་ཡང་དག་མིན་
སྟོང་སྟེ། ། བྱིས་པ་བདག་ཉིད་ཀྱིས་ནི་མཁའ་ལ་མདུད་པ་བོར། ། ཞེས་པ་ནས། དེ་བཞིན་བྱིས་པ་བདག་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་བདག་གིར་ཁས་ལེན་པ། ། བདག་དེར་འདུ་ཤེས་ཡང་དག་མིན་རྟོག་སྐྱེ་ཞིང་འཇིག ། ཇི་ལྟར་འཛིན་པ་
དེ་ལྟར་ཀུན་ནས་ཉོན་མོངས་བསྟན། ། བདག་དང་བདག་གིར་མི་དམིགས་རྣམ་པར་བྱང་བར་གསུངས། །
ཞེས་གསུངས་པ་ལྟར་རོ། ། འཁོར་བའི་རྩ་བར་མ་རིག་པ་ཞིག་འཇོག་པ་ནི་རང་སྡེ་གྲུབ་མཐའ་ཐམས་ཅད་
མཐུན་ལ། འོན་ཀྱང་མ་རིག་པ་ངོས་འཛིན་ཚུལ་མི་འདྲ་སྟེ། འདི་ལྟར་རང་སྡེ་བྱེ་བྲག་སྨྲ་བས་ནི། ལས་འབྲས་
སོགས་ལ་རྨོངས་པའི་མ་རིག་པ་དང་། རྟག་གཅིག་རང་དབང་ཅན་གྱི་བདག་ཏུ་འཛིན་པའི་མ་རིག་པ་ཅི་རིགས་
འཁོར་བའི་རྩ་བར་འདོད་ཅིང་། མདོ་སྡེ་བས་ནི། ལས་འབྲས་དང་བདེན་བཞི་སོགས་ལ་རྨོངས་པ་དང་།
གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་མ་རིག་པ་དང་།སེམས་ཙམ་པ་དང་རང་རྒྱུད་པ་ཡང་དེ་དང་
འདྲ་སྟེ། འོན་ཀྱང་དེ་གཉིས་ཀྱིས་འཁོར་བའི་རྩ་བར་གྱུར་བའི་མ་རིག་པ་དང་། ཡན་ལག་བཅུ་གཉིས་ཀྱི་ཐོག་
མའི་མ་རིག་པ་ནི་བདག་མེད་པའི་དེ་ཁོ་ན་ཉིད་ལ་རྨོངས་པའི་མ་རིག་པ་ཞིག་ལ་འདོད་དོ། ། ཐལ་འགྱུར་བས་
ནི། དབུ་མ་འཇུག་པ་ལས། དང་པོར་ང་ཞེས་བདག་ལ་ཞེན་གྱུར་ཅིང་། ། བདག་གི་འདི་ཞེས་དངོས་ལ་
ཆགས་བསྐྱེད་པས། ། ཟོ་ཆུན་འཕྱན་ལྟར་རང་དབང་མེད་པ་ཡི། ། ཞེས་གསུངས་པ་ལྟར། ང་དང་ང་ཡིར་
འཛིནཔའི་འཇིག་ལྟ་ཞིག་འཁོར་བའི་རྩ་བར་འདོད་ལ། སྟོང་ཉིད་བདུན་ཅུ་བ་ལས། རྒྱུ་དང་རྐྱེན་ལས་སྐྱེས་
དངོས་རྣམས། ། ཡང་དག་པར་ནི་རྟོག་པ་གང༌། ། དེ་ནི་སྟོན་པས་མ་རིག་གསུངས། ། དེ་ལས་ཡན་ལག་
བཅུ་གཉིས་འབྱུང་། ། ཞེས་མ་རིག་པ་ཞིག་འཁོར་བའི་རྩ་བར་གསུངས་ཤིང་། དངོས་པོ་རང་བཞིན་གྱིས་གྲུབ་
པར་འཛིན་པའི་རྟོག་པ་རྣམས་ཀྱང་མ་རིག་པར་བཤད་དོ། ། འཕགས་རྒྱུད་ལ་མ་རིག་པ་འདོད་ཀྱང་འཁོར་
བའི་རྩ་བར་གྱུར་བའི་མ་རིག་པ་ནི་སོ་སྐྱེའི་རྒྱུད་ལ་ཡོད་ཀྱི་འཕགས་པ་ལ་མེད་པར་ཤེས་དགོས་སོ། ། མ་རིག་པ་
དེ་སྤོང་བའི་ཚུལ་ཡང་དེ་ཉིད་ལས། ཡང་དག་མཐོང་ཕྱིར་དངོས་སྟོང་པར། ། ལེགས་ཤེས་མ་རིག་མི་འབྱུང་
བ། ། དེ་ནི་མ་རིག་འགག་པ་ཡིན། ། དེ་ཕྱིར་ཡན་ལག་བཅུ་གཉིས་འགག ། ཞེས་དང་། རྩ་བ་ཤེས་རབ་
ལས་ཀྱང་། མ་རིག་འགགས་པར་གྱུར་ན་ནི། ། འདུ་བྱེད་རྣམ་ཀུན་འབྱུང་མི་འགྱུར། ། མ་རིག་འགག་པར་
འགྱུར་བ་ནི། ། ཤེས་པས་དེ་ཉིད་བསྒོམས་པས་སོ། ། དེ་དང་དེ་ནི་འགགས་གྱུར་བས། ། དེ་དང་དེ་ནི་
མངོན་མི་འགྱུར། ། སྡུག་བསྔལ་ཕུང་པོ་འབའ་ཞིག་པ། ། དེ་ནི་དེ་ལྟར་ཡང་དག་འགག ། ཅེས་དང་།
བཞི་བརྒྱ་བ་ལས་ཀྱང༌། སྲིད་པའི་ས་བོན་རྣམ་ཤེས་ཏེ། ། ཡུལ་རྣམས་དེ་ཡི་སྤྱོད་ཡུལ་ལོ། ། ཡུལ་ལ་བད་ག་
མེད་མཐོང་ན་ནི། ། སྲིད་པའི་ས་བོན་འགག་པར་འགྱུར། ། ཞེས་དང་། ལུས་ལ་ལུས་དབང་ཇི་བཞིན་
དུ། །གཏི་མུག་ཀུན་ལ་གནས་འགྱུར་ཏེ། ། དེ་ཕྱིར་ཉོན་མོངས་ཐམས་ཅད་ཀྱང་། ། གཏི་མུག་བཅོམ་པས་

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
བཅོམ་པར་འགྱུར། ། རྟེན་ཅིང་འབྲེལ་བར་འབྱུང་བ་ནི། ། མཐོང་ན་གཏི་མུག་འབྱུང་མི་འགྱུར། ། ཞེས་
དང་། ཆོས་དབྱིངས་བསྟོད་པ་ལས་ཀྱང་། བདག་དང་བདག་གི་ཞེས་འཛིན་པས། ཇི་སྲིད་ཕྱི་རོལ་རྣམ་
བཏགས་པ། ། བདག་མེད་དམ་པ་གཉིས་མཐོང་ན། ། སྲིད་པའི་ས་བོན་འགག་པར་འགྱུར། ། ཞེས་དང་།
རིན་ཆེན་ཕྲེང་བ་ལས་ཀྱང་། ཇི་སྲིད་ཕུང་པོར་འཛིན་ཡོད་པ། ། དེ་སྲིད་དེ་ལ་ངར་འཛིན་ཡོད། ། ངར་ ་
འཛིན་ཡོད་ན་ཡང་ལས་ཏེ། ། དེ་ལས་ཡང་ནི་སྐྱེ་བ་ཡིན། ། ལམ་གསུམ་ཐོག་ཐ་དབུས་མེད་པར། ། འཁོར་
བའི་དཀྱིལ་འཁོར་འགལ་མེ་ཡི། ། དཀྱིལ་ འཁོར་ལྟ་བུར་ ཕན་ཚུན་དུ། ། རྒྱུ་ ཅན་འདི་ནི་འཁོར་བར་
འགྱུར། ། དེ་ནི་རང་གཞན་གཉིས་ཀ་དང་། ། དུས་གསུམ་ཉིད་དུའང་མ་ཐོབ་ཕྱིར། ། ངར་འཛིན་ལ་ནི་
ཟད་པར་འགྱུར། ། དེ་ལས་ལས་དང་སྐྱེ་བ་ཡང་། ། ཞེས་དང་། རྟེན་འབྲེལ་བསྟོད་པར་ཡང་། འཇིག་རྟེན་
རྒུད་པ་ཇི་སྙེད་པ། ། དེ་ཡི་རྩ་བ་མ་རིག་སྟེ། ། གང་ཞིག་མཐོང་བས་དེ་ལྡོག་པ། ། རྟེན་ཅིང་འབྲེལ་བར་
འབྱུང་བར་གསུངས། ། ཞེས་སོགས་དུ་མ་ལས་བདག་མེད་རྟོགས་ཤིང་བསྒོམས་པས་འཁོར་བ་ལས་གྲོལ་བར་
གསུངས་ཏེ་མཚོན་ཙམ་མོ། ། སེམས་ཅན་འཁོར་བའི་སྡུག་བསྔལ་ལས་ཐར་བར་བྱེད་པའི་མཐུ་ནུས་སངས་རྒྱས་
ཁོ་ན་ལ་ཡོད་པར་བཤད་པ་ནི། སངས་རྒྱས་ཀྱིས་ཆོས་བསྟན་ནས་འཁོར་བའི་སྡུག་བསྔལ་ལས་ཐར་བར་བྱེད་
པའི་དོན་ཡིན་གྱིས། སངས་རྒྱས་ཀྱི་མཐུ་ནུས་རྫུ་འཕྲུལ་ལྟ་བུས་ཐར་བར་བྱ་བའི་དོན་མིན་ཏེ། ཇི་སྐད་དུ།
ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། འགྲོ་བའི་སྡུག་བསྔལ་ཕྱག་གིས་མི་སེལ་ལ། ། ཉིད་ཀྱི་རྟོགས་པ་
གཞན་ལ་སྤོ་མིན་ཏེ། ། ཆོས་ཉིད་བདེན་པ་བསྟན་པས་གྲོལ་བར་འགྱུར། ། ཞེས་གསུངས་སོ། ། ཕར་ཕྱིན་
ཐེག་པ་ནས་བཤད་པའི་ལམ་ལྔ་དང་ས་བཅུ་སོགས་ཀྱི་རྣམ་གཞག་རྒྱས་པར་ནི་བདག་གིས་ས་ལམ་རྣམ་གཞག་ཏུ་
བཤད་ཟིན་པས་འདིར་མི་བརྗོད་ལ། ལམ་དེས་སངས་རྒྱས་ཀྱི་སར་བགྲོད་པ་ལ་བསྐལ་བ་གྲངས་མེད་སོ་གསུམ་
དང་གསུམ་གྱི་རྣམ་གཞག་ཐོགས་མེད་སྐུ་མཆེད་ཀྱིས་གསལ་བར་བཤད་ཅིང་། དུས་མྱུར་ཡང་གྲངས་མེད་གསུམ་
དགོས་ཞེས་ཐོགས་མེད་ཞབས་ཀྱིས་བཤད་དེ། ཕར་ཕྱིན་ཐེག་པ་ཁོ་ནའི་ལུགས་སོ། ། འོན་ཀྱང་ས་བཅུ་བའི་
མདོ་ལས། དཔེར་ན་དེད་དཔོན་མཁས་པ་རིན་པོ་ཆེའི་གླིང་དུ་འགྲོ་བའི་ཚེ་རྒྱ་མཚོ་ཆེན་པོར་ཞུགས་པ་ན་མཐུན་
པའི་རླུང་གིས་མྱུར་དུ་རིན་པོ་ཆེའི་གླིང་དུ་ཕྱིན་པར་འགྱུར་བ་ལྟར། ས་བརྒྱད་པ་ཐོབ་ནས་འཚང་རྒྱ་བར་འདོད་
ན་ལམ་མྱུར་དུ་བགྲོད་ནུས་ཤིང་འཚང་རྒྱ་ནུས་པ་ཞིག་གསུངས་པ་དང་། ངེས་པ་དང་མ་ངེས་པར་འཇུག་པ་ཕྱག་
རྒྱུའི་མདོ་ལས། བྱང་སེམས་ཀྱི་ལམ་བགྲོད་ཚུལ་ལ། ཕྱུགས་ཀྱི་ཤིང་རྟ་དང་གླང་པོ་ཆེའི་ཤིང་རྟ་ལྟ་བུས་འགྲོ་བ་
གཉིས་དང་། ཟླ་བ་དང་ཉི་མའི་བགྲོད་པ་ལྟ་བུའི་འགྲོ་བ་གཅིག་དང་། ཉན་ཐོས་དང་རང་སངས་རྒྱས་ཀྱི་རྫུ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཕྲུལ་ལྟ་བུས་ལམ་བགྲོད་པའི་བྱང་ཆུབ་སེམས་དཔའ་གཉིས་ཏེ་ལམ་བགྲོད་ཚུལ་མྱུར་བུལ་མི་འདྲ་བ་ལྔ་གསུངས་
པ་ལྟར་ན། ཕར་ཕྱིན་ཐེག་པའི་ལམ་གྱི་སྐབས་སུ་འཚང་རྒྱ་བར་བསྐལ་བ་གྲངས་མེད་གསུམ་དུ་ཚོགས་ངེས་པར་
བསག་དགོས་པར་གསུངས་པའི་དགོངས་པ་ནི། དུས་མྱུར་ན་བསྐལ་བ་གྲངས་མེད་གསུམ་མམ་གྲངས་མེད་
གསུམ་གྱི་དོན་ཐུབ་ངོ་སྐལ་གྱི་ཚོགས་གསོག་དགོས་པའི་དོན་ཡིན་གྱི། དུས་བསྐལ་བ་གྲངས་མེད་གསུམ་གནས་
དགོས་པའི་ངེས་པ་མེད་ཅེས་བྱས་ན་ཐུན་མོང་མ་ཡིན་པའི་དགོངས་པ་དང་མི་འགལ་ལམ་སྙམ་སྟེ་དཔྱད་པར་
བྱའོ། ། བསྐལ་བ་གྲངས་མེད་བརྩི་ཚུལ་ལ། ཇི་སྐད་དུ། གཅིག་བཅུ་བརྒྱ་སྟོང་ཁྲི་འབུམ་དང་། ། ས་ཡ་བྱེ་བ་
དུང་འཕྱུར་སྟེ། ། དགུ་པོ་རྐྱང་པའི་གྲངས་སུ་བརྗོད། ། ཐེར་འབུམ་ཁྲག་ཁྲིག་རབ་བཀྲམ་དང་། ། ཞེས་པ་
ནས། གྲངས་མེད་བར་དུ་བཅུ་འགྱུར་བསྒྲེས། ། ཞེས་འབྱུང་བ་ལྟར་ཆེན་པོ་དང་བཅས་བཅུ་འགྱུར་བྱ་ཚུལ་ནི།
དུང་འཕྱུར་བཅུ་ལ་ཐེར་འབུམ་གཅིག དེ་བཅུ་ལ་ཐར་འབུམ་ཆེན་པོ་གཅིག ། དེ་བཅུ་ལ་ཁྲག་ཁྲིག་གཅིག
དེ་བཅུ་ལ་ཁྲག་ཁྲིག་ཆེན་པོ་གཅིག་ནས། གྲངས་མེད་ཀྱི་བར་དུ་བཅུ་འགྱུར་དང་། གྲངས་མེད་དང་པོ་བཅུ་
འགྱུར་ལ་དེ་གཉིས་པ་དང་། གཉིས་པ་བཅུ་འགྱུར་བ་དེ་གསུམ་པར་འཇོག་ཅིང་། མཛོད་རང་འགྲེལ་ལས་ནི།
སྟོབས་མིག་ཆེན་པོ་བཅུ་ལ་གྲངས་མེད་གཅིག་ཏུ་བཤད་ལ། གཞན་ལས་དེའི་སྟེང་དུ་ཚད་མེད་བཞིའི་མིང་ཅན་
ཆེན་པོ་དང་བཅས་པ་ལ་གྲངས་མེད་དུ་མཛད་དེ་ཚུལ་གཉིས་སོ། ། གཉིས་པ་ལ་གཉིས། མྱུར་དུ་འཚང་རྒྱུ་བ་
ལ་རྡོ་རྗེའི་ཐེག་པའི་ལམ་དུ་འཇུག་དགོས་པར་བསྟན་པ་དང་། དེར་འཇུག་པའི་གེགས་སམ་གོལ་ས་འགོག་
པའོ། ། དང་པོ་ནི། དེས་ན་ལམ་ཐུན་མོང་བས། ཞེས་པ་ནས། ངེས་ཤེས་ཁྱད་པར་ཅན་སྐྱེ་དགོས་ཞེས་པའི་
བར་ཏེ། ཕར་ཕྱིན་ཐེག་པའི་ལམ་ཁོ་ནས་མྱུར་དུ་འཚང་རྒྱ་མི་ནུས་ཤིང་དུས་ཡུན་རིང་དུ་ཐོགས་པའི་རྒྱུ་མཚན་
བཤད་ཟིན་པ་དེས་ན། མདོ་སྔགས་ཀྱི་ལམ་ཐུན་མོང་བ་ཕར་ཕྱིན་ཐེག་པའི་ལམ་གྱིས་རྒྱུད་ལེགས་པར་སྦྱངས་ཏེ་
སྨིན་པར་བྱས་ནས། ངེས་པར་ཁོ་ནར་སྐལ་བཟང་སྐྱེ་བོའི་འཇུག་ངོགས་སམ་འཇུག་པའི་གཞི། ཇི་སྐད་དུ།
ཐེག་པ་ཀུན་གྱི་མཆོག་གྱུར་རྡོ་རྗེ་ཐེག ། ཞེས་འབྱུང་བ་ལྟར། ཐེག་པ་ཀུན་གྱི་ནང་ནས་མཆོག་ཏུ་གྱུར་བ་སྙིགས་
དུས་ཀྱི་ཚེ་ཐུང་གཅིག་ལ་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་བྱེད་ནུས་པའི་ཐབས་མཁས་ཀྱི་མྱུར་ལམ་
ཁྱད་པར་ཅན་གསང་སྔགས་རྡོ་རྗེ་ཐེག་པའི་ལམ་ལ་འཇུག་དགོས་ཏེ། རྡོ་རྗེ་ཐེག་པའི་ལམ་འདི་ནི་དེའི་གདུལ་བྱ་
དབང་རྟུལ་སྐྱེ་བ་བཅུ་དྲུག་པ།མ་བདུན་ནམ། དབང་འབྲིང་བར་དོའམ། དབང་པོ་ཆེས་ཤིན་ཏུ་རྣོན་པོས་ཚེ་
གཅིག་ལ་རྡོ་རྗེ་འཆང་གི་གོ་འཕང་མངོན་དུ་བྱེད་ནུས་པར་འཆད་འགྱུར་ལྟར་རྒྱུད་དང་རྒྱ་གཞུང་གཞན་དག་དང་
གྲུབ་ཆེན་རྣམས་ཀྱིས་ཡང་དང་ཡང་དུ་གསུངས་པ་ལ་ངེས་ཤེས་སྐྱེ་དགོས་སོ། ། རྒྱུད་དང་རྒྱ་གཞུང་ལས་བཤད་
34

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཚུལ་ནི། རྗེས་མཛད་པའི་རྩ་ལྟུང་རྣམ་བཤད་ལས། དངོས་གྲུབ་འགྲུབ་ལུགས་ནི། ཐོད་པའི་དཀའ་འགྲེལ་དུ་
ས་ར་ཧས། དེ་ཡང་གསང་བའི་མཛོད་ལས་གསུང་ས་པ། དབང་བསྐུར་ཡང་དག་སྦྱིན་ལྡན་ན། ། སྐྱེ་དང་སྐྱེ་
བར་དབང་བསྐུར་འགྱུར། ། དེ་ཡིས་སྐྱེ་བ་བདུན་ལ་ནི། ། མ་སྒོམ་པར་ཡང་དངོས་གྲུབ་འཐོབ། ། གང་ལ་
བསྒོམ་པ་དང་ལྡན་ཞིང་། ། གལ་ཏེ་དམ་ཚིག་སྡོམ་ལ་གནས། ། སྐྱེ་འདིར་ལས་དབང་གིས་མ་གྲུབ། ། སྐྱེ་བ་
གཞན་དུ་དངོས་གྲུབ་འཐོབ། ། རེ་ཞིག་དམ་ཚིག་ཉམས་པ་ལ། ། མི་ཡི་སྐྱེ་བའང་རྙེད་པར་དཀའ། ། ཞེས་
གསང་བའི་མཛོད་ཀྱི་ལུང་དྲངས་པ་ལྟར་ཏེ་ཚེ་འདིར་འབད་པ་ཆེན་པོས་མ་བསྒོམས་ཀྱང་སྐྱེ་བ་བདུན་ན་དངོས་
གྲུབ་འགྲུབ་པ་དང་། དེ་ཡང་རྣལ་འབྱོར་ཅུང་ཟད་སྒོམ་པ་དང་དམ་ཚིག་དང་སྡོམ་པ་དག་པས་འགྲུབ་ཀྱི། དམ་
ཚིག་ཉམས་ན་དངོས་གྲུབ་འགྲུབ་པ་ལྟ་ཞོག་ངན་འགྲོར་འགྲོ་བས་བདེ་འགྲོ་ཡང་རྙེད་དཀའོ་ཞེས་གསུངས་
སོ། ། དམ་ཚིག་ལྔ་བ་ལས། སྐྱེ་བ་བཅུ་དྲུག་དག་ལ་འགྲུབ། ། ཞེས་དང་། བི་བྷུ་ཏི་ཙནྡས། མ་བསྒོམས་
གྱུར་ཀྱང་ལྟུང་མེད་ན། ། སྐྱེ་བ་བཅུ་དྲུག་དག་ན་འགྲུབ། ། ཅེས་གསུངས་པས་རྩ་བ་དང་ཡན་ལག་གི་ཉེས་
པས་མ་གོས་བའམ་གོས་ཀྱང་ཕྱིར་བཅོས་ཚུལ་བཞིན་དུ་བྱས་ནས་དམ་ཚིག་དང་སྡོམ་པ་དག་པར་བསྲུངས་ན།
སྐྱེ་བ་བཅུ་དྲུག་ཚུན་ལ་མཆོག་འགྲུབ་པར་གསུངས་སོ། ། བདུན་དང་བཅུ་དྲུག་གི་ཁྱད་པར་ནི། བི་བྷུ་ཏིས་མ་
བསྒོམས་གྱུར་ཀྱང་ཞེས་བཤད་པ་ལྟར་ལམ་བསྒོམ་པའི་བརྩོན་པ་དང་ལྡན་མི་ལྡན་ཡིན་ཏེ། ཞེས་གསུངས་པ་
ལྟར་རོ། ། སྤྱིར་གསང་སྔགས་ཀྱི་གདུལ་བྱ་རྣམས་དབང་རྣོན་ཡིན་ཀྱང་འདིར་ནང་གསེས་ཀྱིས་བླ་མེད་ཀྱི་
དབང་རྣམ་དག་ཐོབ་ནས་དམ་ཚིག་དང་ལྡན་པའི་སྒོ་ནས་ལམ་ཅུང་ཟད་བསྒོམས་ནས་དེའི་དབང་གིས་སྐྱེ་བ་བཅུ་
དྲུག་ཚུན་ནས་མཆོག་འགྲུབ་ནུས་ཤིང་། ལམ་བསྒོམས་པ་ལ་འབད་ཀྱང་ལས་དབང་གིས་སྐྱེ་བ་བདུན་ཚུན་ལ་
མཆོག་འགྲུབ་པ་ཞིག་དང་། ལམ་བསྒོམས་ནས་ཚེ་འདིར་མཆོག་འགྲུབ་མ་ནུས་ཀྱང་བར་དོར་འགྲུབ་ངེས་དང་།
ཚེ་འདིར་མཆོག་འགྲུབ་ནུས་ཀྱང་ལས་རྒྱ་ལྟ་བུའི་རྐྱེན་གཞན་འགའ་ཞིག་མ་ཚང་བའི་དབང་གིས་མི་འགྲུབ་པར། །
བར་དོར་སྒྱུ་ལུས་སུ་ལྡང་བའི་སྒོ་ནས་མཆོག་འགྲུབ་པ་དང་། རིན་ཆེན་ལྟ་བུའི་གང་ཟག་ཁ་ཅིག་གིས་ཚེ་འདིར་
མཆོག་གི་དངོས་གྲུབ་འགྲུབ་ནུས་པ་རྣམས་སུ་ཡོད་དོ། ། འོན་ཀྱང་འདི་དག་སྔོན་གྱི་གདུལ་བྱ་རྒྱུད་སྨིན་པ་
རྣམས་ལ་དགོངས་པ་འདྲ་སྟེ། ད་ལྟའི་གདུལ་བྱ་ལ་ནི་ངེས་པ་མི་སྣང་ངོ༌། ། གཉིས་པ་ནི། ཁ་ཅིག་སྔགས་ཀྱི་
སྣོད། ཅེས་པ་ནས། སྐལ་ཆད་ཅན་ནོ་ཞེས་པའི་བར་ཏེ། སྐྱེས་བུ་ཁ་ཅིག་སྔགས་ཀྱི་ལམ་མཆོག་འདིའི་སྣོད་དུ་
མ་གྱུར་བའི་དབང་གིས་ཟབ་ལམ་འདི་ལྟ་བུ་ཡོད་པ་ཤེས་བཞིན་དུ་དེ་ལ་ཆོས་རང་ག་བ་ཕལ་བ་ཙམ་དུ་མཐོང་ནས་
བོར་ཏེ། ཐ་སྙད་པའི་གཞུང་ཙམ་དང་ཚད་མའི་རིགས་ལམ་ཙམ་ལ་ཆེད་དུ་གཉེར་ནས་འཇུག་པ་ནི། སྔགས་ཀྱི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལམ་བཟང་འདི་ལྟ་བུ་ལ་འཇུག་པའི་སྐལ་བ་དང་བྲལ་ནས་དོན་ཉམས་སུ་ལེན་པ་ལྟ་ཅི་སྨོས། གསང་སྔགས་ཟབ་
མོ་འདི་འདྲ་བའི་གཞུང་གི་ཚིག་ཙམ་ཡང་མི་ཐོས་པའི་སྐལ་ངན་དུ་གྱུར་བས། དེ་ནི་བསྐལ་པ་གྲངས་མེད་པ་
བསམ་གྱིས་མི་ཁྱབ་པའི་བར་དུ་རྡོ་རྗེ་འཆང་གི་གོ་འཕང་ཐོབ་པའི་སྐལ་ཆད་ཅན་ཏེ་དེའི་གོ་འཕང་ཐོབ་པར་མི་
འགྱུར་རོ། ། ཞེས་དང་། དེ་བཞིན་དུ་རྗེའི་རྟོགས་བརྗོད་ལས་ཀྱང་། འདི་ནི་རྫོགས་སངས་རྒྱས་སུ་བགྲོད་པ་
ལ། ། ཟབ་མོ་རྡོ་རྗེ་ཐེག་དང་ཕར་ཕྱིན་ཐེག ། རྣམ་པ་གཉིས་ཡོད་གསང་སྔགས་ཕར་ཕྱིན་ལས། ། ཤིན་ཏུ་
ཁྱད་པར་འཕགས་པ་ཡིན་ནོ་ཞེས། ། ཉི་མ་ཟླ་བ་ལྟ་བུར་ཀུན་ཏུ་གྲགས། ། ཚིག་དེ་བདེན་པའི་ཚིག་ཏུ་འདོད་
བཞིན་དུ། ། ཟབ་མོའི་ཐེག་དེ་ཇི་ལྟ་བུ་ཞིག་ཅེས། ། ཚོལ་བར་མི་བྱེད་མཁས་པའི་བུར་འཛིན་པ། ། དེ་འདྲ་
དེ་ཡང་ཤེས་རབ་ཅན་ཡིན་ན། ། དེ་ལས་གཞན་པའི་དབང་པོ་རྟུལ་པོ་གང་། ། ཤིན་ཏུ་ཕྲད་དཀའ་གོང་ན་
མེད་པའི་ལམ། ། འདི་འདྲ་ཡལ་བར་འདོར་བ་ཀྱེ་མའོ་མཚར། ། ཞེས་གསུངས་སོ། ། གཞུང་འདི་དག་གིས་
སྔགས་ལམ་ལ་འཇུག་དགོས་ཤིང་། དེར་འཇུག་པའི་གོལ་སའམ་མི་མཐུན་ཕྱོགས་འགོག་པ་ཡིན་ལ། མི་མཐུན་
ཕྱོགས་ཀྱི་གེགས་ལ་ཡང་ཡང་འདིར་གཞུང་སྔོན་མས་བྱེ་བྲག་ཏུ་ཆོས་དོན་དུ་གཉེར་བའི་བསམ་པས་ཚད་གཞུང་ལ་
ཞུགས་ནས་དེ་ཙམ་གྱིས་ཆོག་པར་བཟུང་ནས་སྔགས་ལམ་འདོར་བ་རྣམས་འགོག་པ་ཡིན་ནོ། ། སྤྱིར་དབུ་ཚད་
ཀྱི་རིགས་པ་ཤེས་པའི་སྟེང་དུ་སྔགས་ལམ་ཤེས་པ་ནི་མཆོག་ཡིན་ཀྱང་། ཁ་ཅིག་དབུ་ཚད་ཀྱི་རིགས་གཞུང་ལ་
ཞུགས་ཀྱང་ལོག་རྟོག་གི་དབང་དུ་གྱུར་བ་འགའ་ལ་དགོངས་ནས་རིན་པོ་ཆེ་རྣམ་གསུམ་གྱི་གཏམ་གྱི་སྦྱོར་བ་ལས།
འདི་ན་རིགས་གཞུང་གཉིས་ལ་རབ་སྦྱངས་ཀྱང་། ། ཤར་དུ་འགྲོ་འདོད་ནུབ་ཏུ་བགྲོད་པ་དང་། ། ཟླ་འོད་
འཕོག་པས་ཡི་དྭགས་སྲེད་པ་བཞིན། ། རིགས་གཞུང་ཉིད་ལ་བརྟེན་པའི་ལོག་རྟོག་གིས། ། བློ་མིག་ཡང་ནས་
ཡང་དུ་བསླད་པའི་མཐུས། ། འདི་ཕྱིའི་དགེ་ལེགས་ཀུན་འཛོམས་ཡུན་རིང་དུ། ། ཡང་དག་ལྟ་ལས་ཕྱིར་
ཕྱོགས་འགྱུར་བའི་རྒྱུ། ། ཆེས་ཆེར་བརྟན་པོ་གསོག་པ་མང་དུ་སྣང་། ། ཞེས་གསུངས་པས་དེ་བཞིན་དུ་མ་སོང་
བ་གནད་ཆེའོ། ། གསུམ་པ་ནི། ལམ་ཐུན་མོང་བ་ནས། འབད་པར་བྱའོ་ཞེས་པའི་བར་ཏེ། གསང་སྔགས་
ཀྱི་ལམ་དུ་འཇུག་པ་ལ། ལམ་ཐུན་མོང་བས་རྒྱུད་སྦྱངས་དགོས་ཤིང་དེ་ནི་ལམ་ཐུན་མོང་པ་ཕྱོགས་རེ་ཙམ་གང་
ཡང་རུང་བ་ཙམ་གྱིས་མི་ཆོག་གིས། སྐྱེས་བུ་ཆུང་འབྲིང་ཆེ་གསུམ་དང་ཐུན་མོང་བའི་ལམ་གྱི་རྒྱུད་སྦྱངས་དགོས་
ཤིང་། ཁྱད་པར་དུ་ངེས་འབྱུང་། བྱང་ཆུབ་ཀྱི་སེམས། བདག་མེད་པའི་ལྟ་བ་རྣམ་དག་ཅིག་རྒྱུད་ལ་ཅི་སྐྱེ་
བྱའོ། ། ལྟ་བ་དེ་ཡང་བཅོམ་ལྡན་འདས་ཀྱིས་མདོ་སྔགས་དུ་མར་ལུང་བསྟན་པའི་འཕགས་པ་ཀླུ་སྒྲུབ་ཡབ་སྲས་
ཀྱི་ལྟ་བ་ལ་ཅི་ནུས་གྱིས་འབད་པར་བྱའོ་ཞེས་སོ། ། ཐུན་མོང་བའི་ལམ་ལ་སྦྱངས་ཏེ་སྤྱིར་སྔགས་ལ་འཇུག་པའི་སྒོ་
36

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ནི་དབང་ཡིན་ཞིང་། སྒོ་དེ་ཙམ་ལ་ངེས་པ་མི་སྣང་བར་སྔགས་ཀྱི་ལམ་དངོས་ལ་འཇུག་པའི་སྒོ་ནི་དབང་དང་
འབྲེལ་བའི་བྱང་ཆུབ་ཀྱི་སེམས་ཡིན་ཏེ། ལམ་རིམ་ཆེན་མོ་ལས། རྒྱལ་བས་ཕ་རོལ་ཏུ་ཕྱིན་པའི་ཐེག་པ་ཆེན་པོ་
དང་གསང་སྔགས་ཀྱི་ཐེག་པ་ཆེན་པོ་གཉིས་གསུངས་ཀྱི། དེ་ལས་གཞན་པའི་ཐེག་པ་ཆེན་པོ་ནི་མེད་དོ། ། དེ་
གཉིས་གང་གི་སྒོར་འཇུག་ཀྱང་འཇུག་སྒོ་ནི་བྱང་ཆུབ་ཀྱི་སེམས་ཡིན་ཏེ། ཞེས་དང་། གཞུང་དུ་མར་སྔགས་ལམ་
དུ་འཇུག་པ་ལ་བྱང་ཆུབ་ཀྱི་སེམས་བསྐྱེད་དགོས་པར་གསུངས་པའི་དགོངས་པ་ཡང་དེ་ཡིན་པའི་ཕྱིར་སྙམ་
མོ། ། གཞན་དུ་ན་སྔགས་ལ་ཞུགས་པ་ཙམ་གྱིས་བྱང་ཆུབ་སེམས་དཔར་ཐལ་བར་འགྱུར་ན་དེ་ནི་འདོད་པར་མི་
ནུས་སོ། ། སྐྱེས་བུ་གསུམ་དང་དེའི་ལམ་གྱི་ཁྱད་པར་རྒྱས་པར་ནི་ལམ་རིམ་སོགས་ནས་གསལ་བ་ལྟར་ཡིན་ལ།
འདིར་མཚོན་ཙམ་ཞིག་བརྗོད་ན་ཇོ་བོའི་ལམ་སྒྲོན་ལས། ཆུང་དང་འབྲིང་དང་མཆོག་གྱུར་བའི། ། སྐྱེས་བུ་
གསུམ་དུ་ཤེས་པར་བྱ། ། དེ་དག་མཚན་ཉིད་རབ་གསལ་བའི། ༑ སོ་སོའི་དབྱེ་བ་བྲི་བར་བྱ། ། གང་ཞིག་
ཐབས་ནི་གང་དག་གིས། ། འཁོར་བའི་བདེ་བ་ཙམ་དག་ལ། ། རང་ཉིད་དོན་དུ་གཉེར་བྱེད་པ། ། དེ་ནི་
སྐྱེས་བུ་ཐ་མར་ཤེས། ། སྲིད་པའི་བདེ་ལ་རྒྱབ་ཕྱོགས་ཤིང་། ། སྡིག་པའི་ལས་ལས་ལྡོག་བདག་ཉིད། ། གང་
ཞིག་རང་ཞི་ཙམ་དོན་ གཉེར། ། སྐྱེས་བུ་དེ་ནི་འབྲིང་ཞེས་བྱ། ། རང་རྒྱུད་གཏོགས་ པའི་སྡུག་ བསྔལ་
གྱིས། ། གང་ཞིག་གཞན་གྱི་སྡུག་བསྔལ་ཀུན། ། ཡང་དག་ཟད་པར་ཀུན་ནས་འདོད། ། སྐྱེས་བུ་དེ་ནི་
མཆོག་ཡིན་ནོ། ། ཞེས་གསུངས་པ་ལྟར་ཏེ། དེའི་དོན་བསྡུས་ཏེ་བརྗོད་ན། སྐྱེས་བུའི་སྐད་དོད་པུ་རུ་ཥ་ཞེས་
པ་ནུས་པ་དང་ལྡན་པ་ལ་འཇུག་པས། འདིར་སྐྱེས་བུ་གསུམ་ནི་ཚེ་འདི་ཙམ་དོན་དུ་གཉེར་བ་མ་ཡིན་པར་ཕྱི་མའི་
མངོན་མཐོ་ངེས་ལེགས་གང་རུང་ཞིག་དོན་དུ་གཉེར་ཞིང་སྒྲུབ་ནུས་པས་ན་སྐྱེས་བུའི་ཐ་སྙད་མཛད་ཅིང་།
འདིར་བསྟན་སྐྱེས་བུ་ཆུང་ངུ་དངོས་ནི་ཚེ་འདིའི་བདེ་བ་ཙམ་དོན་དུ་མི་གཉེར་བར་ཕྱི་མའི་མངོན་མཐོའི་བདེ་བ་
གཙོ་བོར་དོན་དུ་གཉེར་བ་ཞིག་སྟེ། སྐྱེས་བུ་ཆུང་ངུའི་ལམ་དངོས་ནི། ངན་སོང་ལས་ཐར་བར་འདོད་ནས་
དཀོན་མཆོག་ལ་སྐྱབས་སུ་འགྲོ་ཞིང་ངན་འགྲོའི་རྒྱུ་ཡང་མི་དགེ་བ་སྤོང་བ་དང་། དེའི་ཆེད་ཙམ་དུ་དགེ་བ་སྒྲུབ་པ་
ལ་གཙོ་བོར་འབོད་པའོ། ། འདི་ནི་ཐར་བ་དོན་གཉེར་མ་ཡིན་པ་ཞིག་དགོས་སོ། ། སྐྱེས་བུ་འབྲིང་དངོས་ནི།
ངན་སོང་ལས་ཐར་འདོད་ཙམ་དུ་མ་ཟད། འཁོར་བ་སྤྱིའི་སྡུག་བསྔལ་ལས་ཐར་འདོད་དང་ཐར་བ་དོན་དུ་
གཉེར་བའི་ཉན་རང་གི་རིགས་ཅན་རྣམས་ཏེ། དེའི་ལམ་དངོས་ནི། ངེས་འབྱུང་གི་བསམ་པ་དང་། བདེན་
བཞི་དང་། རྟེན་འབྲེལ་བཅུ་གཉིས་ལུགས་འབྱུང་ལུགས་ལྡོག་ཏུ་སེམས་པའོ། ། སྐྱེས་བུ་ཆེན་པོ་ནི། གཞན་
དོན་དུ་སངས་རྒྱས་ཐོབ་བྱའི་གཙོ་བོར་དོན་དུ་གཉེར་བའི་ཐེག་ཆེན་གྱི་རིགས་ཅན་ཞིག་སྟེ། དེ་ལ་ཕར་ཕྱིན་དང་
37

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྔགས་ཀྱི་རིགས་ཅན་གཉིས་སུ་ཡོད་ཅིང་། དང་པོའི་ལམ་ནི་བྱང་ཆུབ་ཏུ་སེམས་བསྐྱེད་ནས་སྤྱོད་པ་ཕྱིན་དྲུག་
དང་བསྡུ་བཞི་སོགས་ལ་སློབ་པར་བྱེད་པ་དང་། ཕྱི་མ་ནི་སྔ་མའི་ལམ་གྱི་སྟེང་དུ་སྔགས་ཀྱི་ལམ་བསྣན་པའོ། །
དེ་དག་ནི་སྐྱེས་བུ་གསུམ་སོ་སོའི་དབང་དུ་བྱས་ལ། སྐྱེས་བུ་གསུམ་དང་ཐུན་མོང་བའི་ལམ་ནི་སྐྱེས་བུ་ཆེན་པོས་
ཀྱང་ཉམས་སུ་ལེན་དགོས་པ་ཡིན་ཏེ། འདི་ལྟར་ངན་སོང་ལས་ཐར་བ་དང་འཁོར་བ་སྤྱི་ལས་ཐར་འདོད་དང་
སྡིག་སྤོང་དགེ་བ་སྒྲུབ་པ་དང་བདེན་བཞི་རྟེན་འབྲེལ་གྱི་སྐོར་རྣམས་ནི་སྐྱེས་བུ་ཆེན་པོས་ཉམས་སུ་ལེན་དགོས་
པའི་ཕྱིར་རོ། ། མཁས་པ་ཁ་ཅིག་སྐྱེས་བུ་གསུམ་གྱི་ལམ་ལ་ལམ་དངོས་ཀྱིས་ཁྱབ་པར་བཞེད་པ་ཡོད་ཀྱང་དེ་ནི་
འཐད་པར་དཀའ་སྟེ། སྐྱེས་བུ་ཆུང་ངུ་ལ་ལམ་ཞུགས་མ་ཡིན་པས་ཁྱབ་པའི་ཕྱིར་ཏེ། གལ་ཏེ་དེ་ལ་ལམ་ཞུགས་
ཡོད་ན་སྐྱེས་བུ་འབྲིང་དུ་ཐལ་ལོ། ། དེས་ན་སྐྱེས་བུ་ཆུང་ངུ་ཙམ་གྱི་ལམ་ནི་ས་ལམ་གཉིས་སུ་ཕྱེ་པའི་ལམ་མིན་
པར་གསལ་ལོ། ། གལ་ཏེ་ལམ་ཞེས་ཐ་སྙད་བྱེད་པས་ལམ་དངོས་ཡིན་ནོ་ཞེ་ན། དེ་ལྟ་ན་བདེ་འགྲོ་དང་ངན་
འགྲོའི་ལམ་གཉིས་ཀའང་ལམ་དུ་ཐལ་ཏེ། སེམས་ཅན་ཐམས་ཅད་ཀྱང་ལམ་ཞུགས་སུ་འགྱུར་རོ། ། དེར་མ་
ཟད་སྐྱེས་བུ་འབྲིང་དང་ཆེན་པོའི་ལམ་ལའང་ལམ་གྱིས་ཁྱབ་པར་འདོད་པ་ལ་བསམ་པར་བྱ་བ་འདི་ལྟར་ཡོད་དེ།
ཉན་རང་དང་ཐེག་ཆེན་གྱི་ལམ་དུ་འཇུག་ཁ་མ་དེ་རྣམས་ནི་སྐྱེས་བུ་ཆེ་འབྲིང་གང་ཡིན་དཔྱད་པར་བྱ་དགོས་པའི་
ཕྱིར་ཏེ། རེ་ཞིག་ཐེག་ཆེན་ལམ་དུ་འཇུག་ཁ་མ་དེ་སྐྱེས་བུ་ཆེན་པོར་མི་འདོད་ན་ནི་འདི་སྐྱེས་བུ་ཆེན་པོའི་ལམ་
ཉམས་སུ་ལེན་པ་བོ་ཇི་ལྟར་ཡིན་ཞེས་ཕྱེ་ནས་སྨྲ་དགོས་པ་སོགས་སྣང་སྟེ་དཔྱད་པར་བྱའོ། ། རྒྱལ་བའི་གསུང་
རབ་ཐམས་ཅད་ཀྱང་སྐྱེས་བུ་གསུམ་གྱི་ལམ་གྱི་རིམ་པ་སྟོན་པའི་ཆོས་སྐོར་དུ་འདུ་སྟེ། དེ་ཡང་ངན་འགྲོ་ལས་ཐར་
བ་དང་བདེ་འགྲོ་ཐོབ་པའི་ཐབས་གཙོ་བོར་སྟོན་པའི་ཆོས་སྐོར་རྣམས་ནི་སྐྱེས་བུ་ཆུང་ངུའི་ཆོས་སྐོར་དངོས་སམ་
དེ་དང་ཐུན་མོང་བའི་ཆོས་སྐོར་གང་རུང་དང་། འཁོར་བའི་ཉེས་དམིགས་དང་ཐར་བའི་ཕན་ཡོན་གཙོ་བོ་སྟོན་
པ་རྣམས་ནི་སྐྱེས་བུ་འབྲིང་གི་ཆོས་སྐོར་དངོས་སམ་དེ་དང་ཐུན་མོང་བའི་ཆོས་སྐོར་གང་རུང་དང་། སངས་རྒྱས་
སྒྲུབ་པའི་ཐབས་སྟོན་པའི་ཆོས་སྐོར་རྣམས་ནི་སྐྱེས་བུ་ཆེན་པོའི་ཆོས་སྐོར་དུ་འདུ་ཞིང་། སྐྱེས་བུ་གཞན་གཉིས་ཀྱི་
ཆོས་སྐོར་རྣམས་ཀྱང་སྐྱེས་བུ་ཆེན་པོའི་ཆོས་སྐོར་གྱི་ཡན་ལག་དང་། དེ་གཉིས་ཀྱི་ལམ་ཡང་སྐྱེས་བུ་ཆེན་པོའི་ལམ་
གྱི་ཡན་ལག་ཏུ་འགྱུར་ཏེ། སེམས་ཅན་ཐམས་ ཅད་ཀྱང་མཐར་སངས་རྒྱས་ཀྱི་སར་འཁྲིད་དགོས་པའི་ཕྱིར་
རོ། ། ངེས་འབྱུང་བྱང་ཆུབ་ཀྱི་སེམས་དང་ལྟ་བའི་སྐོར་རྣམས་ནི་དྲི་ལན་སྔོན་མའི་སྐབས་སུ་བཤད་ཟིན་པས་
འདིར་རྒྱས་པར་མི་འཆད་ཀྱང་། འདིར་ཅུང་ཟད་བརྗོད་ན་རྗེ་ཉིད་ཀྱིས་ལྟ་བའི་སྐོར་འདི་དབུ་སེམས་གཉིས་ཀྱི་
ནང་ནས་དབུ་མ་དང་། དེའི་ནང་ནས་ཀྱང་མགོན་པོ་ཀླུ་སྒྲུབ་ཀྱི་བཞེད་པ་དཔལ་ལྡན་ཟླ་བས་བཀྲལ་བ་ལྟར་གྱི་ལྟ་
38

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་པའི་སྔགས་ཕྱོགས། ། །
བ་གཙོ་བོར་མཛད་པ་ཡིན་ཏེ། རྗེའི་དྲང་ངེས་རྣམ་འབྱེད་ལས། ད་ནི་འདི་ལྟར་འདྲི་བར་བྱ་སྟེ་ཤིང་རྟ་ཆེན་
པོའི་ཚུལ་གཉིས་ཀྱིས་གསུང་རབ་ཀྱི་དྲང་བ་དང་ངེས་པའི་དོན་རྣམ་པར་ཕྱེ་བ་དང་། དེ་དག་གི་དགོངས་པ་
མཁས་པའི་དབང་པོ་རྣམས་ཀྱིས་སོ་སོར་བཀྲལ་པའི་སྒོ་མང་དུ་སྣང་ན་ཁྱེད་ཅག་དེ་གཉིས་ཀྱི་དགོངས་འགྲེལ་
མཁན་པོ་གང་གི་རྗེས་སུ་འབྲང་ནས། ངེས་པའི་དོན་དུ་བཞག་པ་གང་ལ་མཐར་ཐུག་པའི་དོན་དུ་འདོད་པར་
གྱིས་ཤིག་ཅེས་འདྲི་ན། འཛམ་གླིང་མཁས་པའི་རྒྱན་གྱུར་འདི་རྣམས་ཀྱི། ། ལེགས་བཤད་ཀུན་ལ་སྙིང་ནས་
གུས་མེད་ཀྱང་། ། འཁོར་འདས་རྟེན་འབྱུང་མི་བསླུའི་གཏན་ཚིགས་ཀྱིས། ། མཚན་འཛིན་དམིགས་གཏན་
ཐམས་ཅད་འཇིག་བྱེད་པ། ། ཟླ་བ་ལས་འོངས་ལེགས་བཤད་འོད་དཀར་གྱིས། ། བློ་མིག་ཀུནྡའི་ཚལ་རབ་ཕྱེ་
བའི་ཚེ། ། སངས་རྒྱས་བསྐྱངས་ཀྱིས་བསྟན་པའི་ལམ་མཐོང་ནས། ། ཀླུ་སྒྲུབ་ལུགས་བཟང་གཙོ་བོར་མི་
འཛིན་སུ། ། ཞེས་ཁོ་བོ་དེ་སྐད་དུ་སྨྲའོ། ། ཞེས་གསུངས་པ་ལྟར་ཡིན་ལ། ཀླུ་སྒྲུབ་ལུགས་ཀྱི་ལྟ་བའི་རྣམ་
གཞག་ནི། དབུ་མ་རྩ་ཤེས་ལས། རིགས་པའི་རྣམ་གྲངས་མཐའ་ཡས་པའི་སྒོ་ནས་གཏན་ལ་ཕབ་ཅིང་། སྟོང་
ཉིད་བདུན་ཅུ་བ་སོགས་རིགས་ཚོགས་དྭཞན་ལས་ཀྱང་མང་དུ་བཤད་ལ། སངས་རྒྱས་བསྐྱངས་ཀྱིས་རྩ་ཤེའི་
འགྲེལ་བ་བུདྡྷཔཱ་ལི་ཏ་དང་། ཟླ་བས་དེའི་འགྲེལ་བ་ཚིག་གསལ་དང་། རིག་པ་དྲུག་ཅུ་བ་དང་། བཞི་བརྒྱ་བའི་
འགྲེལ་བ་དང༌། རྗེས་རྩ་ཤེའི་ཊིཀ་ཆེན་དང་། ལྷག་མཐོང་ཆེན་མོ་དང་། འཇུག་པའི་ཊིཀྐ་སོགས་ལས་རྒྱུས་
པར་བཤད་པ་ལྟར་རོ། ། འདིར་མཚོན་ཙམ་ཞིག་ནི། འཕགས་པ་ལྷའི་བཞི་བརྒྱ་བ་ལས། གང་ལ་བརྟེན་ནས་
འབྱུང་ཡོད་པ། ། འདི་ནི་རང་དབང་མི་འགྱུར་རོ། ། འདི་ཀུན་རང་དབང་མེད་པ་སྟེ། ། དེས་ན་བདག་ནི་
ཡོད་མ་ཡིན། ། ཞེས་གསུངས་པའི་འགྲེལ་བ་ཚིག་གསལ་ལས། དེ་ལྟར་དངོས་པོ་གང་ལ་བརྟེན་ནས་འབྱུང་བ་
ཡོད་པ་དེ་ནི་རང་དབང་དུ་མི་འགྱུར་ཏེ། རྒྱུ་དང་རྐྱེན་ལ་རག་ལས་ཏེ་སྐྱེ་བའི་ཕྱིར་འདི་ཀུན་རང་དབང་མེད་པ་
སྟེ། དེའི་ཕྱིར་དངོས་པོ་གང་ལ་ཡང་བདག་སྟེ་རང་བཞིན་ཡོད་པ་མ་ཡིན་ནོ། ། ཞེས་དང་། དེ་ལ་བདག་ཅེས་
བྱ་བ་ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་བདག་མེད་
པའོ། ། དེ་ནི་ཆོས་དང་གང་ཟག་གི་དབྱེ་བ་གཉིས་སུ་རྟོགས་ཏེ་ཆོས་ཀྱི་བདག་མེད་པ་དང་། གང་ཟག་གི་
བདག་མེད་པའོ་ཞེས་གསུངས་ཤིང་། གཞན་ལ་རག་མ་ལས་པའི་དོན་འཆད་པ་ན། ལམ་རིམ་ཆེན་མོ་ལས།
དེ་ལ་གཞན་རབ་མ་ལས་ཞེས་པ་ནི། རྒྱུ་རྐྱེན་ལ་རག་མ་ལས་ཙམ་ཡིན་ཀྱི། ཡུལ་ཅན་ཐ་སྙད་པའི་ཤེས་པ་ལ་
གཞན་ཞེས་བྱ་སྟེ་དེའི་དབང་གིས་བཞག་པ་མ་ཡིན་པ་ནི་གཞན་ལ་རག་མ་ལས་པའོ། ། དེས་ན་རང་དབང་བ་
ཞེས་བྱ་སྟེ་ཡུལ་དེ་དག་གི་རང་རང་གི་གནས་ལུགས་སམ་སྡོད་ལུགས་ཐུན་མོང་མ་ཡིན་པའི་ངོ་བོའོ། ། དེ་ཉིད་ལ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རང་གི་ངོ་བོ་དང་རང་གི་རང་བཞིན་ཞེས་བྱའོ། ། ཞེས་གསུངས་པ་ལྟར་དགག་བྱའི་བདག་དང་དེ་མེད་པའི་
ཚུལ་ཤེས་དགོས་ལ། མདོར་ན་ལུང་སོགས་ཀྱི་ཆོས་ལ་རང་བཞིན་དེ་འཚོལ་བའི་རིགས་པ་ཡང་དག་གིས་བཙལ་
ན་དེ་ལྟ་བུའི་རང་བཞིན་རྡུལ་ཙམ་ཡང་མི་རྙེད་ཅིང་མཐར་ཅི་ཡང་མ་ཡིན་པའི་བར་ནམ་མཁའ་སྟོང་སང་མཐའ་
དབུས་མེད་པ་ལྟར་འགྱུར་ན་ཡང་། ཐ་སྙད་དུ་རྨི་ལམ་དང་སྒྱུ་མ་ལྟར་ཀུན་རྫོབ་ཏུ་སྣང་བའི་ཆོས་རྣམས་དང་ལས་
བྱ་བྱེད་ཐམས་ཅད་འཐད་པར་ཤེས་དགོས་ཤིང་། དེ་འདྲ་བའི་གཉིས་ཚོགས་མི་འགལ་བར་ལེགས་པར་འཇོག་
ཤེས་ན་དབུ་མའི་ལྟ་བ་རྙེད་པར་འཇོག་སྟེ་རྒྱས་པར་ནི་གཞན་དུ་ཤེས་པར་བྱའོ། ། སྔགས་བླ་མེད་ཀྱི་བདེ་སྟོང་
སྦྱོར་བའི་ལྟ་བ་ལ་སེམས་ཙམ་པ་དང་རང་རྒྱུད་པའི་ལྟ་བ་ཡོད་ཀྱང་། གང་ཟག་དབང་པོ་ཤིན་ཏུ་རྣོན་པོས་བདེ་
སྟོང་སྦྱོར་རྒྱུའི་ལྟ་བ་ལ་ནི་ཐལ་འགྱུར་བའི་ལྟ་བ་དགོས་པར་བཤད་དེ་འཆད་པར་འགྱུར་རོ། ། བཞི་པ་ལ་གཉིས།
མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི། རྡོ་རྗེ་ཐེག་པའི་ལམ་དུ་ནས། ངེས་པར་བྱའོ་
ཞེས་པའི་བར་ཏེ། གསང་སྔགས་རྡོ་རྗེ་ཐེག་པའི་ལམ་དུ་ཞུགས་པ་ཙམ་གྱིས་མི་ཆོག་པས། མྱུར་དུ་རྡོ་རྗེ་འཆང་
གི་གོ་འཕང་ཐོབ་པར་འདོད་ན་བླ་མ་ཡི་དམ་ཆོས་སྐྱོང་རྣམས་དང་ལམ་གྱི་སྲོག་ཐམས་ཅད་རང་གི་ཐོབ་བྱའམ་
ལམ་གྱི་འགྲོས་དང་མཐུན་པར་ངེས་པར་བྱ་དགོས་སོ། །
གཉིས་པ་རྒྱས་པར་བཤད་པ་ལ་གསུམ། བླ་མེད་ཀྱི་ནང་ནས་གསང་བདེ་འཇིགས་གསུམ་ལ་མ་བྲལ་བར་
དགོས་ཚུལ་དང་། དེ་ལྟར་དགོས་པའི་རྒྱུ་མཚན་དང་བཅས་ཏེ་གསང་བདེ་གཉིས་ཀྱི་ལམ་ལ་སློབ་ཚུལ་དང༌། དེ་
གཉིས་ཀྱི་སྒྲུབ་པ་མཐར་ཕྱིན་པའི་ཐབས་བསྟན་པའོ། ། དང་པོ་ནི། དེ་ཡང་རང་གི་ཐོབ་བྱ་ཆོས་སྐུ་ནས།
རིམ་པས་འཆད་པར་འགྱུར་རོ་ཞེས་པའི་བར་ཏེ། མྱུར་དུ་འཚང་རྒྱ་བར་འདོད་པ་དེ་ཡང་རང་གི་ཐོབ་བྱ་ཆོས་
སྐུའམ་གཟུགས་སྐུའི་རྒྱུ་ཐུན་མོང་མ་ཡིན་པ་གང་ཡིན་པའི་ཚུལ་དེ་ལེགས་པར་ཤེས་ཤིང་། རྒྱུ་དེ་གཉིས་རང་རྒྱུད་
ལ་སྐྱེ་དགོས་ལ། དེ་ལའང་སྔགས་བླ་མེད་ཀྱི་དཀྱིལ་འཁོར་རེ་རེ་ཡོངས་རྫོགས་ སྟོན་པའི་གཞུང་གིས་ཀྱང་།
མང་ལ་སྐྱེས་ས་ཆུ་མེ་རླུང་རྩ་རླུང་ཐིག་ལེའི་ཁམས་དྲུག་ལྡན་གྱི་སོ་སྐྱེ་ཉོན་མོངས་པ་དུག་ལྔའི་འཆིང་བ་ལྔ་ལྡན་
བདག་ཚེ་གཅིག་ལུས་གཅིག་ལ་འཚང་རྒྱ་བའི་རྣམ་གཞག་སྟོན་ཅིང་། རྒྱུད་སྡེ་འོག་མ་གསུམ་གྱི་སྐབས་སུ་མི་སྟོན་
པས་དེ་ལྟར་སྟོན་པ་དེ་བླ་མེད་ཁོ་ནའི་ཁྱད་ཆོས་ཡིན་མོད། དེ་ལྟར་ཡིན་ནའང་སྔགས་བླ་མེད་ལ་བརྟེན་པའི་ནང་
ནས་ཀྱང་ཆེས་ཤིན་ཏུ་ནས་ཀྱང་མྱུར་བར་རྡོ་རྗེ་འཆང་གི་གོ་འཕང་མངོན་དུ་བྱེད་པར་འདོད་ན་ནི། གསང་བདེ་
འཇིགས་གསུམ་ལ་མ་བྲལ་བར་ངེས་པར་བསྟེན་དགོས་ཏེ། རྒྱུ་མཚན་དེ་དག་ཀྱང་སྐབས་འདིར་འཆད་པར་
འགྱུར་རོ། ། གཉིས་པ་ནི། དེ་ཡང་ཟུང་འཇུག་གི་སྐུའི་རྒྱུ། ཞེས་པ་ནས། བྱིན་རླབས་ཤིན་ཏུ་མྱུར་བའོ་ཞེས་
4

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
པའི་བར་ཏེ། འདི་ལ་གཉིས། ཚིག་དོན་བཤད་པ་དང་། དེ་དག་གི་ཁྱད་པར་འགའ་ཞིག་ཕྱེ་ནས་བཤད་
པའོ། ། དང་པོ་ནི། དེ་ཡང་སྐུ་གསུམ་གྱི་ནང་ནས་ཟུང་འཇུག་གི་སྐུའི་རྒྱུ་ཐུན་མོང་མ་ཡིན་པ་ལ་རིམ་པ་གསུམ་
པའི་སྒྱུ་ལུས་དང་རིམ་པ་བཞི་པའི་འོད་གསལ་དང་བསྲེ་བ་དང་འཕོ་པའི་སྐོར་རྣམས་ཀྱང་ལེགས་པར་ཤེས་ཤིང་
རྒྱུད་ལ་སྐྱེ་དགོས་ཏེ། དེ་ལ་འདུས་པའི་སྐོར་ལ་སྦྱང་དགོས་ཤིང་འདུས་པ་ལ་འཕགས་ལུགས་དང་། ཡེ་ཤེས་
ཞབས་ལུགས་གཉིས་ཡོད་པ་ལས་འཕགས་ལུགས་ལ་གཙོ་བོར་སྦྱང་དགོས་ལ། འདུས་པ་འདིས་སྒྱུ་ལུས་དང་འོད་
གསལ་གྱི་སྐོར་རྒྱས་པར་སྟོན་ཅིང་། རྒྱུད་དེ་ནི་ཕ་རྒྱུད་ཐམས་ཅད་ཀྱི་གཙོ་བོ་ཡིན་པས་སོ། ། དེ་ཡང་རིམ་པ་
གསུམ་པའི་སྒྱུ་ལུས་དེ་དོན་གྱིས་འོད་གསལ་གྱིས་སྦྱོང་ལུགས་དང་། དཔེའི་འོད་གསལ་ལས་སྒྱུ་ལུས་སུ་ལྡང་
ལུགས་སོགས་ཤིན་ཏུ་གལ་ཆེ་ཞིང་ཤེས་པར་བྱའོ། ། ཕ་རྒྱུད་འདུས་པའི་ཕྱོགས་གཏོགས་འཇམ་དཔལ་རྡོ་རྗེ་
ལའང་ཁོ་རང་གི་དཀའ་གནད་ཁྱད་པར་ཅན་གཞན་དང་མི་འདྲ་བ་ཡོད་པས། དེའི་ཚུལ་ནི་འོག་ཏུ་ཅུང་ཟད་
འཆད་པ་ལོགས་སུ་དེའི་གཞུང་དག་ཉན་ཅིང་འདི་ལ་བག་ཆགས་བཟང་པོ་རེ་འཇོག་པ་ཤིན་ཏུ་གལ་ཆེའོ། །
འབྲས་དུས་ཀྱི་གཟུགས་སྐུའི་རྒྱུ་ཐུན་མོང་མ་ཡིན་པ་ནི་སྒྱུ་ལུས་ཡིན་ཞིང་། ཆོས་སྐུའི་རྒྱུ་ཐུན་མོང་མ་ཡིན་པ་ནི།
བདེ་སྟོང་གི་ཡེ་ཤེས་ཁྱད་པར་ཅན་ཡིན་པས་དེ་ཤེས་ཤིང་རྒྱུད་ལ་སྐྱེ་དགོས་ཤིང་། བདེ་སྟོང་གི་རྣམ་གཞག་ཀྱེ་རྡོར་
སོགས་ནས་དངོས་སུ་བསྟན་པ་ཡོད་ཀྱང་། བདེ་སྟོང་སྦྱོར་རྒྱུའི་བདེ་བ་དེ་གཞི་གང་ལས་བྱུང་བའི་རྒྱུ་ཤེས་དགོས་
ལ། དེ་ལ་སྤྱིར་བདེ་སྟོང་སྦྱར་ནས་ཉམས་སུ་ལེན་པ་ལ་ཐབས་ལས་རྒྱུ་དང་ལུས་ཀྱི་རྩ་འཁོར་གྱི་ནང་དུ་དམིགས་པ་
གནད་དུ་བསྣུན་པ་ལ་བརྟེན་ནས་བྱུང་བའི་བྱང་སེམས་འབབ་ལྡོག་གི་བདེ་བ་མཚན་ཉིད་པ་ཁྱད་པར་ཅན་གཏུམ་
མོ་འབར་ཞིང་འཛག་དགོས་ལ། བདེ་བའི་ངོ་བོ་ལ་ཆེ་ཆུང་དང་། གནས་གང་དུ་འབབ་པའི་ཚད་དང་།
མཚམས་གང་ནས་དགའ་བཞི་སྐྱེས་པར་འཇོག་ཅིང་། དགའ་བ་བཞི་བོ་རེ་རེ་ལའང་ནང་གསེས་ཀྱིས་དགའ་བ་
བཞི་བཞིར་འཇོག་ཚུལ་ཡོད་ཅིང་། བྱང་སེམས་སྤྱི་བོ་ནས་ཐུར་དུ་བབས་པ་ཡས་བབས་ཀྱི་དགའ་བ་དང་།
གསང་གནས་ནས་ཡར་ལྡོག་པ་མས་བརྟན་གྱི་དགའ་བའི་ཁྱད་པར་དང་། བདེ་བ་ཆེ་ཆུང་དང་ལུགས་འབྱུང་
ཡས་བབས་དང་ལུགས་ལྡོག་མས་བརྟན་གྱི་ཁྱད་པར་ཡོད་ཚུལ་སོ་སོའི་རྣམ་གཞག་རྒྱས་པར་ཤེས་དགོས་ཤིང་།
བདེ་སྟོང་སྦྱོར་རྒྱུའི་སྟོང་པ་ནི་མཚན་ཉིད་ཐེག་པ་ནས་བཤད་པ་ལས་གཞན་ན་ཟུར་དུ་མེད་ཀྱི། སྟོང་བ་དེ་སྟོང་
པར་སྦྱངས་ནས་བསྒོམ་ཚུལ་མཚན་ཉིད་ཐེག་པ་ནས་ཕུལ་དུ་བྱུང་བ་ཡོད་དོ། ། བདེ་བ་སྐྱེ་བའི་རྒྱུའི་ངོ་བོ་བྱང་
སེམས་དེ་ལྟ་བུ་འབེབས་བྱེད་ཀྱི་ཐབས་ནི། ངེས་དོན་གྱི་མཁའ་འགྲོ་མ་གཏུམ་མོ་རྡུལ་གྱི་མེ་སྤར་བས་འབེབས་
དགོས་ཤིང་། གཏུམ་མོ་འབར་ཞིང་བྱང་སེམས་འཛག་པ་ལ་ནི་ལས་དང་ཡེ་ཤེས་ཀྱི་ཕྱག་རྒྱུ་གང་རུང་དང་སྦྱར་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དགོས་ལ། ལས་ཀྱི་ཕྱག་རྒྱ་ལ་པདྨ་ཅན་ལ་སོགས་པ་རིགས་བཞིར་ཡོད་ཅིང༌། དེ་བཞི་སོ་སོའི་ངོ་བོ། བསྟེན་
ཚུལ། མཉམ་པར་སྦྱོར་ཚུལ། སྦྱར་ནས་བདེ་ཆེན་བསྟེན་ཚུལ། བདེ་ཆེན་རེ་རེས་སྤང་བྱ་ཇི་ལྟར་སྤོང་ཞིང་གང་
སྤངས་པའི་རྟགས་ཐོབ་པ། དགའ་བ་བཞི་བོའི་ཁྱད་པར། གཏུམ་མོའང་རྩ་གང་ཡང་རུང་བའི་ནང་ཙམ་སྦྱར་
བས་སྙིང་གྲྭ་སོགས་ཀྱི་རྩ་མདུད་རྫོགས་པར་གྲོལ་མི་ཐུབ་པས། རོ་རྐྱང་གི་རླུང་དབུ་མའི་ནང་དུ་ཞུགས་དགོས་
ཤིང་། ཞུགས་ནས་ཐིམ་གསུམ་བྱས་པས་སྤྱི་བོ་མགྲིན་པ་སྙིང་ག་ལྟེ་བ་གསང་གནས་སོགས་ཀྱི་རྩ་མདུད་གྲོལ་འོང་
བ་ཡིན་ནོ། ། རྩ་རླུང་དེ་དག་ལས་རུང་དུ་འགྲོ་བའི་ཐབས་ལ། བདེ་མཆོག་ནས་འབྱུང་བ་ལྟར་རང་གི་སྤྱི་བོ་
དང་སྐུ་མཚམས་ལ་སོགས་པའི་རྩ་གནས་རྣམས་སུ། ཡུལ་ཉེར་བཞིའི་དཔའ་བོ་དང་དཔའ་མོ་སོགས་བསྒོམས་
པས་རྩ་རླུང་རྣམས་བྱིན་གྱིས་བརླབས་ནས་ལས་རུང་དུ་འགྱུར་བ་ཡིན་ནོ། ༈ རྒྱུ་མཚན་དེས་ན་ཕྱག་རྒྱུ་བཞིའི་
སྐོར་དང་། ལུས་ཀྱི་རྩ་རླུང་གཉིས་ཕྲ་རགས་ཀྱི་གནས་ཚུལ། རྩ་དེ་དག་གི་ནང་གི་རླུང་དབུ་མར་འཇུག་ཚུལ།
རིག་མ་དང་སྙོམས་པར་ཞུགས་ནས་བདེ་ཆེན་འདྲེན་ལུགས་སོགས་དཔལ་འཁོར་ལོ་བདེ་མཆོག་གི་སྐོར་ནས་སྟོན་
པས། དེས་ན་དཔལ་འཁོར་ལོ་བདེ་མཆོག་གི་སྐོར་ལ་མཁས་པར་བྱས་ཤིང་ལམ་རྒྱུད་ལ་སྐྱེ་དགོས་ཏེ། རྒྱ་གར་
འཕགས་ཡུལ་དང་བོད་ཡུལ་རྣམས་སུ་བདེ་མཆོག་གི་ལམ་འདི་ལ་བརྟེན་པའི་གྲུབ་ཆེན་སའི་རྡུལ་ལྟར་ཤིན་ཏུ་མང་
ཞིང་འདིའི་རྣལ་འབྱོར་བྱེད་པ་ཤ་སྟག་གོ་ཞེས་པ་ནི་བསྔགས་བརྗོད་དོ། ། འཁོར་ལོ་བདེ་མཆོག་གི་རྟེན་བརྟེན་
པ་དེ་ཡང་ལྷུན་པོའི་རྩེ་ན་ད་ལྟ་དངོས་སུ་བཞུགས་པར་ཡོད་པས་བྱིན་རླབས་ལྷག་པར་མྱུར་བའོ །
གཉིས་པ་ལ་འདིར་བདེ་གསང་གཉིས་ཀྱི་བསྐྱེད་རྫོགས་ཀྱི་སྐོར་སྤྲོས་ཏེ་བཤད་ན་གཞུང་ཆེན་པོར་འགྱུར་
བས་དེ་ལྟར་མི་བྱེད་ཀྱང་། རྒྱུས་འགྲེལ་ཞིག་བྱོས་གསུངས་སྣང་བས་ཅུང་ཟད་ཕྱེ་སྟེ་འཆད་པ་ལ་གཉིས། འདུས་
པའི་ལམ་གྱི་སྐོར་དང༌། བདེ་མཆོག་གི་སྐོར་འགའ་ཞིག་བཤད་པའོ། ། དང་པོ་ལ་གཉིས། བསྐྱེད་རིམ་གྱི་
སྐོར་དང་། རྫོགས་རིམ་གྱི་སྐོར་བཤད་པའོ། ། དང་པོ་ལ་གཉིས། སྤྱིར་བསྟན་པ་དང་། བྱེ་བྲག་ཏུ་བཤད་
པའོ། ། དང་པོ་ནི། སྤྱིར་ཕར་ཕྱིན་ཐེག་པ་དང་། སྔགས་ཀྱི་ལམ་གཉིས་ཀས་ཀྱང་ཆོས་གཟུགས་ཀྱི་སྐུ་གཉིས་
སྒྲུབ་པར་བྱེད་ལ། དེ་ལ་ཕར་ཕྱིན་ཐེག་པའི་སྐབས་སུ་ཆོས་སྐུ་དང་རྣམ་པ་མཐུན་པའི་ལམ་སྟོང་ཉིད་བསྒོམ་པ་
ཡོད་ཀྱང་། གཟུགས་སྐུ་དང་རྣམ་པ་མཐུན་པའི་ལམ་སྒོམ་པ་མེད་པས། གཟུགས་སྐུའི་རྒྱུའི་སྒོ་ནས་ཕར་ཕྱིན་
ལས་སྔགས་ལམ་ཁྱད་པར་འཕགས་སོ། ། རྒྱུད་སྡེ་འོག་མ་གསུམ་གྱི་སྐབས་སུ་གཟུགས་སྐུ་དང་རྣམ་པ་མཐུན་
པའི་ལམ་སྒོམ་པ་ཡོད་ཀྱང་། གཟུགས་སྐུའི་རྒྱུ་ཐུན་མོང་མ་ཡིན་པ་སྒྱུ་ལུས་སྒྲུབ་པའི་ཚུལ་མེད་པས་དེ་བླ་མེད་ཁོ་
ནའི་ཁྱད་ཆོས་སུ་འགྱུར་རོ། ། བླ་མེད་ཀྱི་ལམ་ཕར་ཕྱིན་ཐེག་པ་དང་རྒྱུད་སྡེ་འོག་མ་གསུམ་ལས་མྱུར་བའི་ཁྱད་
42

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཆོས་ཀྱི་གཙོ་བོ་ནི་གཉིས་ཏེ། གཅིག་ལམ་དུས་ཀྱི་བདེ་སྟོང་དབྱེར་མེད་ཀྱི་ཡེ་ཤེས་ཁྱད་པར་ཅན་དེ་སྒྲིབ་གཉིས་
སྦྱོར་བའི་ནུས་པའི་མཐུ་ཆེ་བས་ཡེ་ཤེས་ཀྱི་ཚོགས་ཀྱིས་ཆོས་སྐུ་མྱུར་དུ་འགྲུབ་ནུས་པ་དང་། གཅིག་ནི་རིམ་པ་
གསུམ་པའི་སྒྱུ་ལུས་དེ་བསྐལ་པ་གྲངས་མེད་གསུམ་དུ་བསོད་ནམས་ཀྱི་ཚོགས་གསོག་པའི་དོད་ཐུབ་པའི་སྒོ་ནས་
འབྲས་དུས་ཀྱི་གཟུགས་སྐུའི་ཉེ་རྒྱུ་བྱེད་པས་སྐུ་དེ་མྱུར་དུ་འགྲུབ་ནུས་པས་སོ། ། ཕར་ཕྱིན་ཐེག་པའི་ལམ་གྱི་སྲོག་
གི་གཙོ་བོ་ནི། སྟོང་ཉིད་རྟོགས་པའི་ལྟ་བ་ཡིན་ལ། རྒྱུད་སྡེ་འོག་མ་གསུམ་གྱི་ལམ་གྱི་སྲོག་ནི་མཚན་བཅས་
མཚན་མེད་ཀྱི་རྣལ་འབྱོར་རམ་ཟབ་གསལ་གཉིས་མེད་ཀྱི་རྣལ་འབྱོར་དང་། བླ་མེད་ཀྱི་ལམ་གྱི་སྲོག་ནི་བདེ་སྟོང་
དབྱེར་མེད་ཀྱི་ཡེ་ཤེས་ཉིད་ཡིན་ནོ། ། རྫོགས་རིམ་གྱི་ཕྱོགས་སྒོམ་པ་ལ་ནི་ངེས་པ་མ་མཆིས་ཀྱང་། ལྷན་སྐྱེས་ཀྱི་
བདེ་སྟོང་གི་ཡེ་ཤེས་ཁྱད་པར་ཅན་ནི། བསྒོམས་སྟོབས་ཀྱིས་དྷུ་ཏིར་བཞུགས་པ་ལས་སྐྱེ་བ་ཡིན་གྱི། དེའི་སྔ་རོལ་
ཏུ་མི་སྐྱེ་ཡང་སྤྱི་དོན་གྱི་བདེ་སྟོང་སྦྱོང་བ་ཙམ་ནི་ཕྱག་རྒྱ་གཉིས་ལ་བརྟེན་ནས་དེའི་སྔོན་དུ་སྐྱེ་བ་མེད་པ་མི་འགལ་
ལོ། ། བླ་མེད་ཀྱི་རྒྱུད་ལ་སྡེ་ཚན་གྱི་སྒོ་ནས་གཉིས་ཡོད་དེ། ཕ་རྒྱུད་ཐབས་རྒྱུད་རྣལ་འབྱོར་རྒྱུད་དུ་གྲགས་པ་
གཅིག་དང་། མ་རྒྱུད་ཤེས་རབ་ཀྱི་རྒྱུད། རྣལ་འབྱོར་མའི་རྒྱུད་དུ་གྲགས་པ་གཅིག་ཡོད་པའི་ཕྱིར༔ ནང་ཚན་
གྱིས་ཕྱེ་ན་དུ་མ་ཡོད་དེ། སྡོམ་འབྱུང་ལས། རྣལ་འབྱོར་རྒྱུད་རྣམས་ཀྱི་ནི་ཚད། ། བྱེ་བ་ཕྲག་ནི་དྲུག་ཏུ་
ངེས། ། དེ་བཞིན་རྣལ་འབྱོར་མ་རྒྱུད་གྲངས། ། བྱེ་བ་ཕྲབ་ག་ནི་བཅུ་དྲུག་གྲགས། ། ཞེས་གསུངས་པའི་ཕྱིར།
ཐབས་ཤེས་ཀྱི་རྒྱུད་དེ་གཉིས་ལ་ཕ་རྒྱུད་མ་རྒྱུད་དུ་འཇོག་ཚུལ་ཡོད་དེ། སྒྱུ་ལུས་སྒྲུབ་པའི་ཐབས་ཀྱི་རིམ་པ་གཙོ་
བོར་སྟོན་པའི་བླ་མེད་ཀྱི་རྒྱུད་དེ་ཕ་རྒྱུད་དང་། དགའ་བཞི་འདྲེན་པའི་ཐབས་ཀྱི་རིམ་པ་གཙོ་བོར་སྟོན་པའི་
རིགས་གནས་ཀྱི་བླ་མེད་ཀྱི་རྒྱུད་དེ་མ་རྒྱུད་དུ་འཇོག་པའི་ཕྱིར། ཕ་རྒྱུད་མ་རྒྱུད་ཀྱི་རྫོགས་རིམ་གྱི་རྒྱུད་སྨིན་བྱེད་ཀྱི་
སྔོན་དུ་བསྐྱེད་རིམ་རྒྱས་བསྡུས་གང་རུང་བསྒོམ་དགོས་ཏེ། སྐུ་གསུམ་ལམ་འཁྱེར་གྱི་གཙོ་བོ་སྐྱེ་ཤི་བར་དོ་གསུམ་
དང་རྣམ་པ་མཐུན་པའི་ལམ་བསྒོམས་སྟོབས་ཀྱིས་དེ་གསུམ་སྦྱངས་ནས་སྐུ་གསུམ་གྱི་གོ་འཕང་བསྒྲུབ་དགོས་པའི་
ཕྱིར་ཏེ། ཆོས་སྐུ་དང་རྣམ་པ་མཐུན་པ་སྡུད་རིམ་གྱི་སྒོ་ནས་སྟོང་ཉིད་བསྒོམས་ཏེ་འཆི་བ་སྦྱོང་བ་དང་། ལོངས་
སྐུ་དང་རྣམ་པ་མཐུན་པའི་དང་པོའི་མགོན་པོ་སོགས་བསྒོམས་ནས་བར་དོ་སྦྱོང་བ་དང་། གཟུགས་སྐུ་དང་རྣམ་
པ་མཐུན་པ་སྤྲུལ་སྐུ་རྡོར་སེམས་སོགས་བསྒོམས་ཏེ་སྐྱེ་བ་སྦྱོང་དགོས་པའི་ཕྱིར། བདེ་མཆོག་ལ་བར་དོའི་མཚོན་
བྱེད་ནཱ་ད་ནམ་མཁར་འཇོག་པ་དང་སྐྱེ་བའི་མཚོན་བྱེད་ཧཱུཾ་ཡིག་བསྒོམ་ཞིང་། ཀྱེ་རྡོར་ལའང་མི་འདྲ་བ་ཡོད་ལ།
འཇིགས་བྱེད་ནི་འདུས་པ་དང་འདྲ་སྟེ། བར་དོ་སྦྱོང་བྱེད་རྒྱུ་རྡོ་རྗེ་འཛིན་པ་འཇམ་དཔལ་དང་། སྐྱེ་བ་སྦྱོང་
བྱེད་འབྲས་བུ་རྡོ་རྗེ་འཛིན་པ་འཇིགས་བྱེད་བསྒོམ་པ་ཡིན་པའི་ཕྱིར། རྫོགས་རིམ་གྱི་སྐབས་སུ་བདེ་ཆེན་གྱི་ཡེ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤེས་སྐྱེ་བ་ལ་ལུས་ལ་གནད་དུ་བསྣུན་དགོས་པ་བླ་མེད་ཐམས་ཅད་ལ་འདྲ་ཡང་། གང་ལ་གནད་དུ་བསྣུན་པའི་རྩ་
འཁོར་ལ་སྤྱི་བོ་མགྲིན་པ་སྙིང་ག་ལྟེ་བ་གསང་གནས་ནོར་བུའི་དབུས་ཀྱི་རྩ་འཁོར་དང་དྲུག་ཡོད་ཅིང་། དེ་ལ་
གནད་དུ་བསྣུན་པའི་ཐབས་ལ་རྡོར་བཟླས་དང་། བུམ་པ་ཅན་ལ་སོགས་པ་རླུང་གི་རྣལ་འབྱོར་དང་། ལྟེ་བ་
དང་གསང་གནས་སུ་གཏུམ་མོའི་རྣལ་འབྱོར་དང༌། སྙིང་ག་དང་དྷུ་ཏཱིའི་མར་སྣ་སོགས་སུ་ཐིག་ལེའི་རྣལ་འབྱོར་
བསྒོམས་ནས་རླུང་དབུ་མར་འཇུག་པ་ཡོད་དེ། དེ་ཡང་ཌ་བྷི་པ་དང་། ནག་པོ་སྤྱོད་པ་དང་། ནཱ་རོ་ཆོས་དྲུག་
པས་ལྟེ་བར་གཏུམ་མོ་བསྒོམས་པ་ལ་བརྟེན་ནས་བྱེད། མཱུ་ཧི་བ་ནི་ལྟེ་བར་ཧཱུྃ་ཡི། བསྒོམས་པ་ལ་བརྟེན་ནས་
བྱེད། དྲིལ་བུ་བ་ནི་དང་པོར་སྙིང་ག་དང་དེ་ནས་དྷུ་ཏཱིའི་མར་སྣང་དང་དེ་ནས་དྷུ་ཏཱིའི་ཡར་སྣ་སོགས་ལ་དམིགས་
ནས་བྱེད། ཀུ་ཀུ་རི་བ་ནི་སྙིང་གར་རྡོར་བཟླས་ལ་བརྟེན་ནས་བྱེད། ཡེ་ཤེས་ཞབས་ཀྱིས་དང་པོར་སྙིང་ག་དང་།
དེ་ནས་དྷུ་ཏཱིའི་མར་སྣ། དེ་ནས་སྙིང་གར་དམིགས་ནས་བྱེད། འདུས་པ་འཕགས་ལུགས་ནི། དང་པོར་དྷུ་ཏིའི་
མར་སྣ། དེ་ནས་སྙིང་གར་གནད་དུ་བསྣུན་པ་ལ་བརྟེན་ནས་རླུང་དབུ་མར་འཇུག་ཅིང་། གྲུབ་ཆེན་དཔལ་
འཛིན་གྱིས་དང་པོར་ལྟེ་བ་དང་། དེ་ནས་སྙིང་གར་གནད་དུ་བསྣུན་པོ་ལ་བརྟེན་ནས་འཇུག་པའི་ཕྱིར། བསྐྱེད་
རིམ་ནས་རྫོགས་རིམ་དུ་འཕོས་པའི་མཚམས་དངོས་ནི་རླུང་དྷུ་ཏིར་འཇུག་ནུས་པ་ནས་ཡིན་ཀྱང་། རྫོགས་རིམ་
བསྒོམ་པའི་མཚམས་ལ་གཉིས་ཡོད་དེ། བསྐྱེད་རིམ་མཐར་ཕྱིན་ནས་སྒོམ་པ་དང་། བསྐྱེད་རིམ་ལ་བརྟེན་པ་
ཅུང་ཟད་བྱས་ནས་སྒོམ་པའི་དུས་གཉིས་ཡོད་པའི་ཕྱིར་ཏེ། འདུས་པ་འཕགས་ལུགས་ཀྱི་གཙོ་བོ་ནི་སྔ་མ་ལྟར་
ཡིན་ལ། ལྟ་ཧི་བའི་ལུགས་ནི་ཕྱི་མ་ལྟར་བསྐྱེད་རིམ་སྒོམ་པ་དང་སྦྲགས་ནས་མཛད་པའི་ཕྱིར་ཏེ། ལཱུ་ཧི་བའི་
ལུགས་ཀྱི་བདེ་མཆོག་མངོན་རྟོགས་ཀྱི་མཇུག་ཏུ་རྫོགས་རིམ་གྱི་སྡུད་རིམ་བྱེད་པ་དར་བའི་ཕྱིར་རོ། ། གཉིས་པ་
འསྒྱུ་ལུས་དང་བདེ་སྟོང་གི་ཡེ་ཤེས་གཉིས་ཀ་བདེ་གསང་གཉིས་ཀའི་བསྒྲུབ་བྱའི་གཙོ་བོ་ཡིན་ཡང་། སྐབས་
འདིར་བསྟན་ཚུལ་གྱི་གོ་རིམ་ལྟར་བཤད་ན་གཉིས། སྒྱུ་ལུས་སྒྲུབ་པ་འདུས་པ་དང་སྦྱར་བ་དང་། བདེ་སྟོང་གི་
ཡེ་ཤེས་སྐྱེ་བའི་ཆེད་དགའ་བཞི་འདྲེན་ཚུལ་བདེ་མཆོག་དང་སྦྱར་བའོ། ། དང་པོ་ལ་གཉིས། འདུས་པ་ལ་སྦྱར་
དགོས་པར་བཤད་པའི་དགོངས་པ་མཚོན་ཙམ་བསྟན་པ་དང་། སྒྱུ་ལུས་ཀྱི་སྐོར་བཤད་པའོ། །དང་པོ་འདུས་
པའི་སྐོར་ལ་སྦྱོང་ཚུལ་གྱི་ཁྱད་པར་ནི། རྗེའི་རྟོགས་བརྗོད་ལས། རྩ་བའི་རྒྱུད་དུ་ལམ་གྱི་གནད་རྣམས་ནི། །
མཐའ་དྲུག་ཚུལ་བཞིའི་རྒྱ་ཡིས་བཏབ་སྟེ་གནས། ། དེ་ཕྱིར་བཤད་པའི་རྒྱུད་ཀྱི་རྗེས་འབྲང་ནས། ། བླ་མའི་
མན་ངག་ལས་ནི་ཤེས་བྱར་གསུངས། ། ཚུལ་དེ་གནད་དུ་བཟུང་ནས་མན་ངག་གི ། མཐར་ཐུག་མདོར་བྱས་
སྤྱོད་བསྡུས་རྣམ་གཞག་སོགས། ། འདུས་པ་འཕགས་པའི་སྐོར་གྱི་ཕྲན་ཀུན་ལ། ། རིང་དུ་འདྲིས་པར་བྱས་ཏེ་
44

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཚབའི་རྒྱུད། ། སྒྲོན་མེ་ལྟ་བུར་གསལ་བར་བྱེད་པ་ལ། ། བརྟེན་ནས་བཤད་རྒྱུད་ཆེན་པོ་ལྔ་དང་ནི། །
ལེགས་པར་སྦྱར་ལ་འབད་པ་ཆེན་པོས་སྦྱངས། ། ཞེས་གསུངས་པ་ལྟར་དགོས་ཤིང་། དེ་ཡང་སྒྲོན་གསལ་
མཆན་བུ་དང་བཅས་པ་ལས་འབྱུང་བ་བཞིན་དྲང་ངེས་གཉིས། དགོངས་དགོངས་མིན་གཉིས། སྒྲ་ཇི་བཞིན་
ཡིན་མིན་གཉིས་ཏེ་མཐའ་དྲུག་དང་། ཡིག་དོན་སྤྱི་དོན་སྦས་དོན་མཐར་ཐུག་གི་དོན་ཏེ་ཚུལ་བཞིན་རྩ་རྒྱུད་ལ་
རྒྱས་བཏབ་པའི་ཚུལ་རྣམས་ནི་བཤད་རྒྱུད་ཡེ་ཤེས་རྡོ་རྗེ་རྣམས་ལས་བཏུས་པ་སོགས་ལ་བརྟེན་ནས་བླ་མ་འཕགས་
པ་ཡབ་སྲས་དང་རྗེ་ཉིད་ཀྱི་མན་ངག་ལ་བརྟེན་ནས་ཤེས་དགོས་ལ། དེའི་ཚུལ་རྗེས་འགྲེལ་བ་བཞི་སྦྲགས་ཀྱི་སྐོར་
ལས་བཤད་པ་རྣམས་བཀོད་ན་མང་དུ་འགྱུར་བས་དེ་དག་ཏུ་ཤེས་པར་བྱ་ལ། འདིར་ཕྱོགས་ཙམ་ཞིག་བརྗོད་ན།
འདུས་པའི་རྩ་རྒྱུད་རྒྱས་པ་ནི་བོད་དུ་མ་འགྱུར་ཞིང་། བསྡུས་རྒྱུད་ལེའུ་བཅུ་བདུན་པའམ་ཕྱི་མ་དང་བཅས་པའི་
བརྩོ་བརྒྱད་པ་ནི་ད་ལྟ་ཡོངས་སུ་གྲགས་པ་འདི་ཡིན་ལ། སྤྱིར་བླ་མེད་ཀྱི་རྒྱུད་ཀུན་ཀྱང་གསུངས་པ་མཐར་ཐུག་
ཡིན་མོད། དེའི་ནང་ནས་ཀྱང་འདུས་པའི་རྒྱུད་འདི་རྒྱུད་ཀུན་གྱི་རྩེ་མོ་དང་རྒྱལ་པོ་ཡིན་ཏེ། སྒྲོན་གསལ་ལས།
ཐུབ་པ་ཆེན་པོས་ཆོས་ཕུང་པོ། ། བརྒྱུད་ཁྲི་བཞི་སྟོང་གསུངས་པ་ཡི། ། དཔལ་ལྡན་འདུས་འདི་སྣོད་ཡིན་
ཏེ། ། དེ་བས་དེ་མི་རྒྱུད་ཀྱི་རྩེ། ། ཞེས་དང་། རྟོགས་བརྗོད་ལས། ཐུབ་པའི་ལེགས་བཤད་ཀུན་གྱི་མཐར་
ཐུག་པ། དཔལ་ལྡན་རྣལ་འབྱོར་བླ་ན་མེད་པའི་རྒྱུད། ། དེ་ཡི་ནང་ནས་ཤིན་ཏུ་ཆེས་ཟབ་པ། ། དཔལ་ལྡན་
གསང་བ་འདུས་པའི་རྒྱུད་རྒྱལ་ལ། ། ཞེས་སོགས་ཀྱིས་མཚོན་ཏེ་མང་དུ་གསུངས་པ་ལྟར་རོ། ། བཤད་རྒྱུད་ལ་
རྒྱུད་ཕྱེ་མ། རྡོ་རྗེའི་འཕྲེང་བ། དགོངས་པ་ལུང་སྟོན། ལྷ་མོ་བཞི་ཞུས། ཡེ་ཤེས་རྡོ་རྗེ་ཀུན་ལས་བཏུས་པ་
རྣམས་སོ། ། དེ་ཡང་རྒྱུད་ཕྱི་མས་རྩ་རྒྱུད་ཀྱི་དོན་ཀུན་བསྡུས་ནས་འཆད། རྡོ་རྗེ་ཕྲེང་བས་རིམ་གཉིས་དང་གཙོ་
བོར་བསྐྱེད་རིམ། དགོངས་པ་ལུང་སྟོན་གྱི་གཙོ་བོ་རྫོགས་རིམ། ལྷ་མོ་བཞི་ཞུས་ཀྱིས་སྲོག་རྩོལ། ཡེ་ཤེས་རྡོ་རྗེ་
ཀུན་བཏུས་ཀྱིས་སྒྱུ་ལུས་སྒྲུབ་ཚུལ་འཆད་དོ། ། འདུས་པའི་སྐོར་གྱི་དགོངས་འགྲེལ་ལ་འཕགས་པའི་མདོར་བྱས།
མདོར་བསྲེ། རིམ་ལྔ། འཕགས་པ་ལྷའི་སྤྱོད་བསྡུས། ཀླུ་བྱང་གི་རྣམ་བཞག་རིམ་པ། ཟླ་བའི་སྒྲོན་གསལ་
སོགས་དང་། རྗེའི་སྔགས་རིམ་ཆེན་མོ། ། རིམ་ལྔ་གསལ་ སྒྲོན། མངོན་རྟོགས་དཀྱིལ་ཆོག་གི་སྐོར་དང་།
ཁྱད་པར་དུ་སྒྲོན་གསལ་མཆན་བུ་བསྡུས་དོན་མཐའ་གཅོད་ཀྱི་བསྐོར་རོ། ། འདུས་པའི་རྩ་རྒྱུད་ཀྱི་དོན་ལ་སྒྲུབ་
ཐབས་ཀྱི་དབང་དུ་བྱས་ན་ལྷ་བཅུ་གསུམ་མ། བཅུ་དགུ་མ། ལྷ་ཉེར་ལྔ་མ། སོ་གཉིས་མ་རྣམས་སོ། ། ཡང་རྡོ་
རྗེ་འཆང་གཙོ་བོར་བྱས་པའི་གསུང་དཀྱིལ། རྣམ་སྣང་གཙོ་བོར་བྱས་པའི་སྐུ་དཀྱིལ། འོད་དཔག་མེད་གཙོ་
བོར་བྱས་པའི་གསུང་དཀྱིལ་དང་གསུམ་སྟེ། དེའི་དང་པོ་ནི། རྩ་རྒྱུད་ལེའུ་བཞི་བ་ལས། དེ་ནས་ཐུགས་ཀྱི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཀྱིལ་འཁོར་མཆོག ། ཞེས་སོགས་ཀྱིས་བསྟན་ཅིང་། ལེའུ་གསུམ་པས་གཙོ་བོ་ལྔ་འཕོ་བའི་དབང་དུ་བྱས་
པའི་དཀྱིལ་འཁོར་ཡང་བསྟན་ལ། ཕྱི་མ་གཉིས་ལས་སྐུ་དཀྱིལ་ནི། རྩ་རྒྱུད་ལེའུ་བཅུ་དྲུག་པ་ལས། དེ་ནས་སྐུ་
ཡི་དཀྱིལ་འཁོར་མཆོག ། ཐུགས་ཀྱི་དཀྱིལ་འཁོར་རབ་འདྲ་བ། ། ཞེས་སོགས་ཀྱིས་བསྟན། གསུང་དཀྱིལ་ནི།
དེ་ནས་གསུང་གི་དཀྱིལ་འཁོར་མཆོག། ཐུགས་ཀྱི་དཀྱིལ་འཁོར་རབ་འདྲ་བ། ། ཞེས་ སོགས་ཀྱིས་བསྟན་
ཏོ། ། ཡང་ལྷ་གཞན་རྣམས་རེ་རེས་གཙོ་བོར་བྱས་པའི་གཙོ་བོ་འཕོ་བའི་དཀྱིལ་འཁོར་ནི། ལེའུ་དེ་ཉིད་ལས།
རྡོ་རྗེ་འཛིན་མཆོག་གང་ཡིན་པའི། ། གཟུགས་ནི་དབུས་སུ་བསྒོམ་པར་བྱ། ། དེ་ཡི་དཀྱིལ་འཁོར་གནས་སུ་
འགྱུར། ། སྐུ་གསུང་ཐུགས་ཀྱི་གསང་ལས་བྱུང་། ། ཞེས་པས་འཆད་དེ་ཤེས་ན་ལེགས་སོ། ། འདི་རྣམས་ཀྱི་
དབང་དུ་བྱས་པའི་རིམ་གཉིས་ཀྱང་ཡོད་མོད། དེ་རྣམས་ཀྱི་ནང་ནས་མི་བསྐྱོད་པས་གཙོ་བོར་བྱས་པའི་ཐུགས་
ཀྱི་དཀྱིལ་འཁོར་འདི་མཆོག་ཏུ་བཤད་ཅིང་། འདི་ལའང་སྤྱིར་ལྷ་གྲངས་མང་ཉུང་མི་མཐུན་པ་ཡོད་ཀྱང་ལྷའི་
དཀྱིལ་འཁོར་ཡོངས་སུ་རྫོགས་པ་ནི་སོ་གཉིས་པའོ། ། འདིའི་སྒྲུབ་ཐབས་ཀྱི་གཞུང་གི་གཙོ་བོ་རྣམས་ནི་རྩ་རྒྱུད་
དང་སྦྱར་ནས་འཆད་ནུས་ཀྱང་མང་དུ་དོགས་ཏེ། མཚོན་ཙམ་ནི་རྒྱུད་ཕྱི་མ་ལས། རྡོ་རྗེ་བཞི་བོ་ཐུན་མོང་
སྟེ། ། ཡེ་ཤེས་བདུད་རྩི་མཆོག་ཡིན་ནོ། ། དང་པོ་སྟོང་ཉིད་བྱང་ཆུབ་སྟེ། ། གཉིས་པ་ས་བོན་བསྡུས་པ་
ཡིན། ། གསུམ་པ་གཟུགས་ནི་རྫོགས་པ་སྟེ། ། བཞི་བ་ཡི་གེ་དགོད་པའོ། ། ཞེས་གསུངས་པ་ལྟར་དང་།
ཡང་རྩ་རྒྱུད་ལེའུ་བཅུ་གཉིས་པ་ལས། བསྙེན་པའི་དམ་ཚིག་སྦྱོར་བ་དང་། ། ཉེ་བར་སྒྲུབ་པ་འབྱུང་བ་
དང་། ། སྒྲུབ་པའི་དོན་གྱི་དམ་ཚིག་དང་། ། སྒྲུབ་པ་ཆེན་པོ་དག་དང་བཞི། ། ཞེས་སོགས་འབྱུང་བ་ལྟར་ཏེ།
ང་ཡང་འདིའི་དང་པོ་ནི། ལྷག་མོས་འོད་གསལ་དུ་བསྡུས་པའི་དེ་བཞིན་ཉིད་ལས་བྱང་ཆུབ་པ་དེ་ཡིན། གཉིས་
པ་ནི། ཉི་མ་སོགས་ལ་དམིགས་པ་ལས་ལྡང་བའི་དེ་ཉིད་ནས་སྐུ་རྫོགས་པ་ལས་བྱུང་པའི་དེ་ཉིད་ཀྱི་བར་ཡིན།
གསུམ་པ་ནི། སྐུ་བྱིན་གྱིས་བརླབས་པ་ནས་ཏིང་ངེ་འཛིན་སེམས་དཔའི་དེ་ཉིད་ཀྱི་བར་ཡིན། བཞི་བ་ནི།
རིག་མ་འདུ་བྱ་བ་ནས་དངོས་གྲུབ་འབྲིང་སྒྲུབ་པའི་དེ་ཉིད་ཀྱི་བར་ཡིན་ལ། དང་པོའི་སྦྱོར་བ་ལའང་རྣལ་འབྱོར་
བཞིའི་ཆིངས་གསུངས་ཏེ། གནས་ཀྱི་དེ་ཉིད་ནས་དེ་བཞིན་ཉིད་ལས་བྱང་ཆུབ་པའི་བར་རྣལ་འབྱོར། དེ་ནས་
སྐུ་རྫོགས་པའི་བར་རྗེས་སུ་རྣམ་འབྱོར། དེ་ནས་དང་པོའི་མགོན་པོ་རྡོར་སེམས་སུ་བསྒྱུར་ནས་ཁྲོ་བོ་བསྒོམ་པའི་
བར་ཤིན་ཏུ་རྣལ་འབྱོར། དེ་ནས་མཆོད་པའི་དེ་ཉིད་ཀྱི་བར་རྣལ་འབྱོར་ཆེན་པོའོ། དེ་དག་གི་དོན་ནི་ལྷག་
མོས་འོད་གསལ་དུ་སྡུད་པ་འཆི་བ་སྦྱོང་བྱེད་དང་། དང་པོའི་མགོན་པོ་སྒོམ་པ་བར་དོ་སྦྱོང་བ་དང་། སྤྲུལ་སྐུ་
རྡོར་སེམས་སུ་བསྒྱུར་ནས་ལུས་དཀྱིལ་སྒོམ་པ་སྐྱེ་བ་སྦྱོང་བའི་སྐོར་གསུམ་དུ་འདུ་ཞིང་། དེའི་ལྷག་མ་ནི་དཀྱིལ་

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
འཁོར་རྒྱལ་མཆོག་དང་། ལས་རྒྱལ་མཆོག་ཏུ་འདུའོ། ། དེ་ཡང་བསྐྱེད་རིམ་གྱི་སྐབས་སུ་དེ་ལྟར་བསྒོམས་པས་
སྐྱེ་འཆི་བར་དོ་གསུམ་མོས་པ་ཡིད་བྱེད་ཀྱི་ཚུལ་དུ་རགས་པ་མངོན་འགྱུར་བ་སྦྱངས་ནས་རྫོགས་རིམ་གྱི་སྐབས་སུ་
དངོས་གནས་ལ་སྦྱོང་བའི་རྒྱུད་སྨིན་བྱེད་དུ་འགྱུར་བའི་ཆེད་ཡིན་ཏེ། རྗེའི་འདུས་པའི་སྨོན་ལམ་ལས། དེར་ནི་
སྐུ་གསུམ་གོ་འཕང་མངོན་འགྱུར་པའི། ། ཐབས་ཀྱི་དམ་པ་འཆི་བ་ཆོས་སྐུ་དང་། ། བར་དོ་ལོངས་སྐུ་སྐྱེ་བ་
སྤྲུལ་བའི་སྐུར། ། ཚུལ་བཞིན་ཉམས་སུ་ལེན་པའི་རྡོ་རྗེ་མཆོག། རིམ་པ་ཇི་བཞིན་རྒྱུད་ལ་བསྐྱེད་པ་ཡིས། །
ཐ་མལ་སྐྱེ་འཆི་བར་དོའི་སྣང་ཞེན་ཀུན། ། སྦྱོང་བྱེད་དང་པོའི་སྦྱོར་བ་ཐོབ་པར་ཤོག ། ཞེས་གསུངས་པ་ལྟར་
རོ། ། གཉིས་པ་ནི། འདིར་སློབ་མི་སློབ་ཀྱི་ཟུང་འཇུག་གི་སྐུ་འགྲུབ་པའི་རྒྱུར་སྒྱུ་ལུས་སྒྲུབ་དགོས་ཤིང་དེའི་ཚུལ་
ཤེས་དགོས་པར་བཤད་པ་དེ་ལ་རིམ་ལྔའི་ཁྱད་པར་ཡང་ཤེས་དགོས་པས་མཚོན་ཙམ་རྩ་རྒྱུད་ལེའུ་དྲུག་པ་ལས།
སྔགས་ལ་ངེས་རྟོག་ལུས་ཀྱི་ནི། ། ཞེས་སོགས་གསུངས་པའི་རྗེས་སུ་འབྲང་ནས་སྤྱོད་བསྡུས་དང་། སྒྲོན་གསལ་
ལས་རིམ་པ་དྲུག་ཏུ་མཛད། བཤད་རྒྱུད་རྡོ་རྗེ་འཕྲེང་བར། རྡོ་རྗེ་བཟླས་པ་རབ་སྦྱོར་བས། ། ཞེས་སོགས་
གསུངས་པའི་རྗེས་སུ་འབྲང་པས་འཕགས་པའི་རིམ་ལྔ་དང་ཀླུ་བྱང་གི་རྣམ་གཞག་རིམ་པར་རིམ་ལྔའི་རྣམ་གཞག་
མཛད་ཀྱང་དབྱེ་བསྡུ་ཡིན་པས་མི་འགལ་ཏེ། རིམ་པ་དྲུག་ཏུ་བྱས་པ་ནི་ལུས་དབེན་རིམ་པ་དང་པོར་མཛད་པ་
ཡིན་ལ། རིམ་ལྔར་བྱས་པ་ནི་ངག་དབེན་སེམས་དབེན་གྱི་རིམ་པར་སྡུད་པའམ་ལུས་དབེན་དང་ངག་དབེན་
གཉིས་ཀ་རིམ་པ་དང་པོ་དང་། སེམས་དབེན་རིམ་པ་གཉིས་པ། སྒྱུ་ལུས་རིམ་པ་གསུམ་པ། དོན་གྱི་འོད་
གསལ་རིམ་པ་བཞི་བ། ཟུང་འཇུག་རིམ་པ་ལྔ་བར་མཛད་པའི་ཕྱིར་རོ། ། རྫོགས་རིམ་སྦྱོར་བ་ཡན་ལག་དྲུག་
གའང་རིམ་ལྔ་ལ་འདུ་བ་ཡིན་ཏེ། སོར་སྡུད་དང་བསམ་གཏན་གཉིས་ལུས་དབེན་དང་། སྲོག་རྩོལ་གྱི་གཙོ་བོ་
རྡོར་བཟླས་ངག་དབེན་དང་། འཛིན་པ་འོད་གསལ། རྗེས་དྲན་དང་ཏིང་ངེ་འཛིན་གཉིས་ཟུང་འཇུག་ཏུ་འདུ་
བའི་ཕྱིར་ཏེ། རྗེའི་འདུས་པའི་སྨོན་ལམ་ལས། སོ་སོར་སྡུད་དང་བསམ་གཏན་སྲོག་རྩོལ་དང་། ། འཛིན་པ་
རྗེས་དྲན་ཏིང་འཛིན་ཡན་ལག་དྲུག ། ཡོངས་སུ་སྡུད་པའི་ཟབ་ལམ་རིམ་པ་ལྔ ། ཞེས་གསུངས་པའི་ཕྱིར།
དེ་ལ་ལུས་དབེན་ནི། སྨོན་ལམ་ལས། ནོར་བུར་ཐིག་ལེ་ཕྲ་མོར་སེམས་བརྟན་པས། ། ཞེས་སོགས་རྐང་པ་
བཞིས་བསྟན་པ་ལྟར་རང་གི་འོག་སྒོར་ཐིག་ལེ་ཕྲ་མོ་བསྒོམ་པ་ལ་བརྟེན་ནས། དྷུ་ཏཱིའི་མར་སྣ་ནས་རླུང་དབུ་མར་
ཞུགསགནས་ཐིམ་གསུམ་བྱས་པ་ལས་བདེ་ཆེན་གྱི་ཡེ་ཤེས་སྐྱེས་པ་ན། དེ་ལས་ལངས་ཚེ་གང་ཤར་སྣང་བ་
ཀུན། ། ཞེས་སོགས་རྐང་པ་བཞིས་བསྟན་པ་ལྟར་མཉམ་གཞག་ལས་ལངས་པའི་དུས་སུ་ཡེ་ཤེས་ཀྱི་གཟུང་རྣམ་
ལྷར་ཤར་བར་བྱས་ནས་བསྒོམ་ཞིང་། ལྷར་ཤར་བ་དེ་ལ་རིགས་བརྒྱ་རིགས་ལྔ་རིགས་གསུམ་རིགས་གཅིག་པའི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལུས་དབེན་ཡོད་དོ། ། དེ་ནས། ཐིག་ལེའི་རྒྱལ་པོ་སྔགས་ཀྱི་ཐིག་ལེ་མཆོག ། ཅེས་སོགས་ཀྱིས་བསྟན་པ་ལྟར་
སྙིང་གར་སྔགས་ཀྱི་ཐིག་ལེ་བསྒོམ་དགོས་ཏེ། དེ་ལ་རླུང་གི་མཚན་ཉིད་ཤེས་པར་བྱས་ནས་སྙིང་གར་དབྱངས་
གསལ་གྱི་ཡི་གེ་རྣམས་བཀོད་ནས་བསྒོམ་པ་དང༌། མི་ཤིགས་པའི་ཐིག་ལེའི་ནང་དུ་ཨ་ཐུང་ཙམ་བསྒོམ་པའི་ཚུལ་
གཉིས་ཡོད་ལ། དེ་གཉིས་གང་ཡིན་ཀྱང་དམིགས་པ་རྩེ་གཅིག་ཏུ་གཏད་ནས་བསྒོམས་པས་རླུང་ཞུགས་གནས་
ཐིམ་གསུམ་བྱས་ཏེ་ཡེ་ཤེས་སྐྱེའོ། ། དེ་ནས། གདོང་གི་སྣ་རྩེ་འཁོར་ཀྱི་ཐིག་ལེའི་གདངས། ། ཞེས་སོགས་
ཀྱིས་བསྟན་པ་ལྟར་རྡོར་བཟླས་བྱ་དགོས་པ་ཡིན་ཏེ། དེ་ནི་སྙིང་གའི་མི་ཤིགས་པ་ལ་དམིགས་ནས་རླུང་འཇུག་
གནས་ལྡང་གསུམ་གྱི་རང་གདངས་ཡིག་གསུམ་གྱི་གདངས་སུ་ཤར་བའི་སྒོ་ནས་བྱེད་པ་ཡིན་ལ། དེའི་ཚེ་རླུང་
སྔགས་དབྱེར་མེད་དུ་སྦྱོར་བའི་ཚུལ་གྱིས་མོ་གྱི་གདངས་ཀྱིས་ནང་དུ་འཇུག་ཅིང་ཨཱ༔ འི་གདངས་ཀྱིས་གནས་པ་
དང་ཧཱུཾ་གི་གདངས་ཀྱིས་ཕྱིར་ལྡང་བར་མོས་པ་ཡིན་པའི་ཕྱིར་རོ། ། དེ་ནས། ཐབས་ཤེས་གསང་བའི་རྩ་མཆོག་
གཉིས་ཀྱི་རྩེར། ། ཞེས་སོགས་ཀྱིས་བསྟན་པ་ལྟར་ལས་དང་ཡེ་ཤེས་ཀྱི་ཕྱག་རྒྱ་གང་རུང་དང་མཉམ་པར་སྦྱར་
བའི་གསང་གནས་ཀྱི་མར་སྣ་ཕྲད་མཚམས་སུ་ཐིག་ལེ་ཕབ་ནས་དམིགས་ཏེ་བསྒོམ་པས་རླུང་དབུ་མར་ཐིམ་ནས་
སྟོང་བ་བཞི་སྔར་ལས་ཀྱང་ཕུལ་དུ་བྱུང་བ་འདྲེན་ཏེ། འདི་ནི་སྔ་མ་གཉིས་ཀྱི་བོགས་འདོན་ཡིན་པའི་ཕྱིར་ཏེ།
སྲོག་རྩོལ་གསུམ་དང་དེའི་གཙོ་བོ་རྡོར་བཟླས་ཀྱིས་སྙིང་གའི་རྩ་མདུད་རྫོགས་པར་གྲོལ་ནུས་ཤིང་སེམས་དབེན་
རྫོགས་པར་སྐྱེ་བ་ཡིན་གྱི། སྙིང་གའི་རྩ་འཁོར་ནི་རོ་རྐྱང་གི་མདུད་པ་གསུམ་གསུམ་གྱིས་དཀྲིས་ནས་ད་བྱེ་དཀའ་
ཞིང་། དེ་རྫོགས་པར་མ་གྲོལ་བར་དུ་ལུས་ཀྱི་རླུང་ཐམས་ཅད་དབུ་མའི་ནང་དུ་རྫོགས་པར་མི་འདུ་ལ། རྫོགས་
པར་གྲོལ་ན་འདུ་ཞིང་སེམས་དབེན་གྱི་རྟོགས་པའང་རྫོགས་པར་སྐྱེ་བར་འགྱུར་བའི་ཕྱིར་ཏེ། སྣ་རྩེ་གསུམ་དུ་
ཐིག་ལེ་རྣམ་གསུམ་གྱི། ། ཞེས་སོགས་གསུངས་པའི་ཕྱིར་རོ། ། སྤྱིར་སྟོང་བ་བཞི་ཡོད་ཀྱང་སེམས་དབེན་གྱི་
སྐབས་འདིར་སྟོང་བ་གསུམ་བྱས་པ། སྟོང་བ་བཞི་བ་གསུམ་པ་སྟོང་ཆེན་ཉེར་ཐོབ་ཏུ་བསྡུས་པ་ཡིན་ཏེ། དེ་ཡང་
འཕགས་པ་ཡབ་སྲས་ཀྱི་བཞེད་པ་ཡིན་པའི་ཕྱིར། སྐབས་དེ་དག་ཏུ་སྒྱུ་ལུས་འགྲུབ་པའི་ཆེད་དུ་བསྲེ་བ་རྣམ་པ་
གསུམ་བྱ་དགོས་ཏེ། སྨོན་ལམ་ལས། སྒྱུ་མ་ལོངས་སྐུ་འོད་གསལ་ཆོས་སྐུ་དང་། ། ཞེས་སོགས་རྐང་པ་བཞི་
གསུངས་པ་དང་། སྒྱུ་ལུས་གྲུབ་ནས་ཟུང་འཇུག་གི་ཆེད་དུ་བསྲེ་བ་བྱེད་པ་དང་། སེམས་དབེན་གྱི་སྔོན་དུའང་
བསྲེ་བ་བྱ་བའི་སྐབས་མང་དུ་འབྱུང་བའི་ཕྱིར། བསུ་བ་ལ་རྩ་བའི་དབྱེ་བས་གསུམ་ཡོད་དེ། འཆི་བ་ཆོས་སྐུ་
དང་བསྲེ་བ། བར་དོ་ལོངས་སྐུ་དང་བསྲེ་བ། སྐྱེ་བ་སྤྲུལ་སྐུ་དང་བསྲེ་བ་གསུམ་ཡོད་པའི་ཕྱིར། དེ་རེ་རེ་ལའང་
གསུམ་གསུམ་ཡོད་དེ། སད་དུས་ཀྱི་སྐུ་གསུམ་དང་བསྲེ་བ། གཉིད་དུས་ཀྱི་སྐུ་གསུམ་དང་བསྲེ་བ། འཆི་དུས་
48

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཀྱི་སྐུ་གསུམ་དང་བསྲེ་བ་རྣམས་སུ་ཡོད་པའི་ཕྱིར། དང་པོ་གསུམ་གྱི་ཁྱད་པར་ཡོད་དེ། སད་དུས་སུ་བདེ་སྟོང་
སྦྱར་ནས་སྒོམ་པ་དེ་སད་དུས་ཀྱི་ཆོས་སྐུ་དང་བསྲེ་བ། དེ་ལས་ལངས་ནས་སྒྱུ་ལུས་དངོས་སམ་རྗེས་མཐུན་པ་རྡོ་རྗེ་
འཆང་དུ་སྒོམ་པ་སད་དུས་ཀྱི་ལོངས་སྐུ་དང་བསྲེ་བ། དེ་ཉིད་རྣམ་སྨིན་གྱི་ཕུང་པོ་རྡོ་རྗེ་འཆང་དུ་བསྒོམས་པའི་
ཐུགས་ཀར་ཡེ་ཤེས་སེམས་དཔའི་ཚུལ་གྱིས་འཇུག་པ་དེ་སད་དུས་ཀྱི་སྤྲུལ་སྐུ་དང་བསྲེ་བ་ཡིན་པའི་ཕྱིར། གཉིས་
པ་གསུམ་གྱི་ཁྱད་པར་ཡོད་དེ། གཉིད་དུས་ཀྱི་འོད་གསལ་དེ་ལམ་གྱི་འོད་གསལ་དུ་བསྒྱུར་ནས་སྒོམ་པ་ཆོས་སྐུ་
དང་བསྲེ་བ། རྨི་ལམ་གྱི་ལུས་ཁྱད་པར་ཅན་རྡོ་རྗེ་འཆང་དུ་སྒོམ་པ་ལོངས་སྐུ་དང་བསྲེ་བ། དེ་ཉིད་གཉིད་དུས་
ཀྱི་ཕུང་པོ་ལྷར་བསྒོམས་པའི་ཐུགས་ཀར་འཇུག་པ་སྤྲུལ་སྐུ་དང་བསྲེ་བ་ཡིན་པའི་ཕྱིར། གསུམ་པ་གསུམ་གྱི་ཁྱད་
པར་ཡོད་དེ། འཆི་དུས་ཀྱི་སྟོང་བ་བཞི་བ་འོད་གསལ་དེ་ལམ་གྱི་འོད་གསལ་དུ་འཁྱེར་བ་ཆོས་སྐུ་དང་བསྲེ་བ།
འོད་གསལ་དེ་ལས་བར་དོའི་དོད་དུ་སྒྱུ་ལུས་སུ་ལྡང་བའམ་བར་དོ་གྲུབ་པ་དེ་སྒྱུ་མའི་སྐུར་སྒོམ་པ་ལོངས་སྐུ་དང་
བསྲེ་བ། དེ་ཉིད་སྔགས་སྤྱོད་པའི་རྟེན་ཁྱད་པར་ཅན་དུ་སྐྱེ་བ་བཟུང་བ་ནི་སྐྱེ་བ་སྤྲུལ་སྐུ་དང་བསྲེ་བ་ཡིན་པའི་
ཕྱིར། སྒྱུ་ལུས་ཀྱི་སྒྲུབ་གཞི་ནི་རྟེན་ལ་གཞི་དུས་ཡོད་པའི་རླུང་སེམས་ཕྲབ་གཉིས་ཡིན་ཏེ། དེ་ཡང་རིམ་ལྔ་ལས།
འགྲོ་ཀུན་རང་དབང་མེད་པ་སྟེ། ། རང་དབང་དུ་ནི་འབྱུང་མ་ཡིན། ། དེ་ཡི་རྒྱུ་ནི་འོད་གསལ་བ། ། འོད་
གསལ་ཐམས་ཅད་སྟོང་བའོ། ། ཞེས་གསུངས་པ་ལྟར། གཞི་དུས་སུ་འཆི་བ་འོད་གསལ་གྱི་རླུང་སེམས་ལས་
བར་དོའི་ལུས་འགྲུབ་འོང་རྒྱུ་དེ་ཉིད། ཐབས་མཁས་ཀྱིས་ལམ་དུ་བསྒྱུར་ནས་སྒྱུ་ལུས་འགྲུབ་པར་འགྱུར་བའི་
ཕྱིར་ཏེ། འཆི་དུས་སུ་ལས་དབང་གིས་རྩ་མདུད་གྲོལ་ནས་ལས་རླུང་དྷུ་ཏིར་ཐིམ་པའི་འཆི་བ་འོང་གསལ་གྱི་རླུང་
སེམས་ཚོགས་པ་ལས་བཞིན་ལག་གི་རྣམ་པ་ཅན་གྱི་བར་དོ་འགྲུབ་པ་དེ་བཞིན་དུ། འདིར་སྲོག་རྩོལ་རྣམ་གསུམ་
བསྲེ་བ་དང་ཕྱག་རྒྱལ་བརྟེན་པའི་ཐབས་ཀྱིས་སྙིང་གའི་རྩ་མདུད་སོགས་གྲོལ་ཏེ། ལུས་ཀྱི་ལས་རླུང་ཐམས་ཅད་
དབུ་མར་ཞུགས་གནས་ཐུམ་གསུམ་བྱས་པ་ལས། སྟོང་བ་གསུམ་དང་བཞི་ལ་སེམས་དབེན་དཔེའི་འོད་གསལ་
མཐར་ཐུག་བསྐྱེད་ནུས་ཤིང་། དེ་ལས་ཆུ་ལས་ཉ་ལྡང་བ་ལྟར་ལུགས་ལྡོག་ཏུ་ལངས་པ་དང་བུས་མཉམ་དུ་རིམ་པ་
གསུམ་པ་རླུང་སེམས་ལས་གྲུབ་པའི་སྒྱུ་མའི་སྐུ་འགྲུབ་པ་ཡིན་པའི་ཕྱིར་ཏེ། རིམ་ལྔ་ལས། རང་བཞིན་འོད་
གསལ་དེ་དང་དེ། ། རྣམ་ཤེས་གསུམ་དང་ལྡན་པ་ཡི། ། བདག་བྱིན་བརླབ་པའི་རིམ་གྱིས་ཀྱང་། ། སེམས་
ཅན་དོན་དུ་ལན་འགའ་འབྱུང་། ། ཇི་ལྟར་དང་བའི་ཆུ་ཀླུང་ལས། ། ཉ་དག་མྱུར་དུ་ལྡང་བ་ལྟར། ། དེ་
བཞིན་ཐམས་ཅད་སྟོང་གསལ་ལས། ། སྒྱུ་འཕྲུལ་དྲ་བ་འབྱུང་བར་བཤད། ། ཅེས་གསུངས་པས་སོ། ། སྒྱུ་
ལུས་གྲུབ་ནས་རྟེན་དེ་ལ་བསྲེ་བ་དང་། སྤྲོས་བཅས་སྤྲོས་མེད་ཤིན་ཏུ་སྤྲོས་མེད་ཀྱི་སྤྱོད་པ་བྱེད་པ་དང་། བསམ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཏན་གཉིས་ཀྱི་སྡུད་རིམ་ཡང་ཡང་བྱས་པས་མཐར་རིམ་པ་གསུམ་པའི་སྒྱུ་ལུས་འོད་གསལ་གྱིས་སྦྱངས་ནས་རིམ་
པ་བཞི་བའི་དོན་གྱི་འོད་གསལ་ལས་ལུགས་ལྡོག་ཏུ་ལངས་པ་དང་མཉམ་དུ་སློབ་པའི་ཟུང་འཇུག་གི་སྐུ་འགྲུབ་
ཅིང་། དེ་ནི་སྤངས་པ་ཟུང་འཇུག་ཡིན་ལ། སླར་དོན་གྱི་འོད་གསལ་དུ་ཞུགས་ན་རྟོགས་པ་ཟུང་འཇུག་ཐོབ་པར་
འགྱུར་ཏེ། རྟེན་དེ་ལ་སྤྱོད་པ་གསུམ་ལ་སློབ་པའི་སྒོ་ནས་བདེ་སྟོང་དབྱེར་མེད་ཀྱི་ཡེ་ཤེས་ཚིག་བསྒྲིལ་དུ་བྱས་ནས་
བསྒོམས་པས་མི་སློབ་པའི་ཟུང་འཇུག་གི་སྐུ་ཐོབ་པར་འགྱུར་ཏེ་མང་དུ་དོགས་ནས་དེ་ཙམ་ཞིག་སྨྲས་སོ། ། །
གཉིས་པ་ནི། དགའ་བཞི་འདྲེན་པའི་ཚུལ་བདེ་མཆོག་དང་ཀྱེ་རྡོར་སོགས་ནས་སྟོན་པས་བདེ་མཆོག་གི་
སྐོར་ལ་སྦྱང་དགོས་པར་གསུངས་པའི་དགོངས་པ་ལ་གཉིས། བསྐྱེད་རིམ་དང་། རྫོགས་རིམ་མོ། ། དང་པོ་ལ་
སྦྱང་རྒྱུའི་བདེ་མཆོག་གི་རྒྱུད་ལ་རྩ་རྒྱུད་དང་། བཤད་རྒྱུད་དང་། སྒྲུབ་ཐབས་སོགས་ཀྱི་སྐོར་མང་སྟེ། རྩ་རྒྱུད་
ལ་འབུམ་ཕྲག་གསུམ་པ། འབུམ་ཕྲག་གཅིག་པ། ཉུང་ངུའི་རྩ་རྒྱུད་དང་གསུམ་ལས་དང་པོ་གཉིས་ནི་འདིར་མ་
འགྱུར་ཞིང་། ཕྱི་མ་ཉུང་ངུའི་རྩ་རྒྱུད་ལེའུ་ང་གཅིག་པ་ནི་ད་ལྟ་གྲགས་ཆེའོ། ། བཤད་རྒྱུད་ལ མངོན་བརྗོད།
རྡོ་རྗེ་མཁའ་འགྲོ ། ཀུན་སྦྱོང་། སྡོམ་འབྱུང་། མཁའ་སྦྱོར། ཕག་མོའི་མངོན་འབྱུང་སྟེ་དྲུག་དང་། ཆ་
མཐུན་གྱི་རྒྱུད་ཧེ་རུ་ཀ་མངོན་འབྱུང་། མཁའ་འགྲོ་རྒྱ་མཚོ། རྣལ་འབྱོར་མ་བཞི་ཞལ་སྦྱོར་རྣམས་སོ། ། སྒྲུབ་
ཐབས་ཊིཀྐ་སོགས་ཀྱི་སྐོར་ལ། ལུ་ཧི་བའི་མངོན་རྟོགས། དྲིལ་བུ་བའི་ལུས་དཀྱིལ། རིམ་ལྔ། ནག་པོ་སྤྱོད་
པའི་དཔྱིད་ཐིག་སོགས་དང་། ལཱ་ཝ་བ་པྲཛྙཱ་རཀྵི་ཏས་མཛད་པའི་རྒྱུད་ཊཱིཀ་སོགས་དང་། རྗེའི་རྩ་རྒྱུད་ཀྱི་ཊཱིཀྐ་
སྦས་དོན་ གསལ་ བའི་ མངོན་རྟོགས་ཀྱི་འགྲེལ་བ་འདོད་འཇོ། རྫོགས་རིམ་རྣལ་འབྱོར་ཆེན་པོ་སོགས་མང་
ངོ༌། ། རྩ་རྒྱུད་ལས་རིམ་པ་གཉིས་ཀ་བསྟན་ཅིང་། དེ་ཡང་བསྐྱེད་རྫོགས་གཉིས་ལྷན་ཅིག་སྟོན་པའི་གཞུང་གི་
གཙོ་བོ་ནི་ལེའུ་སོ་གཉིས་པ་ལས། བ་ལང་གནས་དང་སྟེང་ལྡིང་དང་། ། ཞེས་སོགས་དང་། ལེའུ་ང་གཅིག་
པར། རི་སྟེང་སྣ་ཚོགས་པདྨ་ཡི། ། ལྟེ་བར་ཨཱ་ལི་ཀཱ་ལི་སྐྱེས། ། ཞེས་གསུངས་པ་འདི་ལྟ་བུ་ཡིན་པར་རྒྱུད་
འགྲེལ་དུ་བཤད་ལ། བཤད་རྒྱུད་མངོན་བརྗོད་ལས་ནི་བསྐྱེད་རིམ་གཙོ་བོར་འཆད་དེ། ལྷ་རེ་གཉིས་པའི་
དཀྱིལ་འཁོར་མི་འདྲ་བ་དུ་མ་དང་། སྐུ་གསུང་ཐུགས་ཀྱི་བདེ་མཆོག་ཡབ་ཡུམ་གཙོ་བོ་བྱས་པའི་འཁོར་ལ། རང་
རང་གི་དཔའ་བོ་བཅུ་དྲུག་རེས་བསྐོར་བའི་སྟེང་དུ་སྙིང་པོའི་རྣལ་འབྱོར་མ་བཞི་དང་སྒོ་མཚམས་མ་བརྒྱད་བསྣན་
པའི་ལྷ་ སུམ་ཅུ་བའི་དཀྱིལ་འཁོར་གསུམ། ཡང་དམ་ཚིག་གི་འཁོར་ལོའི་གཙོ་བོ་ཡབ་ཡུམ་ལ་སྙིང་པོའི་རྣལ་
འབྱོར་མ་བཞི་དང་སྒོ་མཚམས་མ་བརྒྱད་བསྣན་པའི་ལྷ་བཅུ་གསུམ་མའང་བཅུ་གཉིས་པའི་དཀྱིལ་འཁོར་དང་།
གཙོ་བོ་ཡབ་ཡུམ་ལ་རྣལ་འབྱོར་མ་བཞིས་བསྐོར་བའི་ལྷ་ལྔ་མའམ་དྲུག་པའི་དཀྱིལ་འཁོར་དང་། གཙོ་བོ་ཡབ་
50 .

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཡུམ་གཅིག་པུའི་དཀྱིལ་འཁོར་རྣམས་བཤད་ཅིང་། འདིའི་ལེའུ་བཞི་བ་ནས་བདེ་མཆོག་ཞལ་བའི་ཕྱག་བཞི་བ་
ནས་ཕྱག་འབུམ་གྱི་བར་ཡོད་པར་བཤད་དེ། རྩ་རྒྱུད་ལེའུ་སོ་གཉིས་པར། ཇི་སྲིད་ཕྱག་ནི་འབུམ་གྱི་བར། །
ཞེས་གསུངས་པའི་དགོངས་པའོ། ། རྒྱུད་གཞན་གྱིས་རྩ་རྒྱུད་ཀྱི་རིམ་གཉིས་འཆད་དེ། རྡོ་རྗེ་མཁའ་འགྲོ་ལས་
བསྐྱེད་རྫོགས་གཉིས་ཀ་དང་ལས་ཚོགས། སྡོམ་འབྱུང་ལས་ནི་རིམ་གཉིས་དང་དབང་གི་སྐོར། ཀུན་སྤྱོད་ལས་
ནི་རིམ་གཉིས་སྤྱི་དང་བསྐྱེད་རིམ་རྒྱུས། ཁ་སྦྱོར་ལས་ནི་རིམ་གཉིས་དང་དབང་གི་སྐོར་འཆད་དོ། ། ཝུ་དྲིལ་
གཉིས་ཀྱིས་གཙོ་བོར་ཀུན་སྤྱོད་ལ་བརྟེན་པར་སྣང་ལ། རྗེ་ཉིད་ཀྱིས་ལྟུ་དྲིལ་ནག་གསུམ་དང་ཁྱད་པར་དུ་ལྟ་དྲིལ་
གྱི་ལུགས་འཛིན་ཅིང་། རྒྱུད་ཊཱིཀ་ལཱ་ཝ་བ་དང་དེའི་འགྲེལ་བ་པྲཛྙཱ་རཀྵི་ཏས་མཛད་པ་གཞིར་འཇོག་སྟེ། བོད་ཀྱི་
མར་པོའི་བཤད་པ་ཡང་ཁུངས་སུ་འདྲེན་ནོ། ། རང་ཅག་ལྟ་བུས་ནི་རྗེའི་འདོད་འཇོ་དང་རྫོགས་རིམ་རྣལ་
འབྱོར་ཆེན་པོ་ལ་སྦྱངས་ན་བློ་བསྐྱེད་ཆེ་བར་སེམས་སོ། ། གོང་དུ་བརྗོད་པའི་སྒྲུབ་ཐབས་དེ་རྣམས་ཀྱི་དོན་ལ་
རིམ་གཉིས་ཀྱི་གནད་ཡོད་ཀྱང་། ལྟ་ཧི་བའི་ལུགས་ཀྱི་ལྷ་རེ་གཉིས་པའི་དཀྱིལ་འཁོར་འདི་དཀྱིལ་འཁོར་གཞན་
རྣམས་ཀྱི་གཙོ་བོ་དང་རྩ་བའི་དཀྱིལ་འཁོར་ཡིན་པར་བཤད་ཅིང་། འདིའི་མངོན་རྟོགས་ལས་སྐྱེ་ཤི་བར་དོ་
གསུམ་སྦྱོར་བྱེད་མཚོན་ཚུལ་རྒྱས་པར་བཤད་ན་མང་དུ་འགྱུར་བས། བསྡུ་ན་འདིའི་སྒྲུབ་ཐབས་ལས་འབྱུང་བ་
ལྟར་སྡུད་རིམ་བྱས་ནས་སྟོང་ཉིད་སྒོམ་པ་ནི་འཆི་བ་སྦྱོང་བྱེད་ཆོས་སྐུའི་ལམ་འཁྱེར། སྟོང་བའི་ངང་ལས་ནཱ་ད་
ནམ་མཁར་འཇོག་པ་ནི་བར་དོ་མཚོན་བྱེད་དང་སྦྱོང་བྱེད་ལོངས་སྐུའི་ལམ་འཁྱེར། དེ་ནས་རི་རབ་ཀྱི་སྟེང་དུ་སྣ་
ཚོགས་པདྨའི་ལྟེ་བར་ཨཱ་ལི་ཀཱ་ལི་ལས་བྱང་སེམས་དཀར་དམར་མཚོན་བྱེད་ཀྱི་ཟླ་བ་དཀར་དམར་གྱི་དབུས་སུ་
བར་དོའི་མཚོན་བྱེད་ནམ་མཁའི་ནཱ་ད་ཞུགས་ནས་ཧཱུྃ་ཡིག་དཀར་དམར་དུ་བསྒྱུར་བ་ནི་མངལ་དུ་སྐྱེ་བ་བཟུང་བ་
ནི་མཚོན་བྱེད་དེ། དེ་དང་ཧེ་རུ་ཀར་ལངས་པ་གཉིས་ཀ་སྐྱེ་བ་སྦྱོང་བྱེད་སྤྲུལ་སྐུའི་ལམ་འཁྱེར་ཡིན་ཞིང་། འོན་
ཀྱང་རྟེན་བརྟེན་པ་དུས་གཅིག་ཏུ་གྲུབ་པའི་ཧེ་རུ་ཀ་ནི་མངལ་ནས་ཕྱིས་བཙས་པ་དང་སྦྱོར་རོ། ། དེ་ཡང་རྗེའི་
སྨོན་ལམ་ལས། སྤྲོས་ཀུན་འོད་གསལ་གནས་སུ་སྡུད་པ་དང་། ། དེ་ལས་ནཱ་དའི་གཟུགས་སུ་ལྡང་བ་དང་། །
དེ་ཉིད་དབྱངས་ གསལ་ གཟུགས་ བརྙན་ བཞིན་ ཤར་ བའི། ། དཀར་ དམར་ ཟླ་ བའི་དབུས་ སུ་ ཞུགས་ པ་
ལས། ། ཧེ་རུ་ཀའི་དཀྱིལ་འཁོར་རྫོགས་པའི་དོན། ། འཆི་བ་ཆོས་སྐུ་བར་དོ་ལོངས་སྐུ་དང་། ། སྐྱེ་བ་སྤྲུལ་
སྐུར་འཁྱེར་བའི་ལམ་འཁྱེར་དུ། ། ཤེས་ནས་བསྒོམས་པས་དེ་བཞིན་འགྲུབ་པར་ཤོག ། གསུངས་པའི་དོན་
ནོ། ། འབྱུང་བཞི་རི་རབ་པདྨ་དང་བཅས་པས་སྒྲུབ་པ་བོའི་ལུས་དང་ལུས་ཀྱི་རྩ་འཁོར་སོགས་མཚོན་པ་ཡིན་ཏེ།
དེ་ཉིད་ལས། གནས་མཆོག་གང་དུ་ཧེ་རུ་ཀ་རྫོགས་པའི། ། འབྱུང་བཞི་རི་རབ་པདྨས་མཚོན་པའི་དོན། །

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གང་དུ་གནད་དུ་བསྣུན་པའི་རྩ་འཁོར་སོགས། ། རྡོ་རྗེའི་ལུས་ཀྱི་གནས་ལུགས་རྟོགས་པར་ཤོག ། ཅེས་
སོ། ། ཟླ་བ་དཀར་དམར་གྱིས་ཁམས་དཀར་དམར་མཚོན་ཞིང་དེ་ཡང་རྫོགས་རིམ་གྱི་སྐབས་སུ་སྟེ་བའི་དམར་
ཆ་གཏུམ་མོ་སྤར་ནས་སྤྱི་བོའི་དཀར་ཆ་བྱང་སེམས་བབས་པའི་འདུ་འཕྲོད་གྱིས་རླུང་དྷུ་ཏིར་འདུས་པ་ལས་བདེ་
ཆེན་གྱི་ཡེ་ཤེས་སྐྱེ་བའི་ཆེད་དམ་མཚོན་བྱེད་ཡིན་ཏེ། པདྨའི་ལྟེ་བར་ཟླ་བ་དཀར་དམར་ནི། ། འདུས་པ་སོགས་
ཀྱིས་མཚོན་པར་གྱུར་བའི་དོན། ། ལྟེ་བའི་དམར་ཆ་སྤྱི་བོའི་དཀར་ཆ་ཡི། ། འབར་དང་འཛག་པ་དུ་ཏཱིར་
འདུས་པ་ལས། ། ངེས་དོན་ལྷན་ཅིག་སྐྱེས་པའི་ཧེ་རུ་ཀའི། ། དཀྱིལ་འཁོར་རྫོགས་པར་བསྐྱེད་པའི་ཐབས་སུ་
ནི། ། ལེགས་པར་ཤེས་ནས་དེ་བཞིན་བསྒོམས་པ་ཡིན། ། དེ་འདྲའི་རྫོགས་རིམ་སྐྱེ་བའི་སྣོད་གྱུར་ཅིག །
ཅེས་སོ། ། ལུས་ཀྱི་དབང་པོའི་སྒོ་རྣམས་དང་གནས་ཉེར་བཞི་སོགས་ལ་ལུས་དཀྱིལ་གྱི་ལྷ་སྒོམ་པ་ནི་ལྷ་དེ་རྣམས་
ཀྱིས་རྩ་རླུང་ཐིག་ལེ་རྣམས་བྱིན་གྱིས་བརླབས་པ་ལ་བརྟེན་ནས་ལུས་ཀྱི་གནས་དེ་དག་གི་རླུང་རྣམས་དྷུ་ཏིར་སྡུད་
ནུས་པའི་ཆེད་ཡིན་ཏེ། སྒོ་མཚམས་པ་མ་རྣམས་དབང་པོའི་སྒོར་བསྒོམས་པས། ལས་རླུང་དབང་པོའི་སྒོ་ནས་
ལྷག་པར་ཤོག ། ཉེར་བཞིའི་ཡུལ་དུ་དཔའ་བོ་དཔའ་མོ་རྣམས། ། བསྒོམས་པས་རླུང་རྣམས་ཉེར་བཞིའི་རྩར་
འདུས་ཤོག ། ཆོས་ཀྱི་འཁོར་ལོ་འདབ་མར་བདེ་ཆེན་གྱི། ། ལྷ་རྣམས་བསྒོམ་པ་སླར་ཡང་རླུང་རྣམས་ནི། །
སྙིང་གའི་ཕྱོགས་དང་མཚམས་ཀྱི་རྩ་བརྒྱད་དུ། ། འདུས་ནས་དབུས་ཀྱི་དྷཱུ་ཏཱིར་འཇུག་པར་ཤོག ། ནང་གི་རྗེ་
བཙུན་ཡབ་ཡུམ་བསྒོམས་པ་ལས། ། དབྱིངས་དང་ཐིག་ལེ་ཕན་ཚུན་སྙོམས་ཞུགས་ནས། ། རྫོགས་པའི་རིམ་
པ་མཆོག་རྣམས་སྐྱེ་བ་ཡི། ། དགེ་བའི་རྩ་བ་ཡོངས་སུ་སྨིན་པར་ཤོག ། ཅེས་གསུངས་པ་ཡང་ལྟར་རོ། །
གཉིས་པ་རྫོགས་རིམ་གྱི་སྐོར་ལ་བཞི། ལུགས་འདིའི་རིམ་ལྔ་འཇོག་ཚུལ། ཕྱག་རྒྱའི་རྣམ་གཞག དགའ་བཞི་
འདྲེན་ཚུལ། བདེ་སྟོང་སྦྱོར་ཚུལ་ལོ། ། དང་པོ་ལ་གཉིས། ལུགས་འདིའི་རྫོགས་རིམ་དང་། རིམ་པ་ལྔའི་
ཁྱད་པར་རོ། ། དང་པོ་ནི། སྨོན་ལམ་ལས། སྤྲུལ་བའི་འཁོར་ལོའི་དབུས་སུ་སྤྲིན་སྒྲ་ལ། ། སེམས་ནི་བརྟན་
པས་ཉི་ཟླའི་འགྲོས་བཅོམ་སྟེ། ། དྷུ་ཏིར་ཙཎྜ་ལི་ནི་འབར་བ་ཡིས། ། སྟོང་ཕྲག་དོན་གཉིས་རྩ་རྣམས་རབ་
གཡོས་པའི། ། བྱང་ཆུབ་སེམས་རྒྱུན་འབབ་དང་འཛག་པ་ལས། ། ཡས་བབས་མས་བརྟན་དགའ་བཞི་སྐྱེ་
བར་ཤོག ། ཅེས་གསུངས་ཏེ། འདིས་ལུ་ཧི་བའི་ལུགས་ཀྱི་སྡུད་རིམ་གྱི་རྫོགས་རིམ་གྱི་སྔོན་དུ་ལྟེ་བའི་གནས་སུ་
ཧཱུྃ་ཡིག་བསྒོམས་ནས་དགའ་བཞི་འདྲེན་དགོས་པར་བསྟན། དེ་ནས། འཇུག་དང་གནས་དང་ལྡང་བའི་རླུང་
གིས་ནི། ། ཞེས་སོགས་རྐང་པ་དྲུག་གིས་ཧཱུྃ་ཡིག་ལ་དམིགས་ནས་རྡོར་བཟླས་བྱས་པས་ལྟེ་བའི་གཏུམ་མོ་སྦྱར་
ནས་སྤྱི་བོའི་ཧཱུཾ་ཡིག་གི་མིང་ཅན་གྱི་བྱང་སེམས་དབུ་མར་ཞུ་བ་ལས་འོད་གསལ་སྐྱེ་བར་བསྟན། དེ་ནས། མཁའ་

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
དབྱིངས་ཤར་བའི་དབང་པོའི་གཞུ་བཞིན་དུ། ། ཞེས་སོགས་རྐང་པ་དྲུག་གིས་ལུགས་འདིའི་རྗེས་གཞག་གི་སྡུད་
རིམ་བསྟན། དེ་ནས། བསམ་གྱིས་མི་ཁྱབ་འོད་གསལ་ཕྱག་རྒྱ་ཆེ། ། ཞེས་སོགས་ཚིགས་བཅད་གཉིས་ཀྱིས་
མཉམ་གཞག་ཏུ་འོད་གསལ་ལྷན་ཅིག་སྐྱེས་པའི་ཡེ་ཤེས་ཀྱིས་སྟོང་ཉིད་སྒོམ་པ་དང་། རྗེས་ཐོབ་ཏུ་སྣོད་བཅུད་
ཐམས་ཅད་བདེ་སྟོང་གི་ཡེ་ཤེས་དེའི་རྣམ་རོལ་ཏུ་ལྟ་ཚུལ་བསྟན། དེ་ནས། རིམ་པ་དེ་ཡིས་དཔེ་ཡི་ལྷན་སྐྱེས་
ལས། ། ཞེས་སོགས་རྐང་པ་བཞིས་ཆུ་ལས་ཉ་འཕར་བ་ལྟར་དཔེའི་འོད་གསལ་ལས་སྒྱུ་ལུས་སུ་བླང་ཚུལ་བསྟན།
དེ་ནས། སྒྱུ་མའི་ལུས་མཛེས་ཡང་ཡང་འོད་གསལ་དུ། ། ཞེས་སོགས་རྐང་པ་བཞིས་སྒྱུ་ལུས་དེ་ཉིད་འོད་གསལ་
དུ་འཇུག་ཚུལ་དང༌། འོད་གསལ་དུ་ཞུགས་པ་ལས་ལུགས་ལྡོག་ཏུ་ཟུང་འཇུག་གི་སྐུ་འགྲུབ་པའི་རིམ་པ་བསྟན་ཏེ།
འདི་ལའང་སྤངས་པ་ཟུང་འཇུག་དང་རྟོགས་པ་ཟུང་འཇུག་གཉིས་ཡོད་པ་འདུས་པ་དང་འདྲའོ། ། དེ་ནས།
དཔའ་བར་འགྲོ་བའི་ཏིང་འཛིན་དེ་ཉིད་ནི། ། ཞེས་སོགས་རྐང་པ་བཞིས་སློབ་པའི་ཟུང་འཇུག་པས་བདེ་ཆེན་
ལྷན་སྐྱེས་ཀྱི་ཡེ་ཤེས་དེ་ཉིད་སྒོམས་པའི་སྟོབས་ཀྱིས་སྒྲིབ་པ་སྤངས་ནས་མི་སློབ་པའི་ཟུང་འཇུག་རྡོ་རྗེ་འཆང་གི་སྐུ་
འགྲུབ་པའི་ཚུལ་བསྟན་ཏེ་མཚོན་ཙམ་མོ། །
གཉིས་པ་ལུགས་འདིའི་རྫོགས་རིམ་རིམ་པ་ལྔར་འཇོག་ཚུལ་ནི། གོང་དུ་བཤད་པ་དེ་རྣམས་གྱི་དོན་
བསྡུས་ཏེ་རྗེས་རྫོགས་རིམ་དངོས་སུ་སྙེ་མ་ལས། ལུགས་འདིའི་རྫོགས་རིམ་གྱི་རྗེས་གཞིག་གི་སྡུད་རིམ་ལ་ནུས་པ་
ཐོན་པའི་མཚམས་ནས་ལུས་དབེན་གྱི་སྐོར་ཅི་རིགས་འབྱུང་ལ། རྡོ་རྗེའི་བཟླས་པ་ནི་ཤིན་ཏུ་གསལ། དེ་གཉིས་
ཀྱིས་རླུང་ལ་ནུས་པ་ཐོན་ནས་ལྟེ་བའི་དབུ་མའི་མདུད་པ་ལེགས་པར་གྲོལ་བའི་དབུས་སུ་རླུང་བསྡུས་ཏེ་ཐིམ་པར་
མི་ནུས་ཚུན་ཆད་ནི་རྡོར་བཟླས་ཀྱི་རིམ་པར་འདུ་ཞིང་། རྩ་མདུད་ལེགས་པར་གྲོལ་ནས་སྒྱུ་ལུས་དངོས་སུ་བསྐྱེད་
མི་ནུས་ཚུན་ཆད་ནི་སེམས་དབེན་དུ་བསྡུའོ། ། སྒྱུ་ལུས་དངོས་སུ་བསྐྱེད་པ་ནས་དེ་ལ་བྱུང་བའི་བར་ནི་བདག་
བྱིན་བརླབ་ཀྱི་རིམ་པའོ། ། དེ་ནས་དེ་ཁོ་ན་ཉིད་མངོན་དུ་གྱུར་བ་དང་དེའི་ཐབས་ཉེ་བའི་རྒྱུ་རྣམས་ནི་འོད་
གསལ་དང་མངོན་པར་བྱང་ཆུབ་པའི་རིམ་པའོ་ཞེས་དང་། དོན་གྱི་འོད་གསལ་ལས་ལངས་པའི་མཚམས་སུ་ནི་
སློབ་པའི་ཟུང་འཇུག་གི་སྐུ་འགྲུབ་ལ་ཞེས་གསུངས་པ་ལྟར་རོ། ། འདིར་འོད་གསལ་ལས་ལངས་ཞེས་གསུངས་
པ་ནི་རིམ་པ་བཞི་བའི་དོན་གྱི་འོད་གསལ་ལས་ཡིན་གྱི། དེའི་རྗེས་སུ་སློབ་པའི་རྟོགས་པ་ཟུང་འཇུག་གི་ཡ་གྱལ་དུ་
གྱུར་བའི་དོན་གྱི་འོད་གསལ་ནི་ཡོད་ལ། སྤུངས་པ་ཟུང་འཇུག་གི་རྐྱང་པའི་ཡ་གྱལ་ལོ་དོན་གྱི་འོད་གསལ་མེད་
ཀྱང་། ཉོན་སྒྲིབ་སྤངས་པའི་ཡེ་ཤེས་ནི་ཡོད་དེ་ད་དུང་དཔྱད་བྱའི་གནས་སུ་སྣང་ངོ༌། ། གཞན་ཡང་མཁའ་
འགྲོ་རྒྱ་མཚོ་ལས། འདི་ལུགས་ཀྱི་རིམ་པ་ལྔ་བཤད་དེ་མ་དྲངས་སོ། ། དྲིལ་བུའི་ཞབས་དང་ནག་པོ་སྤྱོད་པའི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལུགས་ཀྱི་རིམ་ལྔ་ནི། རང་བྱིན་རླབས་ཀྱི་རིམ་པ། སྣ་ཚོགས་རྡོ་རྗེའི་རིམ་པ། ནོར་བུའི་འགེངས་པའི་རིམ་པ།
ཛཱ་ལན་དྷ་རའི་རིམ་པ། བསམ་གྱིས་མི་ཁྱབ་པའི་རིམ་པ་སྟེ་སྔ་མ་དང་ཅུང་མི་འདྲ་ཞིང་ངེས་བཟུང་གཞན་དུ་ཤེས་
པར་བྱའོ། ། གཉིས་པ་ཕྱག་རྒྱ་བཞིའི་སྐོར་ལ། ཕྱག་རྒྱ་བཞི་ནི། གླང་བོ་ཅན་མ། དུང་ཅན་མ། རི་དྭགས་
ཅན་མ། པདྨ་ཅན་ཏེ་བཞི་ཡིན་ལ། དེ་དག་ནི་གསང་གནས་ཀྱི་རྩའི་དབྱིབས་ཀྱི་སྒོ་ནས་མིང་དེ་ལྟར་དུ་བཏགས་
པར་གསུངས་ཤིང་། དེ་རྣམས་ཀྱི་ཁྱད་པར། རྩ་འཚོལ་ལུགས། བསྟེན་ལུགས་རྣམས་ནི་འདུས་པའི་ཡིག་ཆུང་
ཉེར་གཅིག་གི་བཅུ་བདུན་པའི་སྐབས་སུ་ལེ་ཚན་ལྔ་ལས་རྒྱས་པར་བཤད་ཅིང་། འདུས་པའི་མཐའ་གཅོད་ལེའུ་
བཅུ་གསུམ་པའི་ནང་དུའང་རྒྱལ་ཙམ་ཞིག་བཤད་པ་ཀྱེ་རྡོར་དང་གུར་ནས་གསུངས་པའི་དོན་ཏེ་དེ་དག་ཏུ་ཤེས་
པར་བྱའོ། ། ལུགས་འདིར་ལམ་མྱུར་དུ་བགྲོད་པ་ལ་གྲོགས་མཁའ་འགྲོ་མའི་ཕོ་ཉ་བསྟེན་དགོས་ཏེ། རྩ་རྒྱུད་
ལེའུ་དང་པོ་ལས། ཕོ་ཉ་ལྷན་ཅིག་སྐྱེས་གྲུབ་པ། ། མཆོག་དང་འབྲིང་དང་ཐ་མ་སྟེ། ། ཞེས་པའི་སྐབས་སུ་ཕོ་
ཉ་ལ་ལྷན་སྐྱེས་དང་ཞིང་སྐྱེས་དང་སྔགས་སྐྱེས་གསུམ་བཤད་ཅིང་། དེ་གསུམ་ཡང་རིམ་པ་བཞིན་དུ་མཆོག་དང་
འབྲིང་དང་ཐ་མར་གསུངས་ལ། རྩ་རྒྱུད་ལེའུ་བཙོ་ལྔ་བ་སོགས་ལེའུ་དགུས་ཕོ་ཉའམ་མཁའ་འགྲོ་མའི་མཚན་
ཉིད་དབྱེ་བ་བརྟག་ཐབས་ཀྱི་སྐོར་མང་དུ་བཤད་ཅིང་། རྩ་རྒྱུད་ལས། ཕྱག་རྒྱ་དང་བྲལ་གསང་སྔགས་ནི། །
ལུས་ཅན་རྣམས་ལ་འགྲུབ་མི་འགྱུར། ། ཞེས་ཕྱག་རྒྱ་ལ་མ་བསྟེན་པར་ལས་ཁྱད་པར་ཅན་མྱུར་དུ་མི་འགྲུབ་པར་
བཤད་ལ། ཡང་དེ་ཉིད་ལས། དེ་བཞིན་ཕོ་ཉ་ལེགས་འགྲོགས་པས། ། སྒྲུབ་པ་བོ་ཡིས་དངོས་གྲུབ་ཐོབ། }
བཟླས་བརྗོད་བསམ་གཏན་མཆོད་མེད་པར། ། མྱུར་བ་ཉིད་དུ་འགྲུབ་པར་འགྱུར། ། ཞེས་ཕོ་ཉ་ལ་བསྟེན་ན་
ལམ་མྱུར་དུ་འགྲུབ་པ་དང་། དེ་བཞིན་དུ་ཧེ་རུ་ཀ་མངོན་འབྱུང་དང་། སམྦུ་ཊི་དང་། རྡོ་རྗེ་མཁའ་འགྲོ་དང་།
མཁའ་འགྲོ་རྒྱ་མཚོ་སོགས་ནས་ཀྱང་བཤད་ལ། རྗེའི་དངོས་གྲུབ་སྙེ་མ་ལས་ཀྱང༌། དེ་ལྟར་བྱ་ནུས་པ་ནས་ཕྱིའི་
རྐྱེན་ཕོ་ཉ་མོ་མཚན་ཉིད་ཚང་བ་ལ་བརྟེན་ན་ལམ་ཆེས་མྱུར་བར་འགྱུར་གྱི། གཞན་དུ་མིན་པས་ཐབས་དེ་གཙོ་བོ་
ཡིན་ཏེ། ཞེས་གསུངས་སོ། ། དེ་ཡང་ཡུལ་རྟེན་གཉིས་ཀ་མཚན་ཉིད་ཚང་བ་དགོས་ཤིང་མ་ཚང་ན་ཉེས་པ་ཆེ་
སྟེ། ཧེ་རུ་ཀ་མངོན་འབྱུང་ལས། རྣལ་འབྱོར་མེད་པར་རྣལ་འབྱོར་ཆོས། ། ཡིག་རྒྱ་ལས་ནི་བགྲོད་གྱུར་
དང་། ། ཡེ་ཤེས་མེད་པར་ཡེ་ཤེས་ཚུལ། ། དམྱལ་བར་འགྲོ་བར་ཐེ་ཚོམ་མེད། ། ཞེས་གསུངས་པས་ད་ལྟའི་
གང་ཟཔག་གིས་ལས་རྒྱ་ལ་བསྟེན་དཀའ། ། ལུགས་འདི་ལའང་སྤྱོད་པ་གསུམ་ལ་སློབ་དགོས་པ་ནི་འདུས་པ་དང་
འདྲའོ། །
གསུམ་པ་དགའ་བཞི་འདྲེན་ཚུལ་ནི། རྡོ་རྗེ་ཕྲེང་བ་ལས། དེ་རྗེས་ལུགས་འབྱུང་བཤད་བྱ་སྟེ། ། བདེ་
54

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཆེན་འཁོར་ལོ་སྤྱི་བོ་ལ། ། དེ་ནི་དགའ་བར་བཤད་པ་ཡིན། ། ལོངས་སྤྱོད་འཁོར་ལོ་མཆོག་དགའ་དང་། །
དགའ་བྲལ་ཆོས་ཀྱི་འཁོར་ལོར་གནས། སྤྲུལ་པའི་འཁོར་ལོར་ལྷན་ཅིག་སྐྱེས། ། དགའ་བ་ཉམས་སུ་མྱོང་བར་
བྱེད། ། ཅེས་གཏུམ་མོ་སྦར་ནས་བྱང་སེམས་ཞུ་བ་སྤྱི་བོ་ནས་མགྲིན་པར་སླེབ་པ་ན་དགའ་བ། མགྲིན་པ་ནས་
སྙིང་གར་སླེབ་པ་ན་མཆོག་དགའ། སྙིང་ག་ནས་ལྟེ་བར་སླེབ་པ་ན་ཁྱད་པར་གྱི་དགའ་བ། ལྟེ་བ་ནས་ནོར་བུའི་
རྩེར་སླེབ་པ་ན་ལྷན་སྐྱེས་སྐྱེ་བར་བཤད་དེ་ལུགས་འབྱུང་ངོ༌། ། ཡང་དེ་ཉིད་ལས། སྤྲུལ་བའི་འཁོར་ལོར་དགའ་
བ་དང་། ། མཆོག་དགའ་ཆོས་ཀྱི་འཁོར་ལོར་གནས། ། ལོངས་སྤྱོད་བྲལ་བའི་དགའ་བ་དང་། ། ལྷན་ཅིག་
སྐྱེས་དང་བདེ་བ་ཆེ། ། ལུགས་ལྡོག་རིམ་པ་ཞེས་ནི་གསུངས། ། ཞེས་སླར་བྱང་སེམས་ནོར་བུའི་རྩེ་ནས་ལྟེ་བར་
སླེབ་པ་ན་དགའ་བ། ལྟེ་བ་ནས་སྙིང་གར་མཆོག་དགའ། སྙིང་ག་ནས་མགྲིན་པར་ཁྱད་དགའ། མགྲིན་པ་ནས་
སྤྱི་བོར་སླེབ་པ་ན་ལྷན་སྐྱེས་སྐྱེ་བར་བཤད་པ་ནི་ལུགས་ལྡོག་གོ ། ཡས་བབས་ཀྱི་དགའ་བཞི་དང་མས་བརྟན་གྱི་
དགའ་བཞི་ཁྱད་པར་དུ་འཕགས་ཤིང་། བཞི་ཀའང་ལྷན་སྐྱེས་སུ་བཤད་དོ། ། དགའ་བཞི་དང་སྟོང་བཞི་དུས་
མཉམ་ངོ་བོ་གཅིག་ཏུ་སྐྱེ་བ་ཡིན་ཏེ། ཕྱག་ཆེན་ཐིག་ལེ་ལས། གང་ཕྱིར་དགའ་བ་དེ་སྣང་བ། སྣང་བ་མཆེད་པ་
མཆོག་ཏུ་བཤད། ། ཁྱད་དགའ་ཉེ་བར་ཐོབ་པར་ཤེས། ། ལྷན་ཅིག་སྐྱེས་ཏེ་འོད་གསལ་བའོ། ། ཞེས་
གསུངས་ཤིང་། འོན་ཀྱང་དགའ་བ་ནི་མྱོང་ཚུལ་དང་སྟོང་པ་ནི་རླུང་ཐིམ་པའི་སྣང་བ་འཆར་ཚུལ་གྱི་སྒོ་ནས་
འཇོག་གོ ། དགའ་བ་བཞི་བོ་རེ་རེ་ལ་བཞི་བཞི་སྟེ་བཅུ་དྲུག་དང་གསུམ་གསུམ་སྟེ་བཅུ་གཉིས་སུ་འབྱེད་ཚུལ་ནི།
ཕྱག་ཆེན་ཐིག་ལེ་ལས། རི་བོང་མཚན་པའི་ཆ་འདི་རྣམས། ། དགའ་བཞི་ཐིག་ལེ་བཅུ་དྲུག་སྟེ། ། ཨཱ་ལིའི་ངོ་
བོར་ཤེས་པར་བྱ། ། འཁོར་ལོ་བཞི་རུ་རིམ་པ་ལས། ། ཇི་སྐད་བཤད་རྣམས་དེ་ལྟ་ནའང་། ། ཉི་མ་བཅུ་
གཉིས་རྣམས་སུ་བཤད། ། ཅེས་གསུངས་པ་ལྟར་བྱང་སེམས་དཀར་པོ་འབབ་པའི་བདེ་བའི་ལྡོག་ཆ་ནས་བཅུ་
དྲུག་དང་། དམར་པོ་འབབ་པའི་བདེ་བའི་ལྡོག་ཆ་ནས་བཅུ་གཉིས་སུ་འབྱེད་པ་ཡིན་ཏེ། དང་པོ་ནི། སྤྱི་བོ་
ནས་མགྲིན་པའི་བར་ཆ་མཉམ་བཞིར་ཕྱེ་བའི་གནས་བཞིར་རིམ་པ་བཞིན་བྱང་སེམས་སློབ་པ་ན་དགའ་བའི་
དགའ་བ་དགའ་བའི་མཆོག་དགའ། དགའ་བའི་ཁྱད་དགའ། དགའ་བའི་ལྷན་སྐྱེས་ཀྱི་དགའ་བ་མྱོང་བར་
འཇོག་ལ། དེས་མཚོན་ནས་གཞན་གསུམ་ཡང་ཤེས་པར་བྱ་ཞིང་། བཅུ་གཉིས་སུ་འགྱུར་ཚུལ་གནས་བཞི་པོར་
རེ་རེར་གསུམ་གསུམ་དུ་ཕྱེ་ནས་དམར་ཆ་འབབ་པའི་ལྡོག་པས་འཇོག་གོ ། དགའ་བཞི་འདྲེན་པའི་ཚེ་བདེ་བ་ཆེ་
ཆུང་འབྱུང་བར་གསུངས་པ་ནི། དེའི་སྐབས་སུ་བྱང་སེམས་འབབ་ལྡོག་ཆེ་ཆུང་གིས་བདེ་བ་ཡང་ཆེ་ཆུང་དུ་
འགྱུར་ཞིང་། སྤྱིར་བྱང་སེམས་ཕྱིར་མ་འཕོས་པ་ལ་ནི་བདེ་བ་ཆེ་ཞིང་། ཕྱིར་འཕོས་ན་བདེ་བ་ཆུང་བར་དེ་ཉིད་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རབ་གསལ་ལས་བཤད་པ་ལྟར་རོ། ། བཞི་བ་ལ་གཉིས། བདེ་སྟོང་སྦྱོར་ཚུལ་དང༌། སྤང་བྱ་སྤོང་ཚུལ་ལོ། །
དང་པོ་ལ་བདེ་སྟོང་སྦྱོར་རྒྱུའི་བདེ་བ་ལ་སྤྱི་དོན་གྱི་བདེ་བ་རླུང་དབུ་མར་མ་ཞུགས་པའི་སྐབས་སུ་ཕྱག་རྒྱ་དང་
སྙོམས་པར་ཞུགས་པའི་བདེ་བ་དང་། བསྒོམས་སྟོབས་ཀྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་ལ་
བརྟེན་ནས་བྱུང་བའི་ལྷན་སྐྱེས་ཀྱི་བདེ་བ་གཉིས་ལས་འདིར་ཕྱི་མའོ། ། སྟོང་བ་ལ་ཕྲ་རགས་མང་ཡང་ཐལ་
འགྱུར་པའི་འདོད་པ་ལྟར་རང་བཞིན་གྱིས་གྲུབ་པས་སྟོང་བའི་སྟོང་ཉིད་ཕྲ་མོ་དེ་ཉིད་འདིར་བདེ་སྟོང་སྦྱོང་རྒྱུའི་
སྟོང་བ་ཡིན་པས། སྟོང་པ་ལ་ཁྱད་པར་མེད་ཀྱང་། སྟོང་ཚུལ་མཚན་ཉིད་ཐེག་པ་ནས་ཕུལ་དུ་བྱུང་བ་ཡོད་ཅེས་
གསུངས་པ་ནི། བླ་མེད་ཀྱི་སྐབས་སུ་སྡུད་རིམ་གྱི་སྒོ་ནས་སྟོང་བར་སྦྱངས་ནས་སྟོང་ཉིད་སྒོམ་པ་དེ་ཉིད། ཕར་
ཕྱིན་ཐེག་པའི་སྟོང་ཉིད་སྒོམ་ཚུལ་ལས་ལྷག་པའི་ཐབས་མཁས་སུ་བཤད་པ་ལྟར་ཡིན་ལ། བདེ་སྟོང་སྦྱོར་ཚུལ་ནི།
ཡིད་ཀྱི་ཤེས་པ་ལྷན་སྐྱེས་ཀྱི་བདེ་བའི་ངོ་བོར་སྐྱེས་པ་དེས་ཡུལ་སྟོང་བ་ཉིད་ལེགས་པར་རྟོགས་པའི་སྒོ་ནས་ཡུལ་
དང་ཡུལ་ཅན་དབྱེར་མེད་དུ་སྦྱོར་བ་ནི་འདིར་བདེ་སྟོང་སྦྱོར་བའི་ཚུལ་དང་། ལྷན་སྐྱེས་ཀྱི་བདེ་བ་དང་སྟོང་ཉིད་
རྟོགས་པའི་བློ་གཉིས་གྲུབ་བདེ་ངོ་བོ་དབྱེར་མེད་དུ་སྦྱོར་བ་ཡང་འདིར་བདེ་སྟོང་སྦྱོར་བའི་དོན་ཡིན་ལ། དེ་ཡང་
དོན་གྱི་འོད་གསལ་གྱི་སྐབས་སུ་ཡུལ་དང་ཡུལ་ཅན་གཉིས་ཆུ་ལ་ཆུ་བཞག་བཞིན་དུ་རོ་གཅིག་སོང་བའི་བདེ་སྟོང་
སྦྱོར་བ་ཡོད་ལ། དེའི་གོང་དུ་ནི་སྟོང་ཉིད་དོན་སྤྱིའི་ཚུལ་གྱིས་རྟོགས་པ་ཙམ་ཡིན་པས་རོ་མཉམ་དབྱེར་མེད་དུ་
སོང་བ་མེད་ཀྱང་མོས་པ་ཡིད་བྱེད་དང་དོན་སྤྱིའི་ཚུལ་དུ་སྦྱོར་བ་ནི་ཡོད་དོ། ། སྦྱོར་བའི་དུས་ནི་འདིར་ཡས་
བབས་མས་བརྟན་གྱི་དགའ་བཞི་སྐྱེས་པའི་དུས་དང་། ཁྱད་པར་དུ་ལྷན་སྐྱེས་ཀྱི་དུས་སུ་བདེ་སྟོང་སྦྱོར་བ་སྟེ།
དེ་ཡང་རླུང་དྷུ་ཏིར་ཞུགས་གནས་ཐིམ་གསུམ་བྱས་པ་ལས་དྷུ་ཏཱིའི་ནང་གི་གཏུམ་མོ་ཁྱད་པར་ཅན་འབར་བའི་
དྲོད་ཀྱིས་བྱང་སེམས་ཞུ་བས་དྷུ་ཏཱིའི་ནང་དུ་རེག་བྱ་ཁྱད་པར་ཅན་ཞིག་སྐྱེ། རེག་བྱ་དེས་གཟུང་དོན་དང་རྒྱུ་ཏཱིའི་
ནང་གི་ལུས་དབང་ཁྱད་པར་ཅན་གྱིས་བདག་རྐྱེན་བྱས་པ་ལས་དབང་ཤེས་ཀྱི་འཁོར་གྱི་ཚོར་བ་བདེ་བ་སྐྱེ། དེས་
དེ་མ་ཐག་རྐྱེན་བྱས་པ་ལས་ཡིད་ཤེས་ཀྱི་འཁོར་གྱི་ཚོར་བ་བདེ་བ་སྐྱེ་ཞིང་བདེ་བ་དེ་ཉིད་སྟོང་ཉིད་རྟོགས་པའི་བདེ་
སྟོང་གི་ཡེ་ཤེས་སུ་འགྱུར་བ་ཡིན་ཏེ་མཚན་ཙམ་མོ། ། གཉིས་པ་ཐེག་པ་འདིའི་དབང་དུ་བྱས་ནས། ལམ་ཐུན་
མོང་བ་ནས་བཟུང་སྟེ་བསྒོམས་སྟོབས་ཀྱིས་རླུང་དབུ་མར་ཐིམ་པ་ལས་སྟོང་བ་བཞི་འདྲེན་མི་ནུས་པ་དེ་སྲིད་དུ་
ཚོགས་ལམ། དེ་ནུས་པ་ནས་རིམ་པ་གསུམ་པའི་སྒྱུ་ལུས་ཚུན་ཆད་སྦྱོར་ལམ། རིམ་པ་བཞི་བའི་དོན་གྱི་འོད་
གསལ་མཐོང་ལམ། སློབ་པའི་ཟུང་འཇུག་པའི་ལས་རྣམས་སྒོམ་ལམ། མི་སློབ་པའི་ཟུང་འཇུག་པའི་རྒྱུད་ཀྱི་
ལམ་ནི་མི་སློབ་ལམ་མོ། ། དེ་ཡང་སྒྱུ་ལུས་མན་ཆད་དུ་བདེ་སྟོང་སྦྱོང་བའི་ཡེ་ཤེས་ཀྱིས་བདེན་འཛིན་ལ་ཉོན་སྒྲིབ་
56

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཏུ་བྱས་པའི་ཀུན་བཏགས་དང་ལྷན་སྐྱེས་གཉིས་དང་། ཐ་མལ་གྱི་སྣང་ཞེན་རགས་པ་ཅི་རིགས་སྤངས། བཞི་
བའི་དོན་གྱི་འོད་གསལ་གྱིས་བདེན་འཛིན་ཀུན་བཏགས་དང་ལྷན་སྐྱེས་གཉིས་ཀའི་དངོས་གཉེན་བྱས་ཏེ་སྤངས་
པ་དང་མཉམ་དུ་སློབ་པའི་ཟུང་འཇུག་ཐོབ་ཅིང་། དེའི་ཚེ་དགྲ་བཅོམ་པ་དང་སྒོམ་ལམ་བའི་གཞི་མཐུན་ཡིན་
ནོ། ། ལུགས་འདིར་མཐོང་ལམ་ནི་རིམ་པ་བཞི་བའི་དོན་གྱི་འོད་གསལ་ཙམ་ཡིན་གྱི། དེ་ཕྱིན་ཆད་སློབ་པའི་
ཟུང་འཇུག་གི་ལམ་ཐམས་ཅད་སྒོམ་ལམ་ཡིན་པས། སློབ་པའི་ཟུང་འཇུག་པའི་ཡེ་ཤེས་ལ་སྐོར་དགུར་ཕྱེ་བའི་
ལམ་གྱིས་རང་གི་ངོ་སྐལ་གྱི་སྤང་བྱ་ཤེས་སྒྲིབ་ཆུང་འབྲིང་ཆེ་གསུམ་པོ་རེ་རེ་ལ་གསུམ་གསུམ་དུ་ཕྱེ་བའི་དགུ་རིམ་
གྱིས་སྤོང་བའི་སྒོམ་ལམ་ས་དགུ་དང་སྦྱོར་ཚུལ་ཡོད་དོ། ། དེར་མ་ཟད་གཞུང་འདི་ནས་གསུངས་པ་ལྟར་བདེ་
ཆེན་གྱི་ཡེ་ཤེས་རེ་རེ་སྐྱེས་པས་ཀྱང་རང་གི་ངོ་སྐལ་གྱི་སྤང་བྱ་ཕྲ་རགས་དེ་སྤོང་བ་དང་། སྤངས་པའི་ལག་རྗེས་ཀྱི་
རྟགས་ཀྱང་འབྱུང་བ་ཡོད་པར་མངོན་ནོ། །
གསུམ་པ་ལ་གཉིས། འཇིགས་བྱེད་ལ་བསྟེན་དགོས་ཚུལ་དང་། གཞན་ལ་བསྟེན་དགོས་པའི་ཚུལ་
ལོ། ། དང་པོ་ལ་གསུམ། དངོས་དང་དེའི་དཔེ། དེ་ལ་དོགས་པ་གཅོད་པའོ། ། དང་པོ་ལ་གཉིས། སྤྱིར་
བསྟན་པ་དང་། ཚིག་དོན་བཤད་པའོ། ། དང་པོ་ལ་གཉིས། གཞུང་གི་ཁྱད་པར་དང་། རིམ་གཉིས་ཀྱི་ཁྱད་
པར་ཅུང་ཟད་བཤད་པའོ། ། དང་པོ་ནི། འཇིགས་བྱེད་ཀྱི་རྒྱུད་རྒྱས་པ་ཤོ་ལོ་ཀ་འབུམ་ཡོད་པ་ནི་ཨུ་རྒྱན་གྱི་
ཡུལ་ན་བཞུགས་པ་འཕགས་ཡུལ་དང་འདིར་མི་འགྱུར་ལ། རྒྱུད་དེ་ལས་ལཱ་ལི་ཏས་ཕྱུང་བའི་རྟོག་བདུན་ནི་ད་ལྟ་
གྲགས་པ་འདི་ཉིད་དེ་འདི་རྩ་རྒྱུད་ཡིན་ལ། བཤད་རྒྱུད་ནི་རྟོག་གསུམ་དུ་གྲགས་པ་འདིའོ། ། རྩ་རྒྱུད་ཀྱི་དོན་
གྱི་སྒྲུབ་ཐབས་ལ་དཔའ་བོ་གཅིག་པ་དང་རོ་ལངས་བརྒྱད་བསྐོར་དང་བཅུ་གསུམ་མ་དང་ཞེ་དགུ་མ་སོགས་ཡོད་
དོ། ། སྤྱིར་གཤིན་རྗེ་གཤེད་དམར་ནག་འཇིགས་གསུམ་ཀ་ཡང་འཇམ་དབྱངས་ཁྲོས་པ་ཡིན་ཀྱང་། ཁྱད་པར་
དུ་འཇིགས་བྱེད་ལ་ནི་རྒྱུ་རྡོ་རྗེ་འཛིན་པ་དང་ཡེ་ཤེས་སེམས་དཔའ་གཉིས་འཇམ་དཔལ་དང་། འབྲས་བུ་རྡོ་རྗེ་
འཛིན་པ་ལའང་འཇམ་དཔལ་གྱི་ཞལ་དངོས་སུ་ཡོད་པས་འདི་བསྟེན་ན་འཇམ་དཔལ་གྱིས་རྗེས་སུ་འཛིན་པ་མྱུར་
རོ། ། གཉིས་པ་ལ་གཉིས་ཀྱི་དང་པོ་བསྐྱེད་རིམ་ལ། སྐུ་གསུམ་ལམ་འཁྱེར་གྱི་དབང་དུ་བྱས་ན་འཆི་བ་ཆོས་
སྐུའི་ལམ་འཁྱེར་ནི་ཚོགས་ཞིང་གི་འོག་ཏུ་སྟོང་ཉིད་སྒོམ་པ་དང་། བར་དོ་ལོངས་སྐུའི་ལམ་འཁྱེར་ནི་རྒྱུ་རྡོ་རྗེ་
འཛིན་པ་འཇམ་དཔལ་དང་། སྐྱེ་བ་སྤྲུལ་སྐུའི་ལམ་འཁྱེར་ནི་འབྲས་བུ་རྡོ་རྗེ་འཛིན་པ་འཇིགས་བྱེད་དུ་བསྒོམས་
ནས་ཡུམ་དང་སྦྱོར་བ་སྟེ། དེ་མན་དཀྱིལ་འཁོར་རྒྱལ་མཆོག་དང་ལས་རྒྱལ་མཆོག་གོ ། གཉིས་པ་རྫོགས་རིམ་
ལ་རིམ་པ་ལྔ་སྟེ་དེ་ཡང་རྣལ་འབྱོར་བཞིར་བསྡུས་ནས་འཆད་ཅིང་། རྒྱས་པར་མཁས་གྲུབ་ཆོས་རྗེའི་བསྐྱེད་རིམ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆེན་མོའི་མཇུག་ཆོས་རྗེ་བློ་གྲོས་ཆོས་སྐྱོང་གིས་མཛད་པ་ལས་འབྱུང་བ་ལྟར་རོ། ། འདིའི་རྒྱུད་རྒྱས་པ་མ་འགྱུར་
བའི་སྟོབས་ཀྱིས་རྫོགས་རིམ་འཆད་པའི་རྒྱུད་ཀྱི་ཁུངས་རྒྱས་པ་མི་གསལ་ཡང་། རྟོག་བདུན་ལས་ཟུར་ཙམ་དང་།
གཞན་འདིའི་རིམ་གཉིས་ཀྱི་སྐོར་ནི་གྲུབ་ཆེན་དཔལ་འཛིན་གྱིས་གཤེད་དམར་ལ་གསང་འདུས་འཇམ་རྡོར་གྱིས་
རྒྱས་བཀབ་ནས་འཆད་པ་ལྟར། འཇིགས་བྱེད་ལ་གསང་འདུས་མི་བསྐྱོད་པའི་རྒྱས་བཀབ་ཅིང་རྫོགས་རིམ་ལ་
བདེ་དགྱེས་ནས་ཅུང་ཟད་རེ་བསྣན་པའི་མན་ངག་གིས་འཆད་ཅེས་གསུངས། རྫོགས་རིམ་རྣལ་འབྱོར་བཞི་ལས།
དང་པོ་སྔགས་ཀྱི་རྣལ་འབྱོར་ནི། རྗེ་དགེ་འདུན་རྒྱ་མཚོའི་སྨོན་ལམ་ལས། སྤྲུལ་བའི་འཁོར་ལོར་འདོད་ལྷ་ཡང་
ཡུམ་ལ། ། ཞེས་སོགས་ཀྱིས་བསྟན་པ་ལྟར་ལྟེ་བའི་སྡུད་རིམ་ལ་བརྟེན་ནས་དགའ་བཞི་འདྲེན་ཅིང༌། སྙིང་གར་
བུམ་པ་ཅན་དང་རྡོར་བཟླས་བྱེད་པའི་སྐོར་དང་། གཉིས་པ་དམ་ཚིག་གི་རྣལ་འབྱོར་ནི། སླར་ཡང་བྱིན་གྱིས་
བརླབས་པའི་རྣལ་འབྱོར་གྱིས། ། ཞེས་སོགས་བསྟན་པ་ལྟར་རྗེས་གཞིག་གི་སྡུད་རིམ་དང་ཕྱག་རྒྱ་གཉིས་དང་
སྦྱོར་པའི་སྟོབས་ཀྱིས་སེམས་དབེན་མཐར་ཐུག་བསྐྱེད་པ་དང་། གསུམ་པ་དབྱིབས་ཀྱི་རྣལ་འབྱོར་ནི། འཆི་
རིམ་ཇི་བཞིན་རླུང་རྣམས་མ་ལུས་པ། ། ཞེས་སོགས་ལྟར་ལུས་ཀྱི་རླུང་རྣམས་འཆི་རིམ་པ་བཞིན་དུ་དྷུ་ཏིར་ཐིམ་
པའི་སེམས་དབེན་མཐར་ཐུག་དེ་ལས་སྒྱུ་ལུས་ལྡང་བ་དང་། བཞི་བ་རྣམ་དག་ཡེ་ཤེས་ཀྱི་རྣལ་འབྱོར་ལ་གཉིས་
ལས། དང་པོ་ནི། དབང་པོའི་གཞུ་ལྟར་དངོས་པའི་སྐུ་དེ་ཉིད། ། ཅེས་སོགས་ལྟར་སྒྱུ་ལུས་དེ་ཉིད་འོད་
གསལ་གྱིས་སྦྱོང་ཚུལ་དང་། གཉིས་པ་ནི། དོན་གྱི་ལྷན་ཅིག་སྐྱེས་པ་དེ་ཉིད་ལས། ། ཞེས་སོགས་ལྟར་དོན་གྱི་
འོད་གསལ་ལས་ཟུང་འཇུག་གི་སྐུར་ལྡང་ཚུལ་དང༌། ནམ་མཁའ་ཇི་སྲིད་སྐུ་ལྔའི་བདག་ཉིད་ ཅན ། ཞེས་
སོགས་ཀྱིས་སློབ་པའི་ཟུང་འཇུག་གི་རྒྱུན་གོམས་པ་ལས་མི་སློབ་པའི་ཟུང་འཇུག་ཁ་སྦྱོར་ཡན་ལག་བདུན་ལྡན་
འགྲུབ་ཚུལ་བསྟན་པ་ལྟར་རོ། ། རྣལ་འབྱོར་བཞིས་རིམ་པ་ལྔ་བསྡུས་པ་ཡིན་ཏེ། ལྟེ་བའི་སྡུད་རིམ་དང་བུམ་པ་
ཅན་གྱི་སྐབས་སུ་ལུས་དབེན་ཅི་རིགས་འབྱུང་ཞིང་དེ་དང་རྡོར་བཟླས་གཉིས་སྔགས་ཀྱི་རྣལ་འབྱོར་ཏེ་རིམ་པ་དང་
པོ། །འཆི་རིམ་བཞིན་དུ་རླུང་ཐིམ་པའི་དཔེའི་འོད་གསལ་ནི་དམ་ཚིག་གི་རྣལ་འབྱོར་རམ་སེམས་དབེན་ཏེ་
རིམ་པ་གཉིས་པ། དེ་ལས་སྒྱུ་ལུས་ལྡང་བའི་དབྱིབས་ཀྱི་རྣལ་འབྱོར་ནི་རིམ་པ་གསུམ་པ། རྣམ་དག་ཡེ་ཤེས་ཀྱི་
རྣལ་འབྱོར་ལ་གཉིས་ཀྱི་དང་པོ་ནི་དོན་གྱི་འོད་གསལ་ཏེ་རིམ་པ་བཞི་བ། གཉིས་པ་ནི་ཟུང་འཇུག་སྟེ་རིམ་པ་ལྔ་
བ་ཞེས་མཚོན་ཙམ་མོ། ། གཉིས་པ་ནི། གསང་བདེ་གཉིས་ཀྱི་ཞེས་པ་ནས། མར་དུ་གསུངས་སོ་ཞེས་པའི་
བར་ཏེ། འདི་དག་གི་དོན་གོ་བདེ་བར་སྣང་བས་ཚིག་འགྲེལ་རྒྱས་པ་མི་དགོས་འདུག་ཅིང་ཅུང་ཟད་ཙམ་དེ་
བསྣན་པའི་སྒོ་ནས་མཐར་ཆགས་སུ་བཀོད་ན། བདེ་མཆོག་གསང་འདུས་གཉིས་ཀྱི་བསྐྱེད་རྫོགས་ཀྱི་ལམ་འདི་ལྟ་

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
བུ་རྒྱུད་ལ་སྐྱེ་བ་ལ་འགལ་རྐྱེན་སེལ་ཞིང་མཐུན་རྐྱེན་མཆོག་དང་ཐུན་མོང་གི་དངོས་གྲུབ་མྱུར་དུ་སྒྲུབ་པར་བྱེད་
པའི་ཡི་དམ་ནི་རྡོ་རྗེ་འཇིགས་བྱེད་ལ་བསྟེན་པར་བྱེད་དགོས་ཏེ། འདི་ལ་གཞན་དང་མི་འདྲ་བའི་ཁྱད་ཆོས་ལྔ་
ཡོད་ལ། དེ་གང་ཞེ་ན། གནད་གཅིག་ནི་ད་ལྟ་དུས་དང་སེམས་ཅན་ལྟ་བ་སོགས་སྙིགས་མ་ལྔ་ལས་ཀྱང་ཆེས་
སྙིགས་པའི་དུས་སུ་སེམས་ཅན་རྣམས་ལ། ལེ་ལོ་ཆེ་བ། ཤེས་རབ་ཆུང་བ། དམ་ཚིག་མི་སྲུང་བ། སྡོམ་པ་དང་
མི་ལྡན་པ། ལོག་ལྟ་ཆེ་བ། གསུང་རབ་ཀྱི་དོན་འབྱེད་པ་ལ་རྨོངས་པ། བླ་མ་དང་གྲོགས་ལ་མི་གུས་པ། སྙིང་
རྗེ་ཆུང་པ། ངོ་ཚ་དང་ཁྲེལ་མེད་པ། ཆོས་སྤོང་ཞིང་ཁེངས་པ་ཆེ་བ། འཇིག་ལྟས་ང་རྒྱལ་ཞིང་ལྟ་ངན་གྱི་གཅོད་
དོང་དུ་ལྟུང་བ། འདོད་ཡོན་གྱིས་མྱོས་པ། ཚེ་ཐུང་བ། བསོད་ནམས་དང་མི་ལྡན་པ། འབྱུང་བོ་དང་རོ་
ལངས་དང་གཤིན་རྗེ་དང་མ་མོ་དང་བགེགས་དང་ལོག་འདྲེན་གྱི་བར་ཆད་ཧ་ཅང་ཆེ་བའི་དུས་སུ། ལམ་ཉམས་
སུ་ལེན་པའི་ཚེ་ཡི་དམ་འདི་ལྟ་བུ་དང་མི་ལྡན་ན་ཟབ་ལམ་མཐར་མི་ཕྱིན་པས། དེས་ན་དཔལ་རྡོ་རྗེ་འཇིགས་བྱེད་
ཀྱི་ང་རྒྱལ་དང་ལྡན་ཞིང་ཐུན་བཞིའི་རྣལ་འབྱོར་ལ་གནས་ན་ནི་བགེགས་དེ་ལྟ་བུ་རྣམས་དང་བྲལ་ཞིང་། འབྲས་
བུ་རྡོ་རྗེ་འཆང་གི་གོ་འཕང་མྱུར་དུ་ཐོབ་པར་འཇམ་དཔལ་རྩ་རྒྱུད་དང་། གསང་བ་སྤྱི་རྒྱུད་དང་། ཕྱག་ན་རྡོ་རྗེ་
གཏུམ་ཆུང་གི་རྒྱུད་ལ་སོགས་པར་གསུངས་སོ། ། གཉིས་པ་དེའི་དཔེ་ནི། དེའང་དཔེར་ན་ནས། གནད་ཆེའོ་
ཞེས་པའི་བར་ཏེ། དེ་ལྟར་དགོས་པ་དེའང་དཔེར་ན། རྒྱ་མཚོའི་གླིང་ནས་ནོར་བུ་རིན་ཆེན་ལེན་པའི་ཚེ་ལམ་གྲུ་
ལ་བརྟེན་ནས་འགྲོ་དགོས་མོད། དེར་འགྲོ་བ་ལ་དེད་དཔོན་ཐབས་ལ་མཁས་ཤིང་ཤེས་རབ་ཆེ་བ། ནོར་བུ་ལེན་
པའི་ས་ལམ་གྱི་གནད་རྣམས་རྒྱུས་ཤེས་པ་སྔོན་དུ་སོང་བའམ། བསོད་ནམས་ཀྱི་ཕུང་པོ་ཆེན་པོ་དང་ལྡན་པ་ཞིག་
བསྟེན་དགོས་ཏེ། གྲུར་ཞུགས་ནས་ལམ་ལ་ཆས་པའི་ཚེ་གྲོགས་གཞན་གྱིས་ཆུའི་འགྲོ་ཚུལ་འདི་ལྟ་བུ། འཁོར་
ལུགས་འདི་ལྟ་བུ། ཁ་དོག་འདི་ལྟ་བུ། རྒྱང་རིང་ཐུང་འདི་ལྟ་བུ། སྔ་ཕྱི་འདི་ལྟ་བུ། རི་དང་རླུང་འདི་ལྟ་བུ་
འདུག་པས་ཇི་ལྟར་བགྱི་ཞེས་དེད་དཔོན་དེ་ལ་བརྗོད་པ་ན། དེད་དཔོན་དེས་ཐབས་འདི་ལྟ་བུ་གྱིས་ཤིག་ཅེས་
བསྟན་པའི་གདམས་པ་དང་མཐུན་པར་བགྱིས་པས། དེད་དཔོན་བསོད་ནམས་དང་ལྡན་པའི་སྟོབས་ཀྱིས་ནོར་
མྱུར་དུ་བླངས་ནས་དབུལ་བ་སེལ་བ་སོབ།ས་རང་གང་འདོད་ཀྱི་འབྲས་བུ་འགྲུབ་པ་བཞིན་དུ། ཡི་དམ་རྡོ་རྗེ་
འཇིགས་བྱེད་ཀྱི་རྣལ་འབྱོར་ལ་གནས་པས་ལམ་བདེ་གསང་གཉིས་ཀྱི་བསྐྱེད་རྫོགས་རྫོགས་པར་རྒྱུད་ལ་སྐྱེས་ནས་
འབྲས་བུ་རྡོ་རྗེ་འཆང་གི་གོ་འཕང་མྱུར་དུ་མངོན་དུ་བཞེད་དེ་འགྲུབ་པོ་ཞེས་དཔེ་དང་བཅས་ནས་རྗེ་བཙུན་
གསུངས་པས་གནད་ཆེའོ། ༈ གསུམ་པ་དེའི་དོགས་གཅོད་ནི། འོ་ན་ཡི་དམ་རྡོ་རྗེ་འཇིགས་བྱེད་ནས། རྒྱས་
པར་སྟོན་པའོ་ཞེས་པའི་བར་ཏེ། བདེ་གསང་གཉིས་ཀྱི་ལམ་ཉམས་སུ་ལེན་པ་ལ་འཇིགས་བྱེད་ལ་བསྟེན་དོགས་
59

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ན། འོ་ན་ཡི་དམ་རྡོ་རྗེ་འཇིགས་བྱེད་ཀྱི་རྣལ་འབྱོར་ལ་གནས་ནས་དེའི་ལམ་ལ་བདེ་གསང་གཉིས་ནས་བཤད་
པའི་བསྐྱེད་རྫོགས་ཀྱི་གནད་མཐར་ཐུག་པ་མེད་པའམ། ཡོད་ན་ཇི་ལྟར་ཡིན་སྙམ་ན་ཞེས་དོགས་པ་བསླངས་
ནས། དོགས་ལན་ལ་ནི་དམར་སེར་འོད་ཀྱི་ཕུང་པོའི་སྐུ་ཅན་འཇམ་དཔལ་གྱི་མཁྱེན་པའི་ཚ་ཟེར་གྱིས་ཁོ་བོ་བློ་
བཟང་གྲགས་པའི་དཔལ་གྱི་བློ་གྲོས་ཡར་ངོའི་ཟླ་བ་བཞིན་དུ་རྒྱས་པར་བྱས་པས་ལན་དེ་ཉིད་བཤད་པར་བྱའོ་
ཞེས་དམ་བཅས་ཏེ། དེ་ཡང་བདེ་གསང་། འཁོར་ཆེན། དུས་འཁོར། དགྱེས་རྡོར་རྣམས་ལ་རང་རང་གི་
རྒྱུད་གང་དུ་གཏོགས་པའི་ཁྱད་ཆོས་རེ་ཡོད་མོད་ཀྱང་། བཅོམ་ལྡན་འདས་རྡོ་རྗེ་འཇིགས་བྱེད་འདི་ནི་ཕ་རྒྱུད་མ་
རྒྱུད་གཉིས་ཀ་ནས་བཤད་ལ། ཕ་རྒྱུད་འཇིགས་བྱེད་རང་གི་རྩ་རྒྱུད་གཉིས་དང་། མ་རྒྱུད་ཀྱང་སཾ་བྷུ་ཊ་ནས་
བཤད་དོ༑ ། མཚན་ཙམ་ཟིན་པའི་དབང་དུ་བྱས་ན་རྒྱུད་རྡོ་རྗེ་ཕྲེང་བ་ལས། རྡོ་རྗེ་འཇིགས་བྱེད་དབང་ཕྱུག་
དང༌། ། ཞེས་དང་། མཚན་བརྗོད་དུ། རྡོ་རྗེ་འཇིགས་བྱེད་འཇིགས་པར་བྱེད། ། ཞེས་པས་འདི་བསྟན་
ཅིང་། བདེ་མཆོག་རྩ་རྒྱུད་ལས། གསང་བའམ་རྡོ་རྗེ་འཇིགས་བྱེད་ལས། ། ཞེས་པས་ཀྱང་འདིའི་རྩ་རྒྱུད་
བསྟན་པར་བཤད་དོ། ། དེས་ན་འཇིགས་བྱེད་འདི་ལ་ཕ་རྒྱུད་མ་རྒྱུད་གཉིས་ཀའི་གནད་མཐར་ཐུག་པ་ཡོད་དེ།
འདིའི་ཕྱག་མཚན་འཆད་པའི་སྐབས་སུ། གནད་གཅིག་ལ་རྒྱུ་མ་དང་མེ་ཐབ་ཀྱིས་རིམ་པ་བཞིན་དུ་འདུས་པ་
ནས་བཤད་པའི་སྒྱུ་ལུས་དང་འོད་གསལ་སྟོན་པའོ། ། གནད་གཅིག་ལ་ཁ་ཊཾ་གས་བདེ་བ་འབར་འཛག་སྟོན་ལ།
ཕ་རྒྱུད་རྐྱང་བ་ལ་ནི་ཕྱག་མཚན་དུ་ཁ་ཊཾ་ག་མི་འོང་བས་དེས་ན་ཁ་ཊཱ་གས་ནི་བདེ་མཆོག་ནས་བཤད་པའི་བདེ་སྟོང་
གི་རྣམ་གཞག་སྟོན་པ་སྟེ། འདི་ནི་བདེ་མཆོག་གི་སྐོར་ནས་བཤད་པའི་དགའ་བཞི་འདྲེན་ཚུལ་གྱི་གནད་ཡོད་
པར་སྟོན་པའི་དོན་ནོ། ། གནད་གཅིག་ལ་རྡོ་རྗེ་འཇིགས་བྱེད་རང་གི་ཁྱད་ཆོས་གནད་གཞན་ལ་མེད་པའི་ཐུན་
མོང་མ་ཡིན་པའི་མེ་ཐབ། སྡིགས་མཇུག སྐྱེས་བུ་གསལ་ཤིང་ལ་བསྐྱོན་པ་གསུམ་ཡིན་ལ། དེ་ཡང་མེ་ཐབ་ཀྱིས་
ཤེས་རབ་གཞན་ལས་ཆེ་བར་མཚོན་ཞིང་། སྡིགས་མཛུབ་ཀྱིས་འཇིག་རྟེན་དང་འཇིག་རྟེན་ལས་འདས་པའི་ལྷ་
ལ་ཉོན་ཅིག་ཅེས་བཀའ་བསྒོས་པས། རྒྱུད་གཞན་ལ་མེད་པའི་ཁྱད་ཆོས་ཕ་རྒྱུན་མ་རྒྱུད་གཉིས་ཀའི་མཐར་ཐུག་
པའི་ལམ་གྱི་གནད་ང་ལ་ཡོད་ཅེས་མཚོན་པ་དང་། འཇིག་རྟེན་ལས་འདས་པའི་ལྷ་ལའང་བསྡིགས་ན་འཇིགས་
རྟེན་གྱི་སྟེང་འོག་སོགས་ཕྱོགས་བཅུའི་གདོན་འཇོམས་པ་ལྟ་ཅི་སྨོས་པའོ། ། སྐྱེས་བུ་གསལ་ཤིང་ལ་བསྐྱོན་པས་
ནི་མི་དགེ་བ་བཅུ་དང་། ཆོས་སྤོང་བ་དང་། མཚམས་མེད་སོགས་བྱས་པའི་སྡིག་པོ་ཆེ་ཡང་བཙན་ཐབས་སུ་
འཚང་རྒྱ་བར་སྟོན་པའོ། དེ་ཡང་དུར་ཁྲོད་ཀྱི་གསལ་ཤིང་དང་འདི་མི་གཅིག་སྟེ། དུར་ཁྲོད་ཀྱི་གསལ་ཤིང་ལ་
བཙུགས་པ་ནི་རོ་ཡིན་ལ། འདི་ནི་གང་ཟག་གོ ། གནད་གཅིག་ནི་སྤྱིར་རྗེ་བཙུན་སངས་རྒྱས་ཀུན་གྱི་ཡབ་ཡིན་
6ང་

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
ཞིང་འཚང་རྒྱ་འགྱུར་གྱི་ཚེ་རྗེ་བཙུན་ལ་བརྟེན་ནས་འཚང་རྒྱ་བར་བྱེད་པ་དགོས་པ་ཧ་ཅང་ཆེ་བ་ཞིག་ཡིན་མོད།
ཁྱད་པར་དུ་རྗེ་བཙུན་རིམ་གྱིས་དམར་ནག་འཇིགས་གསུམ་དུ་ཁྲོས་པའི་རྡོ་རྗེ་འཇིགས་བྱེད་ལ་ནི་རྒྱུ་དུས་དང་
འབྲས་དུས་དང་ཡེ་ཤེས་སེམས་དཔའི་སྐབས་སུ་རྗེ་བཙུན་གྱི་ཞལ་དངོས་སུ་ཡོད་པ་ལས་རྗེ་བཙུན་གྱིས་རྗེས་སུ་
འཛིན་པས་འདིའི་སྒྲུབ་པ་བོ་ཤེས་རབ་སྔ་མ་དམར་ནག་གཉིས་ཀྱི་སྒྲུབ་པ་བོ་ལས་ལྷག་པར་ཆེ་བ་ཡིན་ནོ། །
འདིའི་ར་གཉིས་ཀྱིས་ནི་གཞི་ཡུལ་ཀུན་རྫོབ་དང་དོན་དམ་པའི་བདེན་པ་གཉིས་ཀྱི་གནས་ཚུལ། ལམ་ཐབས་
ཤེས་གཉིས་རྒྱུད་ལ་ཇི་ལྟར་བསྐྱེད་པ། དེས་སྒྲུབ་པའི་འབྲས་བུ་སྐུ་གཉིས་ཐོབ་ཚུལ་རྣམས་གཞན་ལ་མེད་པ་
མཚོན་ཞིང་རྒྱས་པར་སྟོན་པའོ། ། དེ་ཡང་མཚོན་ཙམ་བཤད་ན། སྒྲུབ་ཐབས་ཀྱི་དག་པའི་སྐབས་སུ་རྭ་གཉིས་
ནི་བདེན་པ་གཉིས་ཞེས་པའི་བདེན་གཉིས་ལ། གཞི་དུས་ཀྱི་བདེན་པ་གཉིས་དང་། ལམ་དུས་ཀྱི་ཀུན་རྫོབ་སྒྱུ་
ལུས་དང་དོན་དམ་འོད་གསལ། འབྲས་དུས་ཀྱི་ཆོས་གཟུགས་ཀྱི་སྐུ་གཉིས་སམ་བདེན་གཉིས་དབྱེར་མེད་ཀྱི་ཟུང་
འཇུག་མཚོན་པ་དང་། ཕྱག་སོ་བཞི་དང་སྐུ་གསུང་ཐུགས་གསུམ་བསྣན་པའི་སོར་བདུན་གྱིས་ལམ་དྲན་ཉེ་
སོགས་བྱང་ཆུབ་ཀྱི་ཕྱོགས་ཀྱི་ཆོས་སོ་བདུན། ཞབས་བཅུ་དྲུག་གིས་ཡུལ་སྟོང་པ་ཉིད་བཅུ་དྲུག་རྟོགས་པའི་ཡེ་
ཤེས་བཅུ་དྲུག་མཚོན་ཞིང་། དེས་མི་སོགས་བཅུ་དྲུག་མནན་པས་ནི་དེ་དག་གིས་མཚོན་པའི་སྟོང་ཉིད་བཅུ་དྲུག་
ལ་ཕྱིན་ཅི་ལོག་ཏུ་ཞེན་པའི་དངོས་འཛིན་པ་བཅུ་དྲུག་ཟིལ་གྱིས་གནོན་པ་མཚོན་ནོ། ། ཡང་མི་སོགས་བརྒྱད་
ཀྱིས་རལ་གྲི་སོགས་དངོས་གྲུབ་བརྒྱད་དང་། བྱ་རྒོད་སོགས་བརྒྱད་ཀྱིས་སྐུའི་དབང་ཕྱུག་སོགས་གོས་བརྒྱད་དག་
པ་མཚོན་པ་སོགས་དགེ་བའི་སྐབས་སུ་བཤད་པ་ལྟར་གཞན་ནས་ཀྱང་མང་དུ་འབྱུང་ངོ་། ། དེས་ན་འཇིགས་
བྱེད་ཀྱི་རྣལ་འབྱོར་བས་འདིའི་རིམ་གཉིས་ལ་བདེ་གསང་གཉིས་ནས་བཤད་པའི་རིམ་གཉིས་ཀྱི་ལམ་འགའ་ཞིག་
བསྣན་ཏེ། བསྒོམས་པ་ཉིད་ཀྱིས་ཀྱང་ཚེ་འདིར་མཆོག་འགྲུབ་པར་ནུས་སོ། །
གཉིས་པ་ལ་བཞི། ཆོས་སྐྱོང་དང་བླ་མ་དང་གྲོགས་ལ་བསྟེན་དགོས་པ་དང་ཚོགས་གསོག་སྒྲིབ་སྦྱོང་
དགོས་ཚུལ་ལོ། ། དང་པོ་ལ་གཉིས། མདོར་བསྟན་པ་དང་། དེ་ཉིད་རྒྱས་པར་བཤད་པའོ། ། དང་པོ་ནི།
དེ་ལྟ་བུའི་ནས། ཡིན་ལ་ཞེས་པའི་བར་ཏེ། གོང་དུ་བརྗོད་པ་དེ་ལྟ་བུའི་ལམ་སྒྲུབ་པའི་འགལ་རྐྱེན་སེལ་ཞིང་
མཐུན་རྐྱེན་སྒྲུབ་པའི་ཆོས་སྐྱོང་ལ་མདོ་རྒྱུད་གཞན་ནས་གསུངས་པའི་བཀའ་སྡོད་ཁྱད་པར་ཅན་ཤིན་ཏུ་མང་ཞིང་
འགངས་ཆེ་མོད། དེ་ལྟ་ནའང་གོང་དུ་བཤད་པ་ལྟར་མྱུར་བའི་དབང་དུ་བྱས་པའི་སྐྱེས་བུ་གསུམ་གྱི་ལམ་གྱི་རིམ་
པ་དང་མཐུན་པ་ཞིག་ངེས་པར་དགོས་པ་ཡིན་ལ། དེ་ལ་ནི་འཆད་འགྱུར་གྱི་ཆོས་སྐྱོང་གསུམ་པོ་འདི་བསྟེན་
དགོས་སོ། །

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་པ་ལ་གསུམ། སྐྱེས་བུ་ཆུང་ངུ་དང་། འབྲིང་དང་། ཆེན་པོའི་ཆོས་སྐྱོང་ངོ༌། ； དང་པོ་ནི།
སྐྱེས་བུ་གསུམ་གྱི་ཁྱད་པར་གོང་དུ་བརྗོད་ཟིན་ཅིང་། དེ་ལ་སྐྱེས་བུ་ཆུང་ངུའི་ཞེས་པ་ནས། ལས་གཤིན་བསྟེན་
པར་བྱའོ་ཞེས་པའི་བར་ཏེ། དེ་ལ་སྐྱེས་བུ་ཆུང་ངུའི་བསམ་པ་ནི། འཇིག་རྟེན་འདིར་ཡུན་རིང་དུ་མི་གནས་པས།
འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས་བསམ་པ་དང་། དེ་ལས་སྐྱོབ་པའི་སྐྱབས་འགྲོ་
བསླབ་བྱ་དང་བཅས་པ་བསམ་ཞིང་རྒྱུད་ལ་སྐྱེ་དགོས་པས། དེ་ལྟ་བུའི་ལམ་འདི་རྒྱུད་ལ་བསྐྱེད་པ་ལ་གཤིན་རྗེ་
ཆོས་ཀྱི་རྒྱལ་པོ་བསྟེན་དགོས་ཏེ། ཆོས་རྒྱལ་འདི་ནི་འཆི་བདག་གམ། དགེ་སྡིག་གི་དབང་པོའམ། སྡིག་པ་ཅན་
གྱི་ཆད་ལས་མཁན་ནམ། དགེ་བ་ཅན་གྱི་བསྟངས་འཛིན་ཏེ་གྲོགས་བྱེད་པའམ། དཀར་ནག་གི་ལས་རྒྱུ་འབྲས་
གསལ་བྱེད་ཀྱི་མེ་ལོང་སྟེ་ལས་དཀར་ནག་གཉིས་གང་བྱས་པ་དང་མཐུན་པའི་ཚར་གཅོད་རྗེས་འཛིན་བྱེད་པ།
ལེགས་ཉེས་ཚུལ་བཞིན་དུ་སྤྱོད་པའམ་ཆོས་བཞིན་དུ་སྤྱོད་པས་ཆོས་རྒྱལ་ཞེས་བྱ་ཞིང་། ལས་དཀར་ནག་གི་རྗེས་
སུ་འཇུག་པས་ན་ལས་ཀྱི་གཤིན་རྗེ་ཞེས་བྱའོ། ། དེས་ན་སྐྱེས་བུ་ཆུང་ངུའི་ཆོས་སྐོར་འདི་རྣམས་ནི་ཐེག་པ་གསུམ་
གྱི་ལམ་མམ་སྐྱེས་བུ་གསུམ་དང་ཐུན་མོང་བའི་ལམ་གསུམ་གའི་རྩ་བ་ཡིན་པས་འདི་རྒྱུད་ལ་བསྐྱེད་པའི་ཕྱིར་དུ་
ལས་ཀྱི་གཤིན་རྗེ་ཆོས་སྐྱོང་དུ་བསྟེན་པར་བྱའོ། ། འོ་ན་ཆོས་རྒྱལ་འདི་ནི་འཇིག་རྟེན་པའམ། འཇིག་རྟེན་ལས་
འདས་པ་གང་ཡིན་ཞེ་ན། འདི་ནི་འདིའི་ལོ་རྒྱུས་ཀྱི་རྟོག་པ་ལྟར་ན། འཇམ་དཔལ་འཇིགས་བྱེད་ཀྱི་སྐུར་
བཞེངས་ཏེ། ལྕགས་མཁར་སྒོ་མེད་བཅུ་དྲུག་ཞབས་བཅུ་དྲུག་གིས་མནན་ནས་བཏུལ་བར་བཤད་པ་དང་། ཏཱ་
ར་ནཱ་ཐའི་ཆོས་འབྱུང་དུ་དེ་མིན་གཞན་ཞིག་ཀྱང་བཤད་པ་ལྟར་ན་འཇིག་རྟེན་པ་ཡིན་པ་ལྟར་སྣང་ཡང་། དོན་ལ་
ཆོས་རྒྱལ་ལ་ཕྱི་ནང་གསང་གསུམ་འབྱུང་བའི་རིགས་པ་དང་། པཎ་ཆེན་གོང་མའི་ཆོས་རྒྱལ་གྱི་བསྐང་གསོའི་བླ་
མེད་ཀྱི་རྟེན་གྱི་སྐབས་སུ། རྒྱལ་བའི་ཡབ་གཅིག་རྗེ་བཙུན་འཇམ་པའི་དབྱངས། ། མ་རུངས་འདུལ་ཕྱིར་
གཤིན་རྗེའི་སྐུར་བསྟན་ཡང་། ། ཞེས་སོགས་གསུངས་པ་དང་། ཁ་ཅིག་འདི་འཇམ་དཔལ་གྱི་འཕྲིན་ལས་ཀྱི་
སྤྲུལ་བར་བཞེད་པར་འདུག་པ་ལྟར་ཁོ་བོ་ཡང་དེ་ལྟར་དུ་བསམས་སོ། ། གཉིས་པ་ནི། སྐྱེས་བུ་འབྲིང་ནས་
བསླབ་པ་སྲུང་བའོ་ཞེས་པའི་བར་ཏེ། སྐྱེས་བུ་འབྲིང་གིས་བསམ་པ་ནི། འཇིག་རྟེན་ཕྱི་མའི་བདེ་བའི་ཐབས་སུ་
མ་ཟད། འཁོར་བ་མཐའ་དག་མེ་འོབས་སམ་མེ་དོང་ལྟ་བུར་མཐོང་ནས་དེ་དང་འབྲལ་འདོད་ཐར་བ་དོན་
གཉེར་གྱི་བློ་ངེས་འབྱུང་གི་བསམ་པ་ཅན་ཡིན་ལ། ཡང་འཁོར་བ་མཐའ་དག་ལ་སྙིང་པོ་མེད་པར་མཐོང་ནས་དེ་
ལ་ཡིད་སྐྱོ་ཞིང་ངེས་པར་འབྱུང་བའི་བསམ་པ་ནི་ཚུལ་ཁྲིམས་ཀྱི་བསླབ་པའི་གཙོ་བོ་ཡིན་ཞིང་། སྔ་མ་དང་འདི་
གཉིས་དོན་གཅིག་པས་སོ། །དེས་ན་ལམ་དེ་རྒྱུད་ལ་སྐྱེ་བའི་ཆེད་དུ་རྒྱལ་པོ་ཆེན་པོ་རྣམ་ཐོས་སྲས་ཆོས་སྐྱོང་དུ་

༄༅} ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
བསྟེན་དགོས་ཏེ། འདི་སྡེ་སྣོད་གསུམ་གྱི་ནང་ནས་འདུལ་བའི་སྡེ་སྣོད་ཀྱི་སྲུང་བའམ། བསླབ་པ་གསུམ་གྱི་ནང་
ནས་ཚུལ་ཁྲིམས་ཀྱི་བསླབ་བ་སྲུང་བའོ། ། འོ་ན། རྣམ་སྲས་འདི་འཇིག་རྟེན་ལས་འདས་མ་འདས་གང་ཡིན་
སྙམ་ན། ལོ་རྒྱུས་འགའ་ཞིག་ལས་རྒྱལ་པོ་ཆེན་པོ་བཞི་ཀ་རྒྱུན་ཞུགས་བཤད་ལ། ལོ་རྒྱུས་གཞན་ཞིག་དང་འདིའི་
བསྐང་གསོའི་གཞུང་ལས། ས་བརྒྱད་དབང་ཕྱུག་ཁྱོད་ལ་འདུད། ། ཅེས་ས་བརྒྱད་པ་བར་གསུངས་ཤིང་། ཁ་
ཅིག་འདི་ཕྱག་རྡོར་གྱི་སྤྲུལ་བར་བཞེད། འགའ་ཞིག་བསྐང་གསོའི་གཞུང་ལས། རིན་ཆེན་མང་སྤྲུལ་རྒྱལ་པོ་
ཆེན་པོ་སྟེ། ། ཞེས་གསུངས་པས་སངས་རྒྱས་རིན་ཆེན་མང་གི་སྤྲུལ་བའོ་ཞེས་གསུངས་ཏེ་བརྟག གང་ལྟར་
ཡང་འཇིག་རྟེན་ལས་འདས་པའི་འཕགས་ཆེན་ཞིག་འཇིག་རྟེན་སྐྱོང་བའི་ཚུལ་བཟུང་བའོ། ། གསུམ་པ་ནི།
སྐྱེས་བུ་ཆེན་པོའི་ནས། ཆོས་སྐྱོང་ཡིན་པས་སོ་ཞེས་པའི་བར་ཏེ། སྐྱེས་བུ་ཆེན་པོའི་བསམ་པ་ནི། རང་ཉིད་
འཁོར་བ་ལས་ཐར་བ་ཙམ་གྱིས་མི་ཆོག་པར་མར་གྱུར་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་
ལས་ཐར་བར་འདོད་པའི་བྱང་ཆུབ་ཀྱི་སེམས་རྒྱུད་ལ་བསྐྱེད་པ་ཡིན་ལ། དེ་རྒྱུད་ལ་སྐྱེ་བའི་ཕྱིར་དུ་འཕགས་པ་
སྤྱན་རས་གཟིགས་ཀྱི་རྣམ་པར་འཕྲུལ་བས་མགོན་པོ་ཕྱག་དྲུག་པ་ཆོས་སྐྱོང་དུ་བསྟན་དགོས་ཏེ། འདི་ནི་སྙིང་རྗེ་
ཅན་གྱི་ཆོས་སྐྱོང་ཡིན་པས་སོ། ། དེའི་འཕྲོས་སམ་ཞར་བྱུང་ལྟ་བུར། ཤེས་རབ་པས་ལྟ་བ་རྣམ་དག་རྒྱུད་ལ་
བསྐྱེད་པ་ལ་གཤིན་རྗེ་ཆོས་ཀྱི་རྒྱལ་པོ་བསྟེན་དགོས་ཏེ། འདི་ནི་ཤེས་རབ་ཅན་གྱི་ཆོས་སྐྱོང་ཡིན་པའམ། རྗེ་
བཙུན་འཇམ་དཔལ་དབྱངས་ཀྱི་བཀའ་སྡོད་ཡིན་པས་སོ་ཞེས་གསུངས་སོ། མགོན་པོ་ཕྱག་དྲུག་པ་འདི་སྤྱན་
རས་གཟིགས་ཀྱི་སྤྲུལ་བར་གྲགས་ཆེ་ཞིང་། འོན་ཀྱང་མགོན་པོའི་བསྐང་གསོའི་གཞུང་ལས། ས་བཅུའི་དབང་
ཕྱུག་མགོན་པོ་ནི། ། ཞེས་ས་བཅུ་བ་བོར་བཤད་པ་ནི་སྤྱན་རས་གཟིགས་ས་བཅུ་བའི་བྱང་ཆུབ་སེམས་དཔའི་
ཚུལ་བསྟན་པ་དེའི་དབང་དུ་མཛད་ཀྱི དངོས་པོའི་གནས་ཚོད་ལ་ནི་སྤྱན་རས་གཟིགས་སངས་རྒྱས་སུ་ངེས་
པར་འདོད་ད་གོས་ཏེ། བླ་མེད་ལྟར་ན་རིགས་གསུམ་མགོན་པོའི་བསྐྱེད་རྫོགས་ལ་བརྟེན་ནས་ཚེ་གཅིག་ལ་འཚང་
རྒྱ་ནུས་པར་བཤད་པས། ཁོ་རང་རྣམས་སངས་རྒྱས་མིན་ན་འདི་དག་གི་བསྐྱེད་རྫོགས་ལ་བརྟེན་ནས་ཚེ་གཅིག་
ལུས་པ་གཅིག་ལ་འཚང་རྒྱ་བ་ཡང་ག་ལ་སྲིད། སངས་རྒྱས་ཡིན་པར་མ་ཟད་དང་པོའི་སངས་རྒྱས་ཡིན་པར་ལུང་
རིགས་དུ་མས་བསྒྲུབ་ནུས་ཏེ་མ་སྤྲོས་སོ། ། མདོར་ན་འཕགས་པ་རིགས་གསུམ་མགོན་པོ་སངས་རྒྱས་མིན་ན།
སངས་རྒྱས་མི་སྲིད་ཅེས་འདོད་དགོས་པར་སྣང་ངོ་། ། གཉིས་པ་བླ་མ་ནི། དེ་ལྟ་བུའི་ནས། བསྟེན་པར་བྱའོ་
ཞེས་པའི་བར་ཏེ། སྔར་བཤད་པ་དེ་ལྟ་བུའི་མདོ་སྔགས་ཀྱི་ལམ་ཡོངས་སུ་རྫོགས་པར་སྟོན་པའི་བླ་མ་ཡང་ཡོན་
ཏན་ཕྱོགས་རེ་བ་རྙེད་པ་ཙམ་གྱིས་མི་ཆོག་གི ། སོ་ཐར་བྱང་སེམས་གསང་སྔགས་ཀྱི་སྡོམ་པ་གསུམ་གྱི་བསྣོན་བྲི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤེས་པ་དང་། དེ་དག་རང་རང་གི་ཉེས་ལྟུང་དང་བྲལ་བ། འདུལ་བ་མངོན་པ་མདོའི་སྡེའི་སྡེ་སྣོད་གསུམ་གྱི་
ཚིག་དོན་ལ་མཁས་ཤིང་། དེའི་བརྗོད་བྱ་ཚུལ་ཁྲིམས་ཏིང་ངེ་འཛིན་ཤེས་རབ་ཀྱི་བསླབ་པ་གསུམ་དང་ལྡན་པ།
བྱ་སྤྱོད་ཡོ་ག་བླ་མེད་ཀྱི་རྒྱུད་སྡེ་བཞི་ལ་མཁས་ཤིང་བུམ་དབང་སོགས་དབང་བཞི་ཡོངས་སུ་རྫོགས་པས། རང་
རྒྱུད་བསྐྱེད་རྫོགས་ཀྱི་ལམ་སྐྱེ་བའི་སྣོད་རུང་དུ་བྱས་ནས་ལམ་ཟབ་མོ་གཉིས་ཉམས་སུ་ལེན་ཅིང་། མྱོང་བ་ཐོན་
ནུས་གཞན་ལ་བརྩེ་བས་འདོམས་པར་མཛད་པ་སྟེ། མདོར་ན་རྡོ་རྗེ་འཆང་གི་གོ་འཕང་མྱུར་བ་ལས་ཀྱང་ཆེས་
མྱུར་བར་མངོན་དུ་བྱེད་པའི་ཟབ་ལམ་ཁྱད་པར་ཅན་ཕྱིན་ཅི་མ་ལོག་པར་ཡོངས་སུ་རྫོགས་པར་སྟོན་པའི་བླ་མ་
ཞིག་བསམ་སྦྱོར་གཉིས་ཀྱི་སྒོ་ནས་བསྟེན་པར་བྱའོ། ། གསུམ་པ་གྲོགས་ནི། ལམ་ཚུལ་བཞིན་དུ་ནས་མཐུན་པ་
ཞིག་དགོས་སོ་ཞེས་པའི་བར་ཏེ། དེ་ལྟ་བུའི་ལམ་ཚུལ་བཞིན་དུ་སྒྲུབ་པའི་གྲོགས་ཀྱང་བླ་མ་དང་ཡོན་ཏན་ཆ་
མཐུན་ཞིག་དགོས་ལ། གྲོགས་རང་གི་ཐུན་མོང་མ་ཡིན་པའི་གནད་ལ། ལས་འབྲས་ལ་དད་པ་དང༌། རང་
དམ་ཆོས་རྒྱུ་མཚན་དུ་བྱས་ནས་ངོ་ཚ་ཤེས་ཤིང་། གཞན་གྱིས་ཁྲེལ་དོགས་ནས་ཁྲེལ་ཡོད་འཛིན་པ། འགྲན་
སེམས་ཆེ་བ་ཞེས་པ་འདི་ཆུང་བ་ལ་བསྒྱུར་ན་གོ་བདེ་བ་ལྟར་སྣང་ཡང་ཡིག་ནོར་དུ་འཇོགས་ནུས་ཤིང་། གཞན་ལ་
འགྲན་སེམས་ཆེ་བ་ལ་བྱས་ན་མི་ལེགས་པས། དམ་པ་གོང་མའི་མཛད་སྤྱོད་ཁྱད་པར་ཅན་དང་འགྲན་ཅིང་
མཐུན་པར་སྒྲུབ་པ་བྱེད་པ་ལ་སྦྱར་ན་རུང་ངམ་སྙམ་དུ་སེམས་ཏེ་བརྟག །
བཞི་བ་ཚོགས་གསོག་སྒྲིབ་སྦྱོང་ལ་གཉིས། ཚོགས་གསོག་དང་། སྒྲིབ་སྦྱོང་ངོ༌། ། དང་པོ་ནི། ཡོངས་
སུ་རྫོགས་པའི་གནས་བཞུགས་པའོ་ཞེས་པའི་བར་ཏེ། གོང་དུ་བཤད་པའི་ཡོངས་སུ་རྫོགས་པའི་ལམ་དེ་ལྟ་བུ་
སྔར་མ་ཐོབ་པ་ཐོབ་པར་བྱེད་པ་དང་། ཐོབ་ཟིན་བརྟན་པར་བྱེད་པ། བརྟན་པ་གོང་འཕེལ་དུ་བྱེད་པ་ལ་བླ་མ་
ཡི་དམ་དབྱེར་མེད་དུ་བྱས་ནས་གསོལ་བ་འདེབས་པ། ཚོགས་གསོག་ཅིང་སྒྲིབ་པ་སྦྱོང་བ། གཞུང་ཆེན་མོ་ལ་ལྟ་
བ་གསུམ་སུམ་བསྒྲིལ་དུ་བྱེད་དགོས་ལ། ཚོགས་གསོག་པའི་ཚུལ། དེ་ལ་ཐོག་མར་ཚོགས་ཞིང་གསལ་འདེབས་
དགོས་པས་དེ་ནི། རང་གི་སྤྱི་བོར་རམ་དེའི་ཐད་ཀྱི་མདུན་གྱི་ནམ་མཁར་རིན་པོ་ཆེའི་ཁྲིའི་སྟེང་དུ་ངོ་བོ་ཆོས་ཀྱི་
རྒྱལ་བོ་བཙོང་ཁ་བ་ཆེན་པོ་སོགས་རྩ་བརྒྱུད་ཀྱི་བླ་མ་རྣམས་འདུས་པའི་བདག་ཉིད་ཡིན་པ་ལ། རྣམ་པ་རྗེ་བཙུན་
འཇམ་པའི་དབྱངས་སྐུ་མདོག་དམར་སེར་ཕྱག་གཡས་པ་ཤེས་རབ་ཀྱི་རལ་གྲི་འཕྱར་ཞིང་། གཡོན་ཨུཏྤལའི་ཡུ་
བ་ཐུགས་ཀ་ནས་འཛིན་པའི་འདབ་མ་སྙན་གྱི་ཐད་དུ་ཁ་ཕྱེ་བའི་སྟེང་ན་ཤེར་ཕྱིན་གྱི་གླེགས་བམ་བསྣམས་པ།
མཚན་དཔེས་སྤྲས་ཤིང་དར་གྱི་སྟོད་གཡོགས་དང་སྨད་གཡོགས་མཛེས་པར་གསོལ་བ། རིན་པོ་ཆེའི་དབུ་རྒྱན་
སྙན་རྒྱན་མགུལ་རྒྱན་ལ་སོགས་པའི་རིན་པོ་ཆེའི་རྒྱན་བརྒྱད་ཀྱིས་བརྒྱན་ཅིང་། བཅུ་དྲུག་ལོན་པའི་ན་ཚོད་ཅན།
64

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། ། །
ཛུམ་སྒེག་ཞི་བའི་ཉམས་དང་ལྡན་པ། འོད་ཀྱི་ཕུང་པོའི་དབུས་ན་བཞུགས་པའི་རྣམ་པ་ཅན་དུ་གསལ་གདབ་
། དེའི་སྤྱི་བོར་ཨོཾ། མགྲིན་པར་ཨཱ༔ ཐུགས་ཀར་ཧཱུཾ་གིས་མཚན་པ། དེའི་སྐུ་གསུང་ཐུགས་ཀྱི་ས་བོན་ནམ།
གས་ཀའི་ཧཱུྃ་ལས་འོད་ཟེར་འཕྲོས་པས་རྗེ་བཙུནའཇམ་པའི་དབྱངས་ལ་ཕྱོགས་བཅུའི་བླ་མ་རྒྱལ་བ་སྲས་བཅས་
མས་ཅད་ཀྱིས་བསྐོར་བ་སྤྱན་དྲངས། ཛ ཧཱུྃ་བཾ་ཧོ༔ དེ་ལ་ཐིམ་པས་གཉིས་སུ་མེད་པར་གྱུར་བར་བསམས་ཏེ་
སྟིམས་ནས། ཨོཾ་ཨཱརྱ་མཉྫ་ཤྲཱི་ས་པཱ་རི་ཝ་ར་ཨརྒྱུ་པྲ་ཏཱི་ཙྪ་ཧཱུཾ་སྭཱ་ཧཱ། ཤཔྟ་དང་། རཱུ་པ་ནས། སྤཆ་འི་བར་དང་།
ང་འདི་རིན་ཆེན་སྣ་བདུན་གྱིས། ། ཞེས་སོགས་དང་། མཎྜལ་རྒྱས་པའམ། བདག་གཞན་ལུས་ངག་ཡིད་
།སུམ་སོགས་དང་། ས་གཞི་སྤོས་ཀྱི་མས་མཎྜལ་འབུལ་ལ། མཚམས་སྤྲིན་མ་ལྟ་བུ་དང་། དམིགས་བརྩེ་མ་རི་
(གྲུབ་དང་། སྐྱབས་གནས་ཀུན་འདུས་ཀྱི་ངོ་བོ་བླ་མ་དང་རྗེ་བཙུན་འཇམ་པའི་དབྱངས་དབྱེར་མི་ཕྱེད་པའི་
སྟབས་ལ་གསོལ་བ་འདེབས་སོ། ། ཞེས་ལན་མང་དུ་གདུང་ཤུགས་དྲག་པོས་གསོལ་བ་བཏབ་ནས། ཡང་དེའི་
པཇུག་ཏུ་བདག་གི་རྒྱུད་ལ་ངེས་འབྱུང་བྱམས་སྙིང་རྗེ་བྱང་ཆུབ་ཀྱི་སེམས་ཡང་དག་པའི་ལྟ་བ་ཕྱིན་དྲུག་བསླབ་
གསུམ་རིམ་གཉིས་ཀྱི་བསྡུས་པའི་ལམ་གྱི་རིམ་པ་མཐའ་དག་སྐྱེ་བར་བྱིན་གྱིས་རློབ་ཏུ་གསོལ། སྐྱེ་བར་གྱུར་ཅིག
ཞེས་ལམ་གྱི་ལུས་ཡོངས་སུ་རྫོགས་པའི་གསོལ་འདེབས་སྨོན་ལམ་ཞུགས་དྲག་ལ་རྒྱུན་རིང་དུ་གསོལ་བ་བཏབ།
དེ་ནས་སྐྱབས་གནས་ཀུན་འདུས་ཀྱི་ངོ་བོ་ནས་གསོལ་བ་འདེབས་སོ། ། བདག་ལ་དབང་བཞི་བསྐུར་བར་
མཛད་དུ་གསོལ། སྒྲིབ་བཞི་དག་པར་མཛད་དུ་གསོལ། སྐུ་བཞི་ཐོབ་པར་མཛད་དུ་གསོལ། ལན་གསུམ་དང་།
ཞེས་གསོལ་བ་བཏབ་པས། བླ་མ་རྗེ་བཙུན་གྱི་གནས་གསུམ་གྱི་ཡི་གེ་གསུམ་ལས་བདུད་རྩི་འོད་ཟེར་དཀར་
དམར་མཐིང་གསུམ་བཅས་རིམ་པར་བྱུང་ནས། རང་གི་སྤྱི་བོ་མགྲིན་པ་སྙིང་ག་གསུམ་དུ་རིམ་པ་བཞིན་དུ་
ཞུགས། སླར་ཡང་ཡི་གེ་ལས་བདུན་རྩི་འོད་ཟེར་དཀར་དམར་མཐིང་གསུམ་ཅིག་ཅར་བྱུང་ནས་རང་གི་གནས་
གསུམ་དུ་ཅིག་ཅར་དུ་ཞུགས་ཤིང་ཐིམ་པས། སྒོ་གསུམ་སོ་སོ་དང་། ཐུན་མོང་བའི་སྒྲིབ་པ་ཐམས་ཅད་དག་
བུམ་པའི་དབང་ལ་སོགས་པའི་དབང་བཞི་ཐོབ། སྤྲུལ་སྐུ་སོབ།ས་སྐུ་བཞི་འགྲུབ་པའི་ནུས་པ་ཁྱད་པར་ཅན་
བཞག་པར་གྱུར། དེ་ནས་བླ་མ་དང་ཡི་དམ་ཀྱི་གསོལ་འདེབས་སྨོན་ལམ་གྱི་འབྲས་བུ་འགྲུབ་པར་ཞལ་གྱིས་
བཞེས་པར་བསམས་ལ། མཐར། བླ་མ་ཡི་དམ་དབྱེར་མེད་བདག་ཉིད་ཀྱི། ། སྤྱི་བོར་བྱོན་ནས་ཚངས་བུག་
ནས་ཞུགས་ཏེ། ། སྙིང་གར་ཐིག་ལེ་གའུ་ཁ་སྦྱར་དབུས། ། བཞུགས་ནས་བྱིན་བརླབས་རྗེས་སུ་བཟུང་བར་
གྱུར། ། ཅེས་དང་། སྐྱེ་བ་ཀུན་ཏུ་ཞེས་སོགས་བསྔོ་སྨོན་བྱའོ་ཞེས་པ་ནི་གཞུང་གི་ཚིག་འགྲེལ་དང་འཇུག་པ་
གཅིག་ཏུ་བྱས་སོ། ། གཉིས་པ་སྒྲིབ་སྦྱོང་ནི། སྒྲིབ་པ་སྦྱོང་བ་ལ་ནས། བླ་ན་མེད་པའོ་ཞེས་པའི་བར་ཏེ། སྒྲིབ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ། །
པ་སྦྱོང་བའི་ཐབས་ལ་ལྟུང་བཤགས་ཕྱག་དང་བཅས་པ་དང་། ཡི་གེ་བརྒྱ་བའི་སྒོམ་བཟླས་གྲགས་ཆེ་བ་དེ་ལྟ་བུ་
དང་། ཡིག་ཆུང་ཉེར་གཅིག་ནས་འབྱུང་བའི་དམ་ཚིག་རྡོ་རྗེའི་བཟླས་པ་དང་། དེ་ནས་འབྱུང་བ་ལྟར་ཟ་བྱེད་
མཁའ་འགྲོའི་སྦྱིན་སྲེག་དང་། སོགས་གྱིས་ཟབ་མོའི་མདོ་རྒྱུད་དང་སངས་རྒྱས་བྱང་སེམས་ཀྱི་མཚན་བརྗོད་པ་
སོགས་ཏེ་མདོར་ན་སྟོབས་བཞི་ཚང་བའི་སྒོ་ནས་སྦྱང་བ་གནད་ཆེ། དེ་ཡང་སྡིག་པའི་འབྲས་བུ་རྣམ་སྨིན་ཡིད་དུ་
མི་འོང་བ་མཐོང་ནས་སྡིག་པ་སྔར་བྱས་ལ་འགྱོད་སེམས་དང་། ཕྱིན་ཆད་སྲོག་ལ་བབས་ཀྱང་མི་བྱེད་བསམ་པའི་
སྡོམ་སེམས་བརྟན་པར་བྱེད་པ་ནི་སྡིག་པ་སྦྱོང་ཐབས་བླ་ན་མེད་པའོ། །
གསུམ་པ་དོན་བསྡུ་བ་ལ་གཉིས། གཞུང་ཆེན་མོ་རྣམས་ལ་ཐོས་བསམ་བྱེད་དགོས་པ་དང་། སྔར་བཤད་
པ་རྣམས་ཀྱི་དོན་བསྡུ་བའོ། ། དང་པོ་ནི། གཞུང་ཆེན་མོ་ནས་ངེས་པར་བརྟག་དགོས་པའི་བར་ཏེ། ཤེས་
རབ་ཆེ་བ་དག་གིས་མདོ་སྔགས་ཀྱི་གཞུང་ཆེན་མོ་རྣམས་ལ་ལྟ་དགོས་ཤིང་། ལྟ་བ་ཡང་སྔགས་མཚན་ཉིད་ཀྱི་
གསུང་རབ་བཀའ་དང་དེའི་དགོངས་འགྲེ་ལ་དང་བཅས་པ་གང་ལ་ཡང་གཞུང་དེའི་དངོས་བསྟན་དང་ཤུགས་
བསྟན་དང་བསྟན་བྱའི་གཙོ་བོ་དང་། གཞུང་དེའི་ཆེད་དུ་བྱ་བའི་གདུལ་བྱ་གང་ཡིན་དང་། གཞུང་དེ་དག་གོང་
འོགགི་འགྲེལ་ཚུལ་རྣམས་ཅི་ལྟར་ཡིན་ངེས་པར་བརྟག་དགོས་སོ། ། གཉིས་པ་ནི། མདོར་ན་ཞེས་པ་ནས།
གཏན་འདྲ་བ་མིན་ནོ་ཞེས་པའི་བར་ཏེ། མདོར་ན་ཐོག་མར་བཤེས་གཉེན་བསྟེན་ཚུལ་ནས་བཟུང་སྟེ་འབྲས་བུ་
ཆོས་ལོངས་སྤྲུལ་བའི་སྐུ་གསུམ་གྱི་གོ་འཕང་མངོན་དུ་བྱེད་པའི་བར་གྱི་ལམ་ཐུན་མོང་བ་ལ་རྒྱུད་སྦྱངས་པ་སྔོན་དུ་
བཏང་དགོས་ཤིང་། དེའང་སྐུ་གསུམ་གྱི་ལམ་ཐུན་མོང་བ་ནས་རིམ་གྱིས་འཁྲིད་ཚུལ། ཐུན་མོང་མ་ཡིན་པ་
སྔགས་ལམ་ལ་འཇུག་པ་ལ་ཡང་དབང་རྣམ་པར་དག་པ་ཐོབ་པ། དབང་དུས་སུ་ཁས་བླངས་པའི་དམ་ཚིག་དང་
སྡོམ་པ་ཚུལ་བཞིན་དུ་སྲུང་བ། རིམ་གཉིས་རྒྱུད་ལ་བསྐྱེད་ཚུལ་སོགས་གྲངས་ངེས་དང་གོ་རིམ་དང་ལས་སོ་སོའི་
ངོ་བོ་རྣམས་མྱོང་བ་ཐོན་པར་རྒྱུད་ལ་བསྐྱེད་ཅིང་གོ་བ་ཆགས་པར་བྱེད་པ་དང་། འདི་དག་ལ་མྱོང་བ་ཐོན་པ་ལྟ་
ཞོག འདི་དག་གི་དོན་ལ་རགས་པའི་ཤར་སྒོམ་ཙམ་རེ་བྱེད་པ་ལ་ཡང་ལམ་གྱི་ཡུལ་ཡོངས་སུ་རྫོགས་པའི་ཉམས་
ལེན་གྱི་གནད་ཚང་བ་ཡིན་པས། ས་ཆོད་དང་དགེ་སྦྱོང་ཕྲན་ཚེགས་བྱེད་ཚུལ་གཞན་དང་གཏན་འདྲ་བ་མིན་ཏེ།
ཁྱད་དུ་འཕགས་པ་ཡིན་ནོ་ཞེས་པའོ། ། ལམ་གྱི་ངོ་བོ་དང་གྲངས་དང་གོ་རིམ་ལ་རྒྱས་བསྡུས་ཀྱི་དབང་དང་མདོ་
སྔགས་སྐབས་སྟོབས་ཀྱིས་མི་འདྲ་བ་ཡོད་ཀྱང་། སྐྱེས་བུ་གསུམ་གྱི་ལམ་གྱི་རིམ་པ་ཐུན་མོང་བ་འདི་ནི་ཕར་ཕྱིན་
ཐེག་པའི་ལམ་གྱི་རིམ་པའི་གྲངས་དང་གོ་རིམ་ཀྱང་ཡིན་པར་སྣང་ལ། གཞན་ཐེག་པ་གསུམ་གྱི་ལམ་ལྔའི་རིམ་པ་
ཡང་རང་རང་གི་ལམ་གྱི་ངོ་བོ་དང་དྲང་ངེས་དང་གོ་རིམ་དུ་འགྱུར་ཞིང་། ཐེག་ཆེན་པ་ནི་ཚོགས་སྦྱོར་དང་ས་
66.

༄༅། ། རྗེ་བཙུན་རེད་མདའ་བས་རྗེ་ལ་བསྐུལ་ནས་རྗེ་ཉིད་ཀྱིས་འཇམ་དབྱངས་ལ་དངོས་སུ་སྐུལ་བའི་སྔགས་ཕྱོགས། །
བཅུ་ཡང་དེའི་ས་ལམ་གྱི་གོ་རིམ་ཡིན་ནོ། ། བླ་མེད་ལ་ནི་དབང་གིས་རྒྱུད་སྣོད་རུང་དུ་བྱས་ཏེ། བསྐྱེད་རིམ་
གྱིས་སྐུ་གསུམ་འགྲུབ་པའི་རྒྱུད་སྨིན་པར་བྱས་རྗེས་རྫོགས་རིམ་ལ་འཇུག་པ་དང་། རྫོགས་རིམ་གྱི་རིམ་པ་ལྔ་ཡང་
དེའི་ལམ་གྱི་ངོ་བོ་དང་གོ་རིམ་དུ་འགྱུར་བར་སྣང་སྟེ་རགས་ཙམ་སྔར་བཤད་ཟིན་ནོ། ། །
གསུམ་པ་མཇུག་གི་དོན་ལ། གཞུང་འདི་བརྩམས་པའི་རྒྱུ་ནི་སྔར་བཤད་པ་ལྟར་གྱི་རྒྱུ་མཚན་དེས་ན། བླ་
མ་རྗེ་བཙུན་རེད་མདའ་བ་ཞལ་སྔ་ནས་ཀྱིས་རྗེ་བཙུན་ལ་ཞུས་ལ། མྱོང་བ་ལ་བཀར་བའི་དགེ་སྦྱོང་བྱེད་ཚུལ་
སྙིགས་དུས་ཀྱི་ཚེ་ཐུང་འདི་ལ་བོགས་ཆེ་བའི་ཉམས་ལེན་གྱི་གནད་ཡོངས་སུ་རྫོགས་པ་ཞིག་ཞུས་ལ་བསྐུར་ཞིག་
གསུང་བའི་གསུང་ཤོག་ནན་ཅན་བསྐུར་བྱུང་བའི་དབང་གིས། བདག་རྗེ་བཙོང་ཁ་བས་རྗེ་བཙུན་འཇམ་དཔལ་
དབྱངས་ལ་ཕྱི་ནང་གསང་བའི་མཆོད་པ་བསམ་གྱིས་མི་ཁྱབ་པ་ཕུལ་ནས་གསོལ་བ་དག་པོ་ཕུར་ཚུགས་སུ་བཏབ་
པ་ལ་བརྟེན་ནས། ཚེ་གཅིག་ལ་རྡོ་རྗེ་འཆང་གི་གོ་འཕང་ཆོས་ཤིན་ཏུ་ནས་ཀྱང་མྱུར་བར་མངོན་དུ་བྱེད་པའི་ལམ་
གྱི་གནད་ཐམས་ཅད་མ་ཚང་བ་མེད་པར་ཡོངས་སུ་རྫོགས་པ་གཅིག་ཏུ་དྲིལ་ནས། ཉམས་སུ་ལེན་ཚུལ་འདི་
བཞིན་གྱིས་ཞེས་གསུང་བའི་རྗེ་བཙུན་གྱི་གསུང་དག་ཡི་གེར་བཏབ་ནས་ཕུལ་བ་ལགས། ཉམས་ལེན་གྱི་གནད་
འདི་ལྟ་བུ་ཆེས་ཆེར་ནས་ཀྱང་ཤིན་ཏུ་དཀོན་ཅིང་སྣོད་མིན་ལ་གསང་བ་མཐར་ཐུག་པར་འདུག་པས་གཞན་ལ་
གཏན་ནས་མི་སྟོན་པར་ཞུ་ཞུ་ཞེས་གསུངས་པ་ནི་སྒྲོ་སྐུར་འབྱུང་བར་དོགས་པའོ། །ཕུལ་བ་འདི་ནི་རྗེ་བཙུན་གྱི་
གསུང་གི་སྙིང་པོ་བསྡུས་པ་ཡིན་གྱི། འདི་དག་གི་དོན་རེ་རེ་བཞིན་རྗེ་བཙུན་གྱིས་ཞིབ་པར་གསུང་བ་རྣམས་
འདིར་འབྲི་བར་མ་ལང་བས་ནམ་ཉིད་ཞལ་མཇལ་དུས་སུ་ཞུ་བར་སྨོན་ལགས། ཞུ་ཡིག་གི་རྟེན་དུ་ཧང་ཁྱུང་ཇ་
སེར་པོ་ཞོ་ལྔ་ཕུལ་བས་དགེ་ལེགས་སུ་གྱུར་ཅིག་ཅེས་པ་ནི་གསུང་ངོ་མའོ། ། སྔོན་མ་དེའི་དབུ་ན་ཚིགས་བཅད་
མེད་ཅིང་མཇུག་ཏུ་ཡོད་པ་དང་། འདིའི་དབུ་ན་ཚིགས་བཅད་ཡོད་ཅིང་མཇུག་ཏུ་མེད་པ་ལྟར་ན། འདི་དང་
སྔོན་མ་དེ་གཉིས་འཇུག་པ་གཅིག་ཏུ་མཛད་པའི་ངེས་པ་མི་སྣང་ངོ༌། ། དེའི་མཇུག་ཏུ། རྗེ་བཙུན་རེད་མདའ་
བའི་ཞུ་ཡིག་ལན་རྗེ་ཐམས་ཅད་མཁྱེན་པ་བཙོང་ཁ་བས་རྗེ་བཙུན་འཇམ་དཔལ་དབྱངས་ལ་ཞུས་ནས་ཕུལ་པའི་
ཉམས་ལེན་གྱི་གནད་ཡོངས་སུ་རྫོགས་པར་དྲིལ་ནས་ཐུགས་ཉམས་སུ་བཞེས་ཚུལ་ལོ་ཞེས་པ་ནི་གཞན་གྱིས་བཅུག་
པ་སྟེ། གཞུང་འདིའི་མཚན་ཀྱང་ཡིན་ནོ། ། སྨྲས་པ། རྒྱལ་བ་གཉིས་པ་རྗེ་བཙུན་བཙོང་ཁ་བའི། ། ཐུགས་
བཅུད་མན་ངག་ལེགས་བཤད་པད་བརྒྱའི་ཚལ། ། བློ་གྲོས་ཉི་མའི་འོད་ཀྱིས་དེང་ཕྱེ་ནས། དགོངས་དོན་
སྙིང་པོ་ཟེའུ་འབྲུ་གསལ་བར་བྱས། ། དམ་པའི་གསུང་གི་དཎྜིས་ཉེར་བསྐུལ་བས། ། དབང་བྲལ་བློ་ཆུང་དུརྗེ་
བྷི་ངོས་སུ། ། གསང་ཆེན་ཆོས་ཀྱི་སྒྲ་ཆེན་བསྒྲགས་ཐལ་བས། ། གང་ཐུགས་སྒྲ་འཛིན་ལྷན་ཅིག་ཚིམ་གྱུར་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཅིག ། རྒྱུ་མཚོས་ཆུ་ཕྲན་རྟག་འཐུངས་ཀྱང་། ། ངོམས་མེད་ཇི་བཞིན་ཆོས་གྱི་ཚུལ། ། དོན་གཉེར་ཅན་དག་
ལེགས་བཤད་ཀྱིས། ། ཆོག་ཤེས་མི་མངའ་ངང་ཚུལ་ཉིད། ། བློ་བཟང་རྒྱལ་བ་གཉིས་པ་ཡི། ། གསུང་རབ་
རྒྱ་མཚོར་གནས་བཅས་ཤིང་། ། ལེགས་བཤད་རིན་ཆེན་གཙུག་བསྟེན་པའི། ། མཁས་མཆོག་གདེངས་ཅན་
དབང་མང་ཡང་། ། རྗེ་བཙུན་ཉིད་དང་ལྷན་ཅིག་དྲི་བའི་གཞུང་། ། ཟུང་གི་དགོངས་དོན་ལེགས་པར་འགྲེལ་
བྱེད་པའི། ། བགོ་སྐལ་བཀའ་བབས་སྐལ་བ་ཆེ་ལྡན་པ། ། དེང་དུས་ཁོ་བོ་ཉིད་ལས་གཞན་ན་གང་། ། རིམ་
གཉིས་གཞུང་བརྒྱའི་དགོངས་དོན་ཕྱོགས་གཅིག་ཏུ། ། སྡུད་འདོད་ཉུང་ངུའི་རྗོད་བྱེད་ཀྱིས་སྤྲས་པས། ། མ་
གསལ་ལོག་པར་བཤད་པའི་ཉེས་མཆིས་ན། ། གཟུར་གནས་དམ་པ་རྣམས་ཀྱི་སྤྱན་སྔར་འཆགས། ། གང་
གང་ལེགས་པར་བཤད་ལས་ཐོབ་པའི་རྣམ་དཀར་ཇི་སྙེད་མཆིས་གྱུར་དེ། ། མང་མང་རིམ་བརྒྱུད་ཚེ་རབས་
ཀུན་ཏུ་འཇམ་པའི་དབྱངས་དང་རྗེ་བླ་མས། ། ཡང་ཡང་ཞལ་བསྟན་འབྲལ་མེད་རྗེས་འཛིན་རྟག་ཏུ་དལ་རྟེན་
རྙེད་པ་དང་། ། ངེས་ངེས་བླ་མེད་རྫོགས་བྱང་དམ་པ་མྱུར་དུ་འགྲུབ་པའི་རྒྱུར་བསྔོའོ། ། ཅེས་པ་འདི་ནི།
རྒྱལ་དབང་བདུན་པའི་དངོས་སློབ་རིགས་པ་སྨྲ་བ་ཨང་དཀར་ཞབས་དྲུང་ཉི་མ་ཐང་མཁན་པོ་ཨང་སྨོན་དབྱངས་
ཅན་གཞོན་ནུ་འཇིགས་མེད་གྲགས་པའི་དབྱངས་ཀྱི་སྡེ་ཞེས་བགྱི་བས་ཕོ་བྲང་ཆེན་པོ་པོ་ཏ་ལ་ནས་གསུང་ཤོག་
དང་བཅས་ད་དུང་འདི་ལ་རྒྱས་འགྲེལ་ཞིག་གྱིས་ཞེས་ནན་ཏན་དུ་བསྐུལ་བའི་ངོ་བོར། ཅོ་ནེའི་སློབ་དཔོན་པ་
གཡོ་སའི་ཁྲི་ཟུར་དུ་འབོད་པ་རབ་འབྱམས་སྨྲ་བ་གྲགས་པ་བཤད་སྒྲུབ་ཅེས་བྱ་བས། འདིའི་རྒྱས་འགྲེལ་ཇི་
བཞིན་བྱེད་ཚོད་མ་ཞོག་ཀྱང་དེ་ཡིན་ཁུལ་དུ་རབ་བྱུང་བཅུ་གཉིས་པའི་རྔ་ཆེན་གྱི་ལོ་མཇུག རང་ལོ་རེ་དགུ་ལ་ཉེ་
བར་ཅོ་ནེ་དགོན་ཉིད་དུ་སྦྱར་བའི་ཡི་གེ་བ་ནི་ཡིག་སྡེབ་དང་འདྲི་འདོན་ལ་བློ་གསལ་ཞིང་དད་སྟོབས་དང་ལྡན་པ་
ཏཱ་ཡི་ལ་ལུང་བློ་བཟང་དོན་གྲུབ་པོ། ། ། ། མངྒ་ལཾ། ། ། །
68

༄༅། ། གཙུག་ཏོར་གདུགས་དཀར་པོ་ཅན་གྱི་གཟུངས་ཀྱི་རྒྱས་འགྲེལ་
དགོངས་དོན་རབ་ཏུ་གསལ་བར་བྱེད་པའི་སྒྲོན་མེ་
ཞེས་བྱ་བ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། གསལ་རྫོགས་མཚན་དཔེའི་དཔལ་འབར་སྐུ་ནི་རབ་མཛེས་གསེར་གྱི་ལྷུན་པོ་
བཞིན། ། བརྒྱད་ཁྲི་བཞི་སྟོང་ཆོས་རྔའི་གསུང་ནི་ཚངས་དབྱངས་འབུམ་ཕྲག་སྒྲོགས་པ་བཞིན། ། ཆོས་ཀུན་
ཐོགས་མེད་མངོན་གཟིགས་ཐུགས་ནི་ཉིན་བྱེད་བྱེ་བ་ཤར་བ་བཞིན། ། ལྷ་མིའི་སྟོན་པ་གང་དེའི་ཞབས་སེན་སྤྱི་
བོའི་པདྨོར་རྟག་རོལ་ཞིག ། གང་གི་མཚན་མཆོག་གཙུག་ཏོར་ནོར་བུ་ལས་འཁྲུངས་ཤིང་། ། གཞན་གྱིས་མི་
ཐུབ་གཙུག་ཏོར་གདུགས་དཀར་ཞེས་གྲགས་གང་། ། དབུ་ཞལ་ཕྱག་སྟོང་བྱེ་བ་བརྒྱ་སྟོང་སྦྱིན་ལན་པ། ། མི་
ཕྱེད་འབར་བའི་མཚན་རྟགས་ཅན་དེར་འདུད་ཀྱིས་སྐྱོངས། །
དེ་ལ་འདིར་གདུགས་དཀར་པོ་ཅན་མཆོག་ཏུ་གྲུབ་པ་ཞེས་ཡོངས་སུ་གྲགས་པ་འདིའི་དགོངས་པ་འགྲེལ་
བར་བྱེད་པ་ལ་གཉིས། སྤྱིར་བསྟན་པ་དང་། གཞུང་དོན་བྱེ་བྲག་ཏུ་བཤད་པའོ། ། དང་པོ་ནི། བཅོམ་ལྡན་
འདས་ཀྱིས་མདོ་སྔགས་གཉིས་དང་། སྔགས་ལ་རྒྱུད་སྡེ་བཞི་གསུངས་པའི་ནང་ནས་བྱ་རྒྱུད་དུ་གཏོགས་པ་ལ་
འཇིག་རྟེན་ལས་འདས་པ་དང་། འཇིག་རྟེན་པའི་རིགས་གཉིས་ཀྱི་དང་པོ་འདས་པ་ལ་དེ་བཞིན་གཤེགས་པ་
དང་། པདྨ་དང་། རྡོ་རྗེའི་རིགས་གསུམ་ལས། དང་པོ་ནི། དམ་ཚིག་གསུམ་བཀོད་པ་དང་། གཉིས་པ་ནི་
དཔག་མེད་རྒྱུད་དང༌། གསུམ་པ་ནི་མི་འཁྲུགས་པའི་རྒྱུད་ལྟ་བུ་སྟེ། དེ་ཡང་རིགས་ཀྱི་གཙོ་བོའི་དབང་དུ་བྱས་
ལ། རིགས་ཀྱི་བདག་པོའི་རྒྱུད་ཀྱི་མཚན་གཞི་ནི། འཇམ་དཔལ་རྩ་རྒྱུད་དང་། ཕྱག་སྟོང་སྤྱན་སྟོང་གི་རྒྱུད་
དང་། ཕྱག་རྡོར་དང་རྣམ་འཇོམས་ཀྱི་རྒྱུད་ལྟ་བུའོ། ། གཞན་ཡང་རིགས་ཀྱི་ཡུམ་དང་། རིགས ཀྱི་གཙུག་
ཏོར་སོགས་མང་དུ་ཡོད་ཅིང༌། གཙུག་ཏོར་ལ་ཡང་གཙུག་ཏོར་དྲི་མེད། གཙུག་ཏོར་རྣམ་རྒྱལ། གཙུག་ཏོར་
གདུགས་དཀར་སོགས་མང་ངོ༌། ། གདུགས་དཀར་ལ་ཡང་གཞན་གྱིས་མི་ཐུབ་པ་དང་། ཕྱིར་ཟློགས་དང་།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཆོག་ཏུ་གྲུབ་པ་རྣམས་ལས་འདིར་ཕྱི་མ་ནི་གང་བཤད་པར་བྱ་བའི་ཆོས་སོ། །
གཉིས་པ་གཞུང་དོན་བྱེ་བྲག་ཏུ་བཤད་པ་ལ་གསུམ། ཀླད་ཀྱི་དོན། གཞུང་གི་དོན༑ མཇུག་གི་དོན་
ནོ། ། དང་པོ་ལ་གཉིས། མཚན་གྱི་དོན་དང་། འགྱུར་གྱི་ཕྱག་གོ ། དང་པོ་ལ་གཉིས། མཚན་བསྟན་པ་
དང་། མཚན་བསྒྱུར་བའོ། ། དང་པོ་ནི། རྒྱ་གར་སྐད་དུ་ནས་ནཱ་མ་དྷཱ་ར་ཎི་ཞེས་པའི་བར་ཏེ། འདི་ལ་རྒྱུ་
གར་ཞེས་པ་ནི་འཕགས་ཡུལ་ན་མཉན་ཡོད་ལ་སོགས་པ་གྲོང་ཁྱེར་ཆེན་པོ་དྲུག་ཡོད་པ་དེ་ལ་རྒྱ་གར་ཞེས་འདོད་
རྒྱལ་དུ་བཏགས་པ་སྟེ། དཔེར་ན་བུམ་པ་དང་ཀ་བ་ཞེས་བཏགས་པ་བཞིན་ནོ། ། ཁ་ཅིག་རྒྱ་ནག་ལས་གར་
བས་རྒྱ་གར་ཞེས་དང༌། རྒྱ་དཀར་ནག་གཉིས་སུ་ཕྱེ་བའི་རྒྱུ་དཀར་པོ་ཡིན་པས་རྒྱ་གར་ཞེས་བརྗོད་པའི་ཞེས་ཟེར་
བ་ནི་མཁས་པ་གཞན་གྱིས་བཞག་པ་ལྟར་རོ། ། གཉིས་པ་ནི། རྒྱ་གར་དེ་ན་སྐད་རིགས་ཆེན་པོ་བཞི་ཡོད་པ་
ལས། ལེགས་སྦྱར་གྱི་སྐད་དུ། ཨཱརྱ་ཏ་ཐཱ་ག་ཏོ་ཨུཏྟཱི་ཥ་ཞེས་སོགས་ཡིན་ཞིང་། བོད་ཀྱི་སྐད་དུ་བསྒྱུར་ན་
འཕགས་པ་དེ་བཞིན་གཤེགས་པའི་གཙུག་ཏོར་ཞེས་པ་ནས། གཟུངས་ཞེས་བྱ་སྟེ། ཨརྱ་ནི་འཕགས་པ་ཏ་ཐཱ་ནི་
དེ་བཞིན། ག་ཏ་ནི་གཤེགས་པ། ཨུཏྟཱི་ཥ་ནི་གཙུག་ཏོར། སི་ཏཱ་ནི་དཀར་པོ། ཏ་བ་ཏྲེ་ནི་གདུགས། ཨ་པ་རཱ་
ཛི་ཏ་ནི་གཞན་གྱིས་མི་ཐུབ་པའོ། ། དེ་ཡང་པ་རཱ་ནི་གཞན། ཛི་ཏ་ནི་ཐུབ་པ་སྟེ། ཨ་འགག་ཚིག་ཏུ་མཛད་ནས་
མི་ཐུབ་པའོ། ། མ་ཧཱ་བུ་བྱདྷི་ར་ནི་ཕྱིར་ཟློག་པ་ཆེན་མོ་སྟེ། པྲ་ཏི་ནི་ཕྱིར། ཨདྷི་ར་ནི་ཟློག་པའོ། ། དེ་ཡང་
ཏའི་སྲོག་གི་ཨི་ནི་ཨ་དང་འཕྲད་ནས་མཚམས་སྦྱོར་ལྔ་བ་ལས། དབྱངས་ལ་མི་ལའོ་ཞེས་འབྱུང་བ་ལྟར་ཨི་ཡར་
བསྒྱུར་ནས་མཚམས་སྦྱར་བའོ། ། པ་ར་མ་ནི་མཆོག་ཏུ། སིངྷ་ནི་གྲུབ་པ། ནཱ་མ་ནི་ཞེས་བྱ་བ། དྷཱ་ར་ཎི་ནི་
གཟུངས་ཞེས་བྱ་བར་འགྱུར་བའི་ཕྱིར། གཉིས་པ་འགྱུར་ཕྱག་ནི། སངས་རྒྱས་དང་བྱང་ཆུབ་སེམས་དཔའ་
ཞེས་པ་ནས། གཙུག་ཏོར་རྒྱལ་མོ་ལ་ཕྱག་འཚལ་ལོ་ཞེས་པ་སྟེ་ལོ་ཙྪ་བས་བཀོད་པའོ། ། འདི་ལ་གཉིས་ལས་
དང་པོ་ནི། འདི་དག་གི་དོན་བསྡུས་ཏེ་བཤད་ན། མ་རིག་བག་ཆགས་དང་བཅས་པའི་གཉིད་ལས་སངས་ཤིང་
ཤེས་བྱ་ཐམས་ ཅད་ལ་བློ་རྒྱས་ པས་སངས་རྒྱས་ཞེས་བྱ་སྟེ། ཇི་སྐདདུ། མ་རིག་གཉིད་ལས་ སངས་ཕྱིར་
དང་། ། ཤེས་བྱ་བ་ཡང་བློ་རྒྱས་ཕྱིར། ། སངས་རྒྱས་པདྨ་ལྟར་སངས་རྒྱས། ། ཞེས་གསུངས་པ་ལྟར་རོ། །
སངས་རྒྱས་ཀྱི་བྱང་ཆུབ་རྣམ་མཁྱེན་དོན་དུ་གཉེར་ཞིང་སེམས་པས་ན་བྱང་ཆུབ་སེམས་དཔའ། སོ་སྐྱེའི་ས་ལས་
འདས་ཤིང་འཕགས་པས་ན་འཕགས་པ། རྟེན་འབྲེལ་ཟབ་མོའི་ཆོས་སངས་རྒྱས་ལ་ཉན་ཅིང་ཐོས་པར་བྱེད་པས་
ན་ཉན་ཐོས། རང་གཅིག་བུར་གནས་པ་ལ་དགའ་ཞིང་སྲིད་པ་ཐ་མའི་ཚེ་གཞན་གྱི་མན་ངག་ལ་མ་བལྟོས་པར་
རང་གི་བྱང་ཆུབ་མངོན་ཏུ་བྱེད་ཅིང་ཉོན་མོངས་པ་ལས་རྒྱལ་བར་བྱེད་པས་ན་རང་རྒྱལ་ཞེས་བྱ་སྟེ་དེ་ཐམས་ཅད་

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
ལ་ཕྱག་འཚལ་བ་ནི་ཡིད་གུས་པས་འདུད་པའོ། ། གཉིས་པ་ནི། བཅོམ་ལྡན་འདས་གཞན་གྱིས་མི་ཐུབ་པ་
གཙུག་ཏོར་རྒྱལ་མོ་ལ་ཕྱག་འཚལ་ལོ་ཞེས་པ་སྟེ་དོན་ནི་འཆད་པར་འགྱུར་རོ། །
གཉིས་པ་གཞུང་གི་དོན་ལ་གསུམ། གླེང་གཞི་ཕུན་སུམ་ཚོགས་པ་དང་། ཆོས་ཕུན་སུམ་ཚོགས་པ་དང་།
རྗེས་སུ་ཡི་རང་བའི་མཐུན་འགྱུར་རོ། ། དང་པོ་ལ་བཞི། དུས་དང་། སྟོན་པ་དང་། གནས་དང་། འཁོར་
རོ། ། དང་པོ་ནི། འཆད་པར་འགྱུར་བའི་གཞུང་འདི་སྐད་སྡུད་པ་བོ་ཕྱག་རྡོར་བདག་གིས་ཐོས་སོ། ། དེ་ནི་
ཡང་ཡང་ཐོས་པ་མིན་གྱི། ཐོས་པའི་དུས་གཅིག་ན་ཞེས་པ་ནི་ལན་གཅིག་ཙམ་ཐོས་པ་སྟེ། དུས་གཅིག་གི་ཚེ་
འདི་ཐོས་ཀྱི། དུས་གཞན་ལ་ནི་གཞན་ཐོས་སོ། ། དེ་ཡང་དུས་གཅིག་ལ་ལན་གཅིག་ཙམ་ཐོས་པས་ཡིད་ལ་
འཛིན་ནུས་པར་བསྟན་པས་རྙེད་དཀའ་བ་དང་ཤེས་རབ་ཆེ་བར་གོ་ལ་དུས་གཞན་ལ་གཞུང་གཞན་ཐོས་པ་དང་
སྦྱར་ཀ་ཐོས་པ་མང་བར་གོའོ། ། གཉིས་པ་སྟོབས་ནི། བཅོམ་ལྡན་འདས་ཤཱཀྱ་ཐུབ་པ་སྟེ། སྒྲིབ་གཉིས་དང་
བདུད་བཞི་བཅོམ་པའམ་སྤངས་པས་ན་བཅོམ་ཞེས་བྱ་ཞིང་། དེ་དག་བཅོམ་པའི་སྤངས་རྟོགས་རང་རྒྱུད་ལ་
མངའ་བས་ན་ལྡན་ཞེས་བྱའོ། ། ཡང་སྐལ་བ་དྲུག་དང་ལྡན་པས་ན་ལྡན་ཞེས་བྱ་སྟེ། ཇི་སྐད་དུ། དབང་ཕྱུག་
དང་ནི་གཟུགས་བཟང་དང་། ། དཔལ་དང་གྲགས་དང་ཡེ་ཤེས་དང་། ། བརྩོན་འགྲུས་ཕུན་སུམ་ཚོགས་པ་
སྟེ། ། དྲུག་པོ་རྣམས་ལ་སྐལ་ཞེས་བྱ། ། ཞེས་འབྱུང་བ་ལྟར་རོ། ། བཅོམ་ལྡན་གྱི་སྐད་དོད་ལྷག་ལྡན་ཞེས་པ་
ནི་སྐལ་ལྡན་དང་བཅོམ་ལྡན་གཉིས་ལ་འཇུག་ཅིང་། འདས་པའི་ཚིག་དངོས་སུ་མེད་ཀྱང་འདིར་དོན་གྱིས་ཐོབ་
པས་ལོ་ཙྪ་བས་བསྣན་པའོ། ། གསུམ་པ་གནས་ནི། སུམ་ཅུ་རྩ་གསུམ་པའི་ལྷའི་གནས་ཏེ། དེ་ནི་རི་རབ་ལྷུན་
པོའི་རྩེ་མོ་ན་ཡོད་དེ། མཛོད་ལས། ལྷུན་པོའི་རྩེ་ན་སུམ་ཅུ་གསུམ། ། ཞེས་གསུངས་པ་ལྟར་རོ། །སུམ་ཅུ་རྩ་
གསུམ་ཞེས་པ་ནི། བརྒྱ་བྱིན་དང་འཁོར་ཉེ་དབང་སོ་གཉིས་དང་བཅས་པའི་ས་གསུམ་གནས་པ་ལ་བྱེད་པ་ཡིན་
ཏེ། ཉེ་དབང་སོ་གཉིས་ནི། ནོར་ལྷ་བརྒྱད། དྲག་པོ་བཅུ་གཅིག ཉི་མ་བཅུ་གཉིས། ཐ་སྐར་གྱི་བུ་གཉིས་
དང་བཅས་པ་ཡིན་ལ། དེ་རྣམས་ཀྱི་ངོས་འཛིན་ནི་ཚིག་གཏེར་འགྲེལ་བ་ལས་འབྱུང་བ་ལྟར་རོ། ། ལྷུན་པོའི་
རྩེའི་དབུས་ན་གྲོང་ཁྱེར་ལྟ་ན་སྡུག་ཅེས་པ་གྲུ་བཞི་ངོས་རེ་རེར་དཔག་ཚད་ཉིས་སྟོང་ལྔ་བརྒྱ་རེ་ཡོད་ཅིང་། ལྟ་ན་
སྡུག་གི་དབུས་ན་བརྒྱ་བྱིན་གྱི་ཁང་བཟང་རྣམ་པར་རྒྱལ་བྱེད་ཡོད་ལ། དེའི་ཕྱི་རོལ་ལྷོ་ནུབ་མཚམས་ན་ཆོས་
བཟང་ལྷའི་འདུན་ས་ཞེས་པ་ཡོད་དེ། དེའི་ངོས་རེར་དཔག་ཚད་སུམ་བརྒྱ་རེ་ཡོད་ཅིང་། ནང་དུ་བརྒྱ་བྱིན་གྱི་
གསེར་ཁྲི་དང་། ཉེ་དབང་སོ་གཉིས་ཀྱི་ཁྲི་རྣམས་ཡོད་དོ། ། དེ་ལྟ་བུའི་ལྷའི་གནས་ཆོས་བཟང་ལྷའི་འདུན་ས་
དེ་ན་དབྱར་གནས་མཛད་པའི་ཚེ་འདི་གསུངས་སོ། ༑ སུམ་ཅུ་རྩ་གསུམ་དུ་འབྱོན་པའི་རྒྱུ་མཚན་ནི། ཡུམ་སྒྱུ་
71

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཕྲུལ་ཆེན་མོ་དུས་བྱས་ནས་ལྷར་སྐྱེས་པ་དེ་ཉིད་བདེན་པ་མཐོང་བ་ལ་འགོད་པའི་ཆེད་དུ་དེར་བྱོན་ནས་དབྱར་
གནས་མཛད་དེ་ཆོས་བསྟན་ནས་ཡུམ་གྱི་སྐྱེ་བ་སོགས་ལྷ་མང་པོ་བདེན་པ་མཐོང་བ་ལ་བཀོད་དོ། ། བཞི་བ་
འཁོར་ནི། དགེ་སློང་གི་དགེ་འདུན་ཆེན་མོ་དང་ཞེས་པའི་དགེ་སློང་ལ་ཚུར་ཤོག་དང་གསོལ་བཞིའི་ལམ་གྱིས་
བསྙེན་པར་རྫོགས་པ་སོགས་མང་ཡང་། འདིར་རྫུ་འཕྲུལ་མང་པོ་ལྡན་པའི་དགེ་སློང་གི་དགེ་འདུན་མང་པོ་ལ་
སྦྱར་བར་བྱ་སྟེ། བཅོམ་ལྡན་འདས་ལྷ་གནས་སུ་འབྱོན་པའི་དུས་སུ་འཁོར་དུ་དགེ་སློང་རྫུ་འཕྲུལ་ཐོབ་པ་དང་
ལྷན་ཅིག་བྱོན་པར་བཤད་པའི་ཕྱིར་རོ། ། དགེ་འདུན་ཡང་དགེ་སློང་བཞི་ཚོགས་ལ་དགེ་འདུན་ཞེས་པའི་ཐ་
སྙད་དང་། འཕགས་པའི་གང་ཟག་སོ་སོ་བ་ལ་ཡང་དགེ་འདུན་ཞེས་པའི་ཐ་སྙད་མཛད་པ་གཉིས་སོ། ། དགེ་
འདུན་གྱི་སྒྲ་དོན་ནི། དགེ་བ་ཐར་བསྒྲུབ་པར་འདོད་པའི་འདུན་པ་ཅན་ཡིན་པའོ། ། ཆེན་པོ་ཞེས་པ་ནི་སྤངས་
རྟོགས་ཀྱི་ཡོན་ཏན་ཆེན་པོ་དང་ལྡན་པ་འཕགས་པའི་གང་ཟག་གི་དབང་དུ་མཛད་དོ། ། བྱང་ཆུབ་སེམས་
དཔའི་དགེ་འདུན་ཆེན་པོ་ཞེས་པའི་བྱང་ཆུབ་སེམས་དཔའི་སྒྲ་དོན་གྱི་ཕྱོགས་གཅིག་གོང་དུ་བརྗོད་པ་ལྟར་ཡིན་ལ།
དགེ་འདུན་དང་ཆེན་པོ་ནི་བཤད་མ་ཐག་པ་ལྟར་རོ། ། ལྷའི་དབང་པོ་བརྒྱ་བྱིན་དང་ཞེས་པའི་སྒྲ་དོན་ནི།
སྔོན་མཆོད་སྦྱིན་ཆེན་པོ་བརྒྱ་ཕྲག་གཅིག་བྱས་པས་བརྒྱ་བྱིན་གྱི་གོ་འཕང་ཐོབ་པར་བཤད་པ་ལྟར་ཏེ། དེ་རྣམས་
དང་ཐབས་གཅིག་ཏུ་བཞུགས་པ་ནི་ལྷན་ཅིག་ཏུའོ། ། དེ་དག་ནི་སྡུད་པ་བོས་མཐོང་བའི་དོན་བསྡུས་པའོ། །
གཉིས་པ་ཆོས་ཕུན་སུམ་ཚོགས་པ་ལ་གཉིས། སྟོན་པས་གསང་སྔགས་ཀྱི་ཚིག་དབྱུང་བའི་ཕྱིར་ཏིང་ངེ་འཛིན་ལ་
ཞུགས་པ་དང་། གསང་སྔགས་ཇི་ལྟར་གསུངས་པའི་ཚུལ་ལོ། ། དང་པོ་ནི། དུས་དེའི་ཚེ་བཅོམ་ལྡན་འདས་
སེངྒེའི་ཁྲི་གདན་བཤམས་པ་ཉིད་ལ་བཞུགས་སོ། ། བཞུགས་ནས་རང་གི་གཙུག་ཏོར་ནས་འཆད་པ་ལྟར་གྱི་
གསང་སྔགས་ཀྱི་ཚིག་རྣམས་དབྱུང་བར་བྱའོ་སྙམ་པའི་ཐུགས་རྩེ་གཅིག་པའི་གཙུག་ཏོར་རྣམ་པར་ལྟ་བ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་སོ། ། གཉིས་པ་ཇི་ལྟར་གསུངས་ཚུལ་ལ་གཉིས། གང་ནས་གསུངས་
པའི་མཚམས་སྦྱར་བ་དང་། དེ་ནས་ཇི་ལྟར་གསུངས་པའི་ཚུལ་དངོས་སོ། ། དང་པོ་ནི། དེ་ལྟར་སྙོམས་པར་
ཞུགས་མ་ཐག་ཏུ་བཅོམ་ལྡན་འདས་ཀྱི་གཙུག་ཏོར་གྱི་དབུས་ནས་གསང་སྔགས་ཀྱི་ཚིག་འཆད་འགྱུར་འདི་དག་
ཕྱུང་ངོ༌། ། གསང་སྔགས་ཀྱི་དོན་ལ་རྒྱས་བཤད་མང་ཡང་། སྒྲ་དོན་ནི། སྣོད་མིན་ལ་གསང་ཞིང་སྦས་པས་
གྲུབ་པ་སྟེ། དེ་ལ་ལྷ་དང་ལམ་གྱི་རིམ་པ་གཉིས་དང་། རྗོད་བྱེད་ཚིག་གི་གསང་སྔགས་དང་། བརྗོད་བྱ་དོན་གྱི་
གསང་སྔགས་ཀྱང་གཉིས་སོ། ། གཟུངས་འདི་གཙུག་ཏོར་ནས་གསུངས་པ་གསལ་བར་བཤད་པ་ལྟར་ཡིན་ལ།
དེར་མ་ཟད། སངས་རྒྱས་ཀྱི་མཛོད་སྤུ། མགྲིན་པ། ཐུགས་ཀ ལྟེ་བ། གསང་གནས་སོགས་སྐུའི་ཆ་ཐམས་

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
ཅད་དང་། བ་སྤུའི་བུ་ག་ཐམས་ཅད་ནས་ཆོས་སྟོན་ནུས་པས་གསང་བ་བསམ་གྱིས་མི་ཁྱབ་པའི་མདོ་ལས་བཤད་
ཅིང་། དེའི་དོན་བསྡུས་པ་ནི་བསྟོད་སྤྲིན་རྒྱ་མཚོ་ལས། སྤྱི་གཙུག་མཛོད་སྤུ་མགྲིན་པ་ལ་སོགས་ཁྱེད་སྐུའི་ཆ་ཤས་
ཀུན་ནས་འབྱུང་བར་རབ་སྟོན་ཀྱང་། ། དེ་དག་ཀུན་ལ་རྟོག་པ་ཉེར་ཞི་འདི་ནི་ནམ་མ་ཁས་ཚངས་དབྱངས་
སྒྲོགས་ན་མཚོན་པར་ནུས། ། ཞེས་འབྱུང་བ་ལྟར་རོ། ། དེའི་རྒྱུ་མཚན་ཡང་སངས་རྒྱས་ཀྱི་སྐུའི་ཆ་དོང་ཡེ་ཤེས་
གཉིས་ངོ་བོ་གཅིག་ཡིན་པས་ཏེ། མཚན་བརྗོད་ལས། སྒྲ་ཡང་རྡོ་རྗེ་འབར་བ་སྟེ། ། ཞེས་སོགས་དང་། བདེ་
མཆོག་རྩ་རྒྱུད་ལས། ཀུན་ ཏུ་ཕྱག་དང་ ཞབས་ལྡན་ཞིང་། ། ཀུན་ ཏུ་ སྤྱན་ དང་ དབུ་དང་ཞལ། ། ཞེས་
གསུངས་པ་ལྟར་རོ། ། གཉིས་པ་ལ་གསུམ། གསང་སྔགས་འགྲུབ་པའི་ཆེད་དུ་ཕྱག་འོས་ལ་ཕྱག་བྱ་བ་དང་།
སྔགསལ་བརྟེན་ནས་རང་གཞན་གྱི་དོན་སྒྲུབ་པ་དང༌། དེ་ལ་བསྒོམ་བཟླས་བྱ་བའི་ཚུལ་ལོ། དང་པོ་ནི།
སངས་རྒྱས་ལ་ཕྱག་འཚལ་ལོ་ཞེས་སོགས་ཏེ། སངས་རྒྱས་ཀྱི་སྒྲ་དོན་སྔར་ལྟར་དང་། ཡང་འཇུག་པ་ལས། དེ་
ཉིད་རྒྱས་ལ་སངས་རྒྱས་བསྙད་ཇི་བཞིན། ། ཞེས་འབྱུང་བ་ལྟར་དེ་ཁོ་ན་ཉིད་ལ་བློ་རྒྱས་པས་ན་སངས་རྒྱས་ཞེས་
བྱའོ། ། ཆོས་ཀྱི་སྐད་དོད་དྷརྨཱ ཞེས་པའི་དྷ་ར་འཛིན་པ་ལ་འཇུག་པས་དམ་པའི་ཆོས་འགོག་ལམ་གཉིས་ཀྱིས་
གདུལ་བྱ་རྣམས་ཉེས་ལྟུང་དང་འཁོར་བ་དང་ངན་འགྲོ་ལས་འཛིན་པས་ན་ཆོས་སོ། ། སྤྱིར་ཆོས་ཀྱི་སྒྲ་ནི་དོན་
བཅུ་ལ་འཇུག་སྟེ། རྣམ་བཤད་རིག་པ་ལས། ཆོས་ནི་ཤེས་བྱ་ལམ་དང་ནི། ། མྱ་ངན་འདས་དང་ཡིད་ཀྱི་
ཡུལ། ། བསོད་ནམས་ཚེ་དང་གསུང་ རབ་དང༌། ། འབྱུང་འགྱུར་ངེས་དང་ཆོས་ལུགས་ལའོ། ། ཞེས་
གསུངས་པ་ལྟར་རོ། ། དགེ་འདུན་ནི་གོང་དུ་བཤད་པ་ལྟར་ཡིན་ཡང་། གཞུང་ཁ་ཅིག་ཏུ་དགེ་འདུན་མཐུན་པ་
དང་ཐར་བ་ལ་འདུན་པ་དང་བདུད་སོགས་ཀྱིས་དབྱེ་བར་མི་ནུས་ཤིང་མི་བྱེད་པས་ན་དགེ་འདུན་དུ་བརྗོད་ཅེས་
བཤད། ཕྱག་འཚལ་བའི་དོན་ནི་བཤད་ཟིན་ལ། དེ་དག་གིས་སྐྱབས་གསུམ་ལ་ཕྱག་འཚལ་བ་སྤྱིར་བསྟན་ན།
བྱེ་བྲག་ཏུ་སྤངས་རྟོགས་ཀྱི་ཡོན་ཏན་ཐམས་ཅད་ཡང་དག་པར་ཡོངས་སུ་རྫོགས་པའི་སངས་རྒྱས་བྱེ་བ་ཕྲག་བདུན་
ལ་ཕྱག་འཚལ་བ་དང་། བྱང་ཆུབ་སེམས་དཔའི་དགེ་འདུན་དང་། ཉན་ཐོས་ཀྱི་དགེ་འདུན་རྣམས་ལ་ཕྱག་
འཚལ་བ་ནི་མདོར་བསྟན་པའོ། ། བྱེ་བ་ཕྲག་བདུན་ནི་བྱེ་བ་བདུན་ཏེ། དེ་ཡང་བརྒྱ། སྟོང་། ཁྲི། འབུམ།
ས་ཡ། བྱེ་བ་རྣམས་སྔ་མ་སྔ་མ་བཅུ་འགྱུར་བ་ཕྱི་མ་ཕྱི་མའི་གྲངས་འབྱུང་ཞིང་། བྱེ་བ་བཅུ་ལ་ནི་དུང་ཕྱུར་གཅིག་
གོ ། བྱང་ཆུབ་སེམས་དཔའི་ནང་ནས་སྒོས་སུ་བྱམས་པ་ལ་སོགས་པའི་སོགས་ཀྱི་སྒྲས་འཇམ་དབྱངས། སྤྱན་
རས་གཟིགས། ཕྱག་རྡོར་སོགས་རྒྱལ་སྲས་བརྒྱད་དང༌། བྱང་ཆུབ་སེམས་དཔའ་གཞན་ཐམས་ཅད་ཀྱང་སྡུད་
དོ། ། བྱང་ཆུབ་སེམས་དཔའ་ནི་རང་དོན་བྱང་ཆུབ་ཆོས་སྐུ་དོན་དུ་གཉེར་བ་དང་། སེམས་དཔའ་ཆེན་པོ་ནི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ་ །
གཞན་དོན་གཟུགས་སྐུ་དོན་དུ་གཉེར་བའི་སྒོ་ནས་བརྗོད་པའོ། ། བྱམས་འཇམ་དབྱངས་སོགས་ཉེ་བའི་སྲས་
ཆེན་བརྒྱད་ནི་མདོ་ཕྱོགས་དང་རྒྱུད་སྡེ་འོག་མ་གསུམ་གྱི་ལུགས་ལ་བྱང་ཆུབ་སེམས་དཔའི་ཚུལ་བཟུང་བ་ལ་དེའི་
མིང་གིས་བརྗོད་པ་ལྟར་བྱང་ཆུབ་སེམས་དཔར་རེ་ཞིག་ཁས་ལེན་པ་ཡིན་གྱི། དངོས་པོའི་གནས་ཚོད་དང་བླ་
མེད་ཀྱི་ལུགས་ལ་འདི་དག་སངས་རྒྱས་སུ་ངེས་པར་འདོད་དགོས་ཏེ་ལུང་དང་རིགས་པ་མང་ངོ༌། ། ཉན་ཐོས་ཀྱི་
དགེ་འདུན་སོ་སོར་ཕྱེ་སྟེ་ཕྱག་འཚལ་བ་ནི། མི་རྟག་ཅིང་འཇིག་པའི་རྟེན་ཡིན་པས་ན་སྣོད་གྱི་འཇིག་རྟེན་འདི་ན་
བཞུགས་པ་ཉོན་མོངས་པ་སྤངས་པའི་དགྲ་བཅོམ་པ་རྣམས་ཕྱག་འཚལ་ལོ་ཞེས་པ་འདིས་ཉན་རང་དགྲ་བཅོམ་པ་
གཉིས་ཀ་བསྡུས་ནས་བསྟན་ཀྱང་གཙོ་བོ་ནི་ཉན་ཐོས་དགྲ་བཅོམ་པ་ལ་བྱ་སྟེ། གཞུང་གོང་འོག་གཉིས་ཀས་
འབྲས་གནས་བཞི་སྟོན་པར་སྣང་བའི་ཕྱིར་རོ། ། འདིས་དགྲ་བཅོམ་འབྲས་གནས་བསྟན་ནས་འབྲས་གནས་
གཞན་གསུམ་ནི། རྒྱུན་ཏུ་ཞུགས་པ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་ཞེས་པ་རྣམས་ཀྱིས་
འཆད་དོ། ། སྤྱིར་རྒྱུན་ཞུགས་ཞུགས་པ་དང་རྒྱུན་ཞུགས་འབྲས་གནས་གཉིས། ཕྱིར་འོང་ཞུགས་པ་དང་དེའི་
འབྲས་གནས་གཉིས། ཕྱིར་མི་འོང་ཞུགས་པ་དང་དེའི་འབྲས་གནས་གཉིས། དགྲ་བཅོམ་ཞུགས་པ་དང་དེའི་
འབྲས་ག་ནས་གཉིས་ཏེ་སྐྱེས་བུ་ཟུང་བཞི་དང་གང་ཟག་ལ་བརྒྱུད་དོ། ། ཞུགས་འབྲས་བཞིའི་སྐོར་ལམ་དུ་
བཤད་པར་བྱ་བ་མཆིས་ཀྱང་། མཚོན་ཙམ་ནི། འཇིག་ལྟ། རྟུལ་ཞུགས་མཆོག་འཛིན། ཐེ་ཚོམ་ཉོན་མོངས་
ཅན་ཀུན་བཏགས་གསུམ་སྤངས་པས་རབ་ཏུ་ཕྱེ་བའི་འབྲས་བུ་ཐོབ་ཕྱིར་དུ་བརྩོན་པའི་རྒྱུན་ཞུགས་ཞུགས་པ་དང་།
དེ་གསུམ་སྤངས་པའི་རྒྱུན་ཞུགས་འབྲས་གནས་གཉིས། འདོད་པའི་སས་བསྡུས་ཀྱི་སྒོམ་སྤངས་ཉོན་མོངས་ལ་
ཆུང་འབྲིང་ཆེན་པོ་གསུམ་དང་དེ་རེ་རེ་ལ་ཡང་གསུམ་གསུམ་དུ་བྱེ་བའི་འདོད་ཉོན་དྲུག་པ་སྤོང་ཕྱིར་དུ་ཞུགས་
པའི་ཕྱིར་འོང་ཞུགས་པ་དང་། དེ་དྲུག་པ་སྤངས་པའི་ཕྱིར་འོང་འབྲས་གནས་དང་། འདོད་ཉོན་དགུ་པ་སྤོང་
ཕྱིར་དུ་ཞུགས་པའི་ཕྱིར་མི་འོང་ཞུགས་པ་དང་། དེ་དགུ་པ་སྤངས་པའི་ཕྱིར་མི་འོང་འབྲས་གནས་གཉིས། དགྲ་
བཅོམ་ཞུགས་འབྲས་གཉིས་ནི། སྲིད་རྩེའི་ཉོན་མོངས་དགུ་བ་སྤོང་ཕྱིར་དུ་ཞུགས་པ་དང་སྤངས་པའི་སྒོ་ནས་
འཇོག་གོ ། རྒྱུན་ཏུ་ཞུགས་པ་ཞེས་པ་ནི་ཐར་ལམ་གྱི་རྒྱུན་ལ་དང་པོར་ཞུགས་པ་དང་། ལན་ཅིག་ཕྱིར་འོང་བ་
ནི་དགྲ་བཅོམ་མ་ཐོབ་པའི་སྔོན་དུ་འདོད་པར་ལས་ཉོན་གྱིས་སྐྱེ་བ་ལན་གཅིག་ལེན་པའི་དོན་ཡིན་ལ། ཕྱིར་མི་
འོང་བ་ནི་ཚེ་དེ་ནས་བཟུང་སྟེ་དགྲ་བཅོམ་མ་ཐོབ་པར་དུ་འདོད་པར་ལས་ཉོན་གྱིས་སྐྱེ་བ་མི་ལེན་པའོ། ། མངོན་
པ་ཀུན་བཏུས་ལྟར་ན། རྒྱུན་ཞུགས་ཞུགས་པ་ལ་སྐྱེ་འཕགས་གཉིས་ཡོད་ཀྱང་། མཛོད་གྱི་ལུགས་ལ་དེ་ཐམས་
ཅད་ཀྱང་ཉན་ཐོས་འཕགས་པའོ། ། ཡང་དག་པར་སོང་བ་དང་། ཡང་དག་པར་ཞུགས་ཞེས་པ་གཉིས་ཀྱིས་སྔ་

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱུས་འགྲེལ། །
མའི་དོན་བསྡུས་ནས་བསྟན་པ་སྟེ། ཡང་དག་པར་སོང་བ་རྣམས་ནི་འབྲས་བུ་ཐོབ་པའི་འབྲས་གནས་རྣམས་
དང་། ཡང་དག་པར་ཞུགས་པ་རྣམས་ནི་འབྲས་བུ་དེ་དག་ཐོབ་ཕྱིར་དུ་ཞུགས་པའོ། ། ལྷའི་དྲང་སྲོང་རྣམས་ནི་
ཨ་ག་ལྟ་ལ་སོགས་པའོ། ། དེ་ནས་རིག་སྔགས་འཆང་གྲུབ་པ་ཞེས་པ་ནི་འཇིག་རྟེན་པའི་རིག་སྔགས་གྲུབ་པ་
ཐམས་ཅད་དེ། ཐུན་མོང་བའི་དངོས་གྲུབ་ཐོབ་པ་རྣམས་སོ། ། ཚངས་པ་ལ་སྟོང་གསུམ་གྱི་བདག་པོ་ཚངས་པ་
དང་། སྟོང་སྤྱི་ཕུད་གྱི་བདག་པོ་ཚངས་པ་དང་ཕྱོགས་སྐྱོང་གི་ནང་ཚན་གྱི་ཚངས་པ་སྟེ་སྔ་མ་ནི་ཆེན་པོ་དང་ཕྱི་མ་
གཉིས་ཆུང་བའོ། ། དབང་པོ་ལ་ཆེ་ཆུང་གཉིས་ཏེ། ཆེ་བ་སུམ་ཅུ་རྩ་གསུམ་གྱི་བདག་པོ་ཡིན་ལ། ཆུང་བ་ནི་
ཕྱོགས་སྐྱོང་གི་ནང་ཚན་ཤར་ཕྱོགས་སྐྱོང་བར་བཤད་དོ། ། ལེགས་ལྡན་དྲག་པོ་ནི་དབང་ཕྱུག་ཆེན་པོ་ཡིན་ལ།
དཀའ་ཐུབ་ཟློག་མ་ནི་ལྷ་མོ་ཨུ་མ་སྟེ། དེས་རང་གི་བདག་པོ་དབང་ཕྱུག་གི་དཀའ་ཐུབ་ཟློག་པར་བྱེད་པས་
སོ། ། དབང་ཕྱུག་ཆེན་པོ་ལ་བཞི་ཡོད་པ་བུ་སྟོན་རིན་པོ་ཆེས་བཤད་ཅིང་། ཆེ་ཆུང་གཉིས་ཡོད་པར་ཚིག་
གཏེར་འགྲེལ་པ་ལས་བཤད་དེ། ཆེ་བ་ནི་གངས་ཏེ་སེ་དང་། ཆུང་བ་ནི་བྱང་ཤར་དབང་ལྡན་གྱི་བདག་པོ་སྟེ།
འོན་ཀྱང་ངོ་བོ་པ་ཅིག་ཡིན་པར་མངོན་ནོ། ། ལེགས་ལྡན་སྲེད་མེད་ཀྱི་བུ་ནི་ཁྱབ་འཇུག་སྟེ༔ འདི་གཟའ་ཁྱབ་
འཇུག་མིན་གྱི་ལྷ་ཡིན་ཏེ་ལྷའི་གཙོ་བོ་ལ་ཚངས་པ་དབང་ཕྱུག་ཁྱབ་འཇུག་གསུམ་བཤད་པའི་ཕྱི་མ་དེའོ། ། ཉེ་
དབང་ནག་པོ་ནམ་མཁའ་ལྡིང་ལ་ཞོན་པ་ཡང་འདི་ཡིན་པར་བཤད། ཕྱག་རྒྱ་ཆེན་པོ་ལྔས་ཕྱག་བྱས་ཞེས་པའི་
དོན་རྒྱལ་ཆེན་རིགས་བཞི་དང་དགའ་རབ་དབང་ཕྱུག་དང་བཅས་པ་ལྔས་ཕྱག་བྱས་བ། སློབ་དཔོན་ཤུརཱརྒ་
བཛྲས་འཆད། ། ཚངས་པ་དང་དབང་པོ་དང་དབང་ཕྱུག་དང་ཁྱབ་འཇུག་བཞི་ལ་མིང་གི་རྣམ་གྲངས་མང་པོ་
ཞིག་མངོན་བརྗོད་ལས་འབྱུང་སྟེ། ཚངས་པའི་མིང་གི་རྣམ་གྲངས་ནི། ཚིག་གཏེར་ལས། ཚངས་པ་སྐྱེས་
བདག་ལྷ་ལས་རྒན། མེས་པོ་མཆོག་གནས་གསེར་གྱི་མངལ། ། ཞེས་སོགས་བརྩྭ་བརྒྱད་དང་། དབང་པོའི་
མིང་ནི། དབང་པོ་དང་ནི་མ་རུ་ཏ། ། ཞེས་སོགས་སོ་བཞི་དང༌། དབང་ཕྱུག་གི་མིང་ནི། བདེ་འབྱུང་དབང་
ཕྱུག་ཕྱག་བདག་དང་། ། ཞེས་སོགས་ལྔ་བཅུའི་སྐོར་དང་། ཁྱབ་འཇུག་གི་མིན་ནི། ཁྱབ་འཇུག་མི་ཡི་ཐེག་པ་
དང༌། ། ཞེས་སོགས་སོ་དགུ་བཤད་ཅིང་། འགྲེལ་བར་དེ་ལས་མང་བ་ཞིག་བཤད་དོ། ། ལེགས་ལྡན་ནག་པོ་
ཆེན་པོ་ལྷ་མ་ཡིན་གྱི་གྲོང་ཁྱེར་སུམ་བརྩེགས་འཇིག་པར་བྱེད་པ་བོ་ནི་མགོན་པོ་སེང་སྟེ། དེ་ནི་དུར་ཁྲོད་ན་གནས་
པར་མོས་ཤིང་ཚངས་མ་དང་དབང་མོ་ལ་སོགས་མ་མོའི་ཚོགས་ཀྱིས་ཕྱག་བྱས་པའོ། ། གྲོང་ཁྱེར་སུམ་བརྩེགས་
འཇིག་པར་བྱེད་པ་འདི་ལ་མགོན་པོ་ཕྱག་དྲུག་པ་དང་དབང་ཕྱུག་ཆེན་པོ་གཉིས་ཀྱང་སྣང་ངོ༌། ། གདུང་མདུན་
གྱི་སྐབས་འདིར་འཆད་ཚུལ་གཉིས་མཐོང་སྟེ། རྒྱ་འགྲེལ་ཤུརོརྨ་བཛྲ་གྱིས་མཛད་པ་ལས། སངས་རྒྱས་རྣམ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་གཟིགས་ནི་དེ་བཞིན་གཤེགས་པའི་རིགས་སམ་གདུང་། གཙུག་ཏོར་ཅན་པདྨའི་གདུང་། ཐམས་ཅད་
སྐྱོབ་རྡོ་རྗེའི་གདུང་། འཁོར་བ་འཇིག་ནོར་བུའི་གདུང་། གསེར་ཐུབ་གླང་པོའི་གདུང་། འོད་སྲུང་གཞོན་ནུའི་
གདུང་། ཤཱཀ་ཐུབ་ཀླུའི་གདུང་རིགས་སུ་བཤད་ལ། ནམ་མཁའ་རྒྱལ་མཚན་པས། དེ་བཞིན་གཤེགས་པའི་
གདུང་ངམ་རིགས་ནི་འཇམ་དཔལ་དང་གྲྭ་ལྔ་མི་གཡོ་བ་སོགས་དང་། པདྨའི་གདུང་ནི་སྤྱན་རས་གཟིགས་དང་
སྒྲོལ་མ་རྟ་མགྲིན་སོགས་དང་། རྡོ་རྗེའི་གདུང་ནི་ཕྱག་རྡོར་དང་བདུད་རྩི་འཁྱིལ་བ་སོགས་དང༌། ནོར་བུའི་
གདུང་ནི་རྣམ་སྲས་དང་ནོར་བུ་བཟང་པོ་སོགས་དང་། གླང་པོའི་གདུང་ནི་ལྔས་རྩེན་དང་འཕྲོག་མ་ལ་སོགས་པ་
དང་། གཞོན་ནུའི་གདུང་ནི་སྨིན་དྲུག་གི་བུའི་རིགས་དང་། ཀླུའི་གདུང་ངམ་རིགས་ནི་ནོར་རྒྱས་ལ་སོགས་པའོ་
ཞེས་བཤད་དེ། དེ་གཉིས་ཀ་ལའང་བརྟག་པར་བྱ་བའི་གནས་སུ་སྣང་སྟེ་རེ་ཞིག་གང་རུང་ངོ༌། ། འོན་ཀྱང་
འདི་ཐམས་ཅད་གྱི་ཐོག་མར་བཅོམ་ལྡན་འདས་ཞེས་འབྱུང་བས་ཕྱི་མ་རུང་བདེ་བར་མི་སེམས་ཡང་། དེ་རྣམས་
ཀྱི་རིགས་ཙམ་ལ་ནི་འཇིག་རྟེན་ལས་འདས་མ་འདས་གཉིས་འབྱུང་བ་མི་འགལ་ལ། སྔ་མས་གདུང་དེ་ལྟར་ཡིན་
པའི་རྒྱུ་མཚན་ཞིག་བཤད་འདུག་པ་ནི་མ་ངེས་པའི་སྒྲུབ་བྱེད་དུ་སྣང་ངོ་། ། དེ་ནས་བདེ་གཤེགས་བཅུ་ལ་ཕྱག་
འཚལ་བ་ནི། བཅོམ་ལྡན་འདས་ནི་བཤད་ཟིན་ལ། དེ་བཞིན་གཤེགས་པ་ནི་དེ་བཞིན་ཉིད་ཇི་ལྟ་བ་བཞིན་དུ་
གཟིགས་ཤིང་མངོན་དུ་མཛད་པའོ༔ ། སློབ་དཔོན་ཤུརཱརྒ་བཛྲ་གྱིས་སངས་རྒྱས་བཅུའི་ནང་གི་སྨན་བླ་ལྷོ་ཕྱོགས་
ན་བཞུགས་པར་བཤད་པ་ནི་གཞན་ནས་དེ་ཤར་ན་བཞུགས་པར་བཤད་པ་དང་མི་མཐུན་ལ། ཤཱཀ་ཐུབ་བྱང་ན་
བཞུགས་པར་བཤད་པ་ལྟར་ན་འདི་བདག་ཅག་གི་སྟོན་པ་མིན་པར་སེམས་ཡང་བཤད་པ་དེ་ལ་ཡིད་བརྟན་དཀའ་
བར་སྣང་ངོ་། །
གཉིས་པ་སྔགས་ལ་བརྟེན་ནས་རང་གཞན་གྱི་དོན་སྒྲུབ་ཚུལ་ལ་ལྔ། དཀྱིལ་འཁོར་སྔགས་དང་བཅས་པ་
བཤད་པ། མི་ཤིས་པ་སྦྱང་བ། སྙིང་པོ་དང་ཐམས་ཅད་འཇོམས་པའི་སྔགས་བརྗོད་ནས་བར་ཆད་སྲུང་ཞིང་
སེལ་བ། ཉེ་སྙིང་ཕན་ཡོན་དང་བཅས་པ་བཤད་པ། སྔགས་ཆར་འབབ་བཅས་བཤད་པའོ། ། དང་པོ་ལ་
གཉིས། ཁྲོ་མོ་བཅུ་བདུན་གྱི་དཀྱིལ་འཁོར་སྔགས་བཅས་བཤད་པ་དང་། ལྷ་མོ་བཅུ་གཅིག་གི་དཀྱིལ་འཁོར་
སྔགས་བཅས་བཤད་པའོ། ། དང་པོ་ལ་གསུམ། ནུས་པའི་ཡོན་ཏན་བརྗོད་པ། དཀྱིལ་འཁོར་གྱི་ལྷ་གྲངས་
བསྟན་པ། སྲུང་བའི་སྔགས་བཤད་པའོ། ། དང་པོ་ནི། ཕྱག་ཡུལ་དེ་རྣམས་ལ་ཕྱག་བཅས་ནས་ཞེས་མཚམས་
སྦྱར་ཏེ། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་མཚན་མཆོག་དབུའི་གཙུག་ཏོར་ནས་བྱུང་བའི་
གདུགས་དཀར་མོ་ཅན་ཞེས་པ་ཕྱག་མཚན་གྱི་སྒོ་ནས་མཚན་བཏགས་ཤིང་། བདུད་དང་བགེགས་ལ་སོགས་
q6

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
གཞན་གྱིས་མི་ཐུབ་པ། དེ་ཐམས་ཅད་ཕྱིར་ཟློག་པ་ཆེན་མོ་འདི་ནི། ནུས་པའི་ཡོན་ཏན་གྱི་ཁྱད་པར་འབྱུང་བོའི་
གདོན་ཐམས་ཅད་ཚར་གཅོད་པར་བྱེད་པ། ཕ་རོལ་གཞན་གྱི་རིག་སྔགས་ཀྱི་ནུས་པ་ཐམས་ཅད་གཅོད་པར་
བྱེད་པ། དུས་མ་ཡིན་པར་འཆི་བར་འགྱུར་བའི་གནོད་པ་ལས་ཟློག་པར་བྱེད་པ། ཐམས་ཅད་གསོད་པ་དང་།
ལྕགས་སྒྲོག་སོགས་ཀྱིས་བཅིངས་པ་ཐམས་ཅད་ལས་དགྲོལ་བར་བྱེད་པ། གཞན་གྱིས་སྡང་བ་དང་། རྨི་ལམ་
ངན་པ་དང་། ལྟས་ངན་པ་ཐམས་ཅད་ཟློག་པར་བྱེད་པ། གནོད་སྦྱིན་དང་སྲིད་པོའི་གདོན་དང་གདོན་སྟོང་
ཕྲག་བརྒྱད་ཅུ་རྩ་བཞི་འཇིག་པ་སྟེ་ཞི་བར་བྱེད་པའོ། ། སྟོང་ཕྲག་བརྒྱད་ཅུ་རྩ་བཞི་ནི་བརྒྱད་ཁྲི་བཞི་སྟོང་
ངོ༌། ། ད་ལྟ་གདོན་རིགས་སུམ་བརྒྱ་དྲུག་ཅུར་གྲགས་ཀྱང་མི་འགལ་ཞིང་རིགས་པའི་སྡེ་ཚན་ནི་འོག་ཏུ་འཆད་
དོ། ། རྒྱུ་སྐར་ཉི་ཤུ་རྩ་བརྒྱད་ནི། ཕྱོགས་བཞིར་བྱ་བ་བྱེད་པ་ལ་བཟང་པའི་དབང་དུ་མཛད་ནས། སྨིན་དྲུག་
སྣར་མགོ་ལག་ནབས་སོ་རྒྱལ་སྐག་སྟེ་ཤར་སྐར་བདུན་དང་། མཆུ་གྲེ་དབོ་མེ་བཞི་ནག་པག་སྟེ་ལྷོ་སྐར་བདུན་དང་།
ལྷ་མཚམས་སྨོན་སྣུབས་ཆུ་སྟོད་ཆུ་སྨད་བྱེ་བཞིན་གྲོ་བཞིན་ཏེ་ནུབ་སྐར་བདུན། མོན་གྲེ་མོན་གྲུ་ཁྲུམས་སྟོད་
ཁྲུམས་སྨད་ཐ་སྐར་བྲ་ཉེ་སྟེ་བྱུང་སྐར་བདུན་བཅས་ཉེར་བརྒྱད་པོ་ཐམས་ཅད་དགའ་བར་བྱེད་པ། ཉི་མ་ཟླ་བ་
མིག་དམར་ལྷག་པ་ཕུར་བུ་པ་སངས་སྦེན་པ་སྒྲ་གཅན་ཏེ་གཟའ་ཆེན་པོ་བརྒྱད་འཇིག་པའམ་འཇོམས་པར་བྱེད་པ།
ཕས་རྒོལ་གྱི་དགྲ་ཐམས་ཅད་ཕྱིར་ཟློག་པར་བྱེད་པ། སེམས་ཅན་མ་རུངས་པ་དང་། སྡང་སེམས་ཅན་དང་།
རྨི་ལམ་ངན་པ་གཏོང་བ་ཐམས་ཅད་འཇིག་པར་བྱེད་པ། དུག་དང་མཚོན་ཚའི་གནོད་པ་ཐམས་ཅད་དང་། མེ་
དང་ཆུའི་གནོད་པ་ལས་ཟློག་པར་བྱེད་པ། ཕྱི་མའི་ངན་འགྲོའི་འཇིགས་པ་ཐམས་ཅད་ལས་སྒྲོལ་བར་བྱེད་པའི་
ཡོན་ཏན་དང་ལྡན་པའོ། ། འདིར་རྒྱུ་སྐར་རྣམས་དགའ་བ་དང་། གཟའ་རྣམས་འཇིག་པར་བྱེད་པའི་ཁྱད་
པར་ཅི་ཞེ་ན། རྒྱུ་སྐར་རྣམས་ལྷ་མོ་ཡིན་པ་ལ་དགོངས་པར་སེམས་སོ། ། གཉིས་པ་ལྷ་ གྲངས་བསྟན་པ་ནི།
གཞལ་ཡས་ཁང་གི་ནང་དུ་འཁོར་ལོ་རྩིབས་བརྒྱད་ཀྱི་ལྟེ་བ་དང་། རྩིབས་བརྒྱད་དང་གྲྭ་བཞི་དང་སྒོ་བཞི་བཞིར་
སྣ་ཚོགས་པདྨ་དང་ཟླ་བ་དང་ཉི་མའི་གདན་གསུམ་གསུམ། གདན་དབུས་མའི་སྟེང་དུ་ཁྲོ་མོ་གཞན་གྱིས་མི་ཐུབ་
པ་དྲག་ཤུལ་ཆེན་མོ་སྐུ་མདོག་ནག་མོ་ཕྱག་གཡས་རྡོ་རྗེ། རྩིབས་བརྒྱད་ལ་ཤར་དུ་གཏུམ་པ་ཆེན་མོ་སྟོབས་ཆེན་མོ་
དཀར་མོ་གཡས་འཁོར་ལོ། ། ལྷོར་འབར་བ་ཆེན་མོ་གཟི་བརྗིད་ཆེ་སེར་མོ་གཡས་རྡོ་རྗེ། ནུབ་ཏུ་དཀར་མོ་ཆེན་
མོ་གཟི་བརྗིད་འབར་བའི་འཕྲེང་བ་ཅན་གོས་དཀར་མོའི་ངོ་བོ་དམར་མོ་གཡས་པདྨ། བྱང་དུ་འཕགས་མ་སྒྲོལ་
མ་ཁྲོ་གཉེར་ཅན་ལྗང་ཁུ་གཡས་སྣ་ཚོགས་རྡོ་རྗེ། བྱང་ཤར་དུ་རྒྱལ་བའི་རྡོ་རྗེ་འཕྲེང་བ་ཅན་དུ་གྲགས་པ་སྔོན་མོ་
གཡས་དབྱུག་པ། ཤར་ལྷོར་པདྨའི་མངོན་མཚན་སེར་མོ་གཡས་རྡོ་རྗེ་ལྕགས་གྱུར་ཕྱག་མཚན་ཅན། ལྷོ་ནུབ་ཏུ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཞན་གྱིས་མི་ཐུབ་པ་དམར་མོ་གཡས་རྡོ་རྗེའི་ཕྲེང་བ་ཅན། ནུབ་བྱང་དུ་རྡོ་རྗེ་མཚན་ཅན་རྣམ་སྒེག་མ་ལྗང་ཁུ་
གཡས་རལ་གྲི་དང་། ཕྱིའི་ཤར་ལྷོར་ཞི་བ་ལྷ་རྣ་མས་ཀྱིས་མཆོད་མ་དཀར་མོ་གཡས་སྤོས་སྣོད། ལྷོ་ནུབ་ཏུ་ཞི་བ་
མ་སེར་མོ་གཡས་གསེར་གྱི་ཕྲེང་བ་ཅན། ནུབ་བྱང་དུ་དཀར་ཆེན་འབར་བ་གོས་དཀར་མོ་ཅན་དཀར་དམར་
གཡས་མར་མེ། བྱང་ཤར་དུ་འཕགས་མ་སྒྲོལ་མ་སྟོབས་མོ་ཆེ་ལྗང་ཁུ་གཡས་དྲིའི་དུང་ཆོས་དང་། ཤར་སྒོར་རྡོ་
རྗེ་ལུ་གུ་རྒྱུད་གཞན་མ་སྔོན་མོ་གཡས་རྡོ་རྗེ་ལུ་གུ་རྒྱུད། ལྷོ་སྒོར་རྡོ་རྗེ་གཞོན་ནུ་རིག་འཛིན་མ་སེར་མོ་གཡས་
ཞགས་པས། ནུབ་སྒོར་ལག་ན་རྡོ་རྗེའི་རིགས་གསེར་གྱི་ཕྲེང་བ་ཅན་དམར་མོ་གཡས་ལྕགས་ཀྱུ། བྱང་སྒོར་རྡོ་རྗེ་
རིན་ཆེན་མ་ལེབ་རྒན་རྩི་དམར་ལྗང་གཡས་དྲིལ་བུ་འཛིན་པ། བཅུ་བདུན་པོ་ཐམས་ཅད་ཀྱང་ཞལ་གཅིག་ཕྱག་
གཉིས་མ། གཡས་རྣམས་ཀྱིས་ཕྱག་མཚན་འཕྱར་སྟབས་དང་། གཡོན་པ་རྣམས་གྱིས་ཐུགས་ཀར་སྡིགས་མཛུབ་
མཛད་པ། སྤྱན་གསུམ་དང་ལྡན་ཅིང་མཆེ་བ་ཅུང་ཟད་གཙིགས་པ། ཁྲོ་མོའི་ཆ་ལུགས་ཅན་གཡོན་བརྐྱངས་
པའི་སྟབས་ཀྱིས་བཞུགས་པའོ། ། ལྷ་མོ་ཐམས་ཅད་ཀྱང་རྣམ་པར་སྣང་མཛད་ཀྱི་རིགས་དང་དེའི་གཙུག་ཏོར་
ལས་འཁྲུངས་པས་རྡོ་རྗེའི་གཙུག་ཏོར་གྱི་རིགས་སུ་གྲགས་སོ། ། གསུམ་པ་ནི། ཕྱག་རྒྱ་སྟེ་ལྷའི་དཀྱིལ་འཁོར་
དང་། དེ་རྣམས་ཀྱི་སྔགས་ཀྱི་ཚོགས་ནི་འཆད། འགྱུར་སྔར་ལྟར་སྔགས་ཀྱི་སོགས་མ། ཡང་ན་ཕྱག་རྒྱ་གཙོ་བོ་
དང་སྔགས་ཀྱི་ཚོགས་འཁོར་གྱི་ལྷ་དེ་དག་ཐམས་ཅད་ཀྱིས། བདག་ཅག་འཁོར་དང་བཅས་པ་དང་སེམས་ཅན་
ཐམས་ཅད་སྲུང་དུ་གསོལ་ཞེས་པ་ནི་གསོལ་འདེབས་པའོ། ། སྔགས་དོན་ལ། མོ་ནི་བཀྲ་ཤིས་པ་དང་མཆོག་
སོགས་དོན་བདུན་ལ་འཇུག་ཅིང་སྔགས་ཀྱི་འགོ་འདྲེན་ནོ། ། སརྦ་ཏ་ཐཱ་ག་ཏོ་རྞཱི་ཥ་སི་ཏཱ་ཏ་པ་ཏྲེ་ནི་དེ་བཞིན་
གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བའི་གདུགས་དཀར་པོ་ཅན་ཞེས་པ་སྟེ་སོ་སོ་མ་ཕྱེ་ན་སྔར་བཤད་
པ་ལྟར་རོ། ། ཛམྦྷ་ན་ཀ་རཱི་ནི་རྨུགས་པར་བྱེད་པ་སྟེ་དེ་ཡང་ཛམྦྷ་ན་ནི་སྨུགས་པ། ཀ་རཱི་ནི་བྱེད་པའོ། །
རྨུགས་པའི་དོན་ནི་སྔགས་ཀྱིས་སེམས་བླུན་པར་བྱེད་པའོ། ། སྟམྦྷ་ན་ཀ་རཱི་ནི་ཞེས་ལུས་རེངས་པར་བྱེད་པ། མོ་
ཧ་ན་ཀ་རཱི་ནི་དེས་ཡིད་རྨོངས་པར་བྱེད་པ། ལམྦྷ་ན་ཀ་རཱི་ནི་བསྐྱོད་པར་བྱེད་པ། བ་ཧ་ན་ཀ་རཱི་ནི་དབྱེ་བར་
བྱེད་པ། པ་ར་བི་ཥ་བྷཀྵ་ཎ་ཀ་རི་ནི་ཕ་རོལ་གྱི་རིག་པ་ཟ་བར་བྱེད་པ་སྟེ་པ་ར་ནི་ཕ་རོལ། བི་ཥ་ནི་རིག་པ།
བྷ་ཎ་ནི་ཟ་བའོ། ། སརྦ་དུ་ཥ་ན་བྲ་དུཏྟཱ་ཎཾ་སྟམྦྷ་ན་ཀ་རཱི་ནི་གདུག་པ་དང་རབ་ཏུ་གདུག་པ་ཅན་ཐམས་ཅད་
རེངས་པར་བྱེད་སྟེ། སརྦ་ནི་ཐམས་ཅད། དུཏྟ་ན་གདུག་པ། པྲ་ནི་རབ་ཏུ། དུཏྟཱ་ཎི་ནི་གདུག་པ་ཅན། སྟམྦྷ་
ན་ནི་རེངས་པ་སྟེ་ལུས་གཡོ་འགུལ་བྱེད་མི་ནུས་པའོ། ། སརྦ་ཡཀྵ་རཀྵ་ས་གྲ་ཧཱ་ནཾ་བི་དྷྭཾ་ས་ན་ག་རི་ནི་གནོད་སྦྱིན་
དང་སྲིན་པོའི་གདོན་ཐམས་ཅད་འཇིག་པར་བྱེད་པ་སྟེ། ཡག་གནོད་སྦྱིན། རཱཀྵ་ས་སྲིན་པོ། གྲ་ཧཱ་ནི་གདོན།

༄༅། །གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱུས་འགྲེལ། །
བིདྡྷཾ་ས་ནི་འཇིག་པའོ། ། སརྦ་པ་ར་བི་དྷུ་ཙྪེ་ད་ན་ཀ་རཱི་ནི་གཞན་གྱི་རིག་སྔགས་ཐམས་ཅད་གཅོད་པར་བྱེད་པ་
སྟེ། པ་ར་ནི་གཞན་ནམ་ཕ་རོལ། བིདྡྷཱ་ནི་རིག་སྔགས། ཙྪེ་ད་ནི་གཅོད་པའོ། ། ཙ་ཏུར་ཤཱི་ཏེ་ཧཱུཾ་གྲ་ཧ་ས་ཧ་སྲ་
ཎཱ་བིབྷཾ་ས་ན་ཀ་རཱི་ནི་གདོན་སྟོངཕྲག་བརྒྱད་ཅུ་རྩ་བཞི་འཇིག་པར་བྱེད་པ་སྟེ་ཙ་ཏུར་ནི་བཞི། ཤི་ཏེ་ན་ནི་བརྒྱུད་
ཆུ། གྲ་ཧ་ནི་གདོན། ས་ཧ་སྲ་ཎི་ནི་སྟོང་ཕྲག་གོ ། ཨཥཱ་པཾ་ཤ་ཏི་ནཾ་ནག་ཏཱ་ཎཾ་པྲ་སཱ་ད་ན་ཀ་རཱི་ནི་རྒྱུ་སྐར་ཉི་ཤུ་རྩ་
བརྒྱད་དགའ་བར་བྱེད་པ་སྟེ། ཨཊྚ་ནི་བརྒྱད། པོ་ཤ་ཏི་ནཾ་ནི་ཉི་ཤུ། ནག་ཏཱ་ཎོ་ནི་རྒྱུ་སྐར། པྲ་སཱ་ད་ན་ནི་
དགའ་བའོ། ། ཨསྠཱ་ནཾ་མ་ཧཱ་གྲ་ཧཱ་ཎི་པིདྡྷཾ་ས་ན་ཀ་རཱི་ནི་གཟའ་ཆེན་པོ་བརྒྱད་འཇིག་པར་བྱེད་པ་སྟེ། ཨཏྟཱ་
བརྒྱད། མ་ཧཱ་ཆེན་པོ། ། གྲ་ཧཱ་དུ་གདོན་དང་ཟ་བར་བྱེད་པ་ལ་འཇུག་ཀྱང་འདིར་བགཟའ། བི་དྷྭཾ་ས་ན་ཀ་རཱི་ནི་
འཇིག་པར་བྱེད་པའོ། ། ཧཱུྃ་ཧཱུྃ་ཧཱི 
gབ# བཞི་ནི་རིམ་པ་བཞིན་དགུག་པ་དང་། གཞུག་པ་དང་། བཅིང་བ་
p4
དང་། དབང་དུ་བྱེད་པའོ་སློབ་དཔོན་ཤུརངྒ་བཛྲས་འཆད་ཅིང་། ཁ་ཅིག་ལྷའི་ས་བོན་དུ་བཤད་དེ་བརྟག་
སྔགས་དེ་དག་གང་གི་ཡིན་པ་ནི། རྒྱུ་འགྲེལ་དེ་ལས་གཙོ་མོ་དང་། རྩིབས་ཀྱི་ལྷ་མོ་བརྒྱད་དང་། སྒོ་བཞིའི་ལྷ་མོ་
བཞི་སྟེ་བཅུ་གསུམ་གྱི་སྔགས་སུ་བྱས་ནས། གྲྭའི་ལྷ་མོ་བཞིའི་སྔགས་ནི་རྩིབས་མཚམས་ཀྱི་ལྷ་མོ་བཞི་དང་འདྲ་
བས་ལོ་གསུམ་བཤད་ཅེས་འཆད་ལ། རིམ་པ་བཞིན་དུ་འབྱུང་བོའི་གདོན་དང་། དུས་མ་ཡིན་པར་འཆི་བ་དང་།
རྒྱལ་པོའི་ཆད་པ་དང་། རྨི་ལམ་ངན་པ་དང་། གནོད་སྦྱིན་དང་སྲིན་པོའི་གདོན་དང་། གདོན་སྟོང་ཕྲག་
བརྒྱད་ཅུ་རྩ་བཞི་དང་། རྒྱུ་སྐར་དང་གཟའི་གནོད་པ་དང་། དུག་དང་མཚོན་དང་མེ་ཆུའི་གནོད་པ་དང་ངན་
འགྲོའི་འཇིགས་པ་ལས་སྒྲོལ་ཅིག་ཅེས་བསྐུལ་ཞིང་། ཡི་གེ་བཞིས་བདུད་བཞི་དང་ཉོན་མོངས་པ་བཞི་དང་སྒྲིབ་
པ་བཞི་སྦྱོང་ཞིང་ཡེ་ཤེས་བཞི་དགུག་གཞུག་གི་འཕྲིན་ལས་བཞི་བྱེད་པར་བཤད་དོ། ། རཀྵ་རཀྵ་མཾ་སརྦ་ས་ཏྭཱ་
ནཉྩ་ནི་བདག་རང་སེམས་ཅན་ཐམས་ཅད་ལ་སྲུངས་ཤིག་སྲུངས་ཤིག་ཅེས་པ་སྟེ། རག་རག་ནི་སྲུང་ཤིག མཱི་ནི་
བདག སརྦ་ས་ཏྭཱ་ནཉྩ་ནི་སེམས་ཅན་ཐམས་ཅད་ལ་ཞེས་པའོ། ། ས་ཏཱཉྩ་དང་། ནཙྩ་ཞེས་པ་ཞིག་འབྱུང་སྟེ་
འགལ་བ་མི་སྣང་ལ། { ཙ་ནི་དང་དམ། ། ཀྱང་ཞེས་པའི་དོན་དུ་སེམས་སོ། །
གཉིས་པ་ལ་གསུམ། གཙོ་མོའི་སྐུའི་གཡོན་ཏན་བརྗོད་པའི་སྒོ་ནས་བདེ་ལེགས་སུ་བྱེད་པ་དང་། འཁོར་
གྱི་ལྷ་གྲངས་བསྟན་པ་དང༌། སྲུང་བའི་སྔགས་བཤད་པའོ། ། དང་པོ་ནི། སྤྱིར་གདུགས་དཀར་ལ་ཞལ་གཅིག་
ཕྱག་གཉིས་མ་དང་ཞལ་གསུམ་ཕྱག་དྲུག་མ་བརྒྱད་མ་གསུམ་ཡོད་ཀྱང་། འདིར་ཕྱག་སྟོང་ཅན་ཏེ། དེ་ཡང་
བཅོམ་ལྡན་འདས་ཞེས་པ་ནས། ཕྱིར་ཟློག་པ་ཆེན་མོ་ནི་སྔར་ལྟར་ལ། དེ་ཡང་སྐུ་མདོག་དཀར་པོ། ཕྱག་སྟོང་
མངའ་བ་ཆེན་མོ། ། དབུ་སྟོང་མངའ་བ་ཆེན་མོ། སྤྱན་བྱེ་བ་བརྒྱ་སྟོང་མངའ་བ། སྒེག་པ་དང་དཔའ་བའི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཉམས་ལྡན་གྱི་རྩ་ཞལ་ཉིས་བརྒྱ་དཀར། འཇིགས་སུ་རུང་བ་དང་རྒོད་པའི་ཉམས་ཅན་གྱི་གཡས་ཞལ་ཉིས་བརྒྱ་
སེར། གཤེ་བ་དང་རྔམས་པའི་ཉམས་ཅན་གྱི་རྒྱབ་ཞལ་ཉིས་བརྒྱ་དམར། སྙིང་རྗེ་དང་ཞི་བའི་ཉམས་ལྡན་གྱི་
གཡོན་ཞལ་ཉིས་བརྒྱ་ལྗང་། ངོ་མཚར་བ་དང་དྲག་པོའི་ཉམས་ཅན་གྱི་སྟེང་ཞལ་ཉིས་བརྒྱ་སྔོ། ཞལ་རེ་རེ་ལའང་
སྤྱན་གསུམ་གསུམ་དང་ལྡན་པ། དབུ་རེ་རེ་ལ་ཁྲོ་བོའི་རྡོ་རྗེས་མཚན་པ། དབུའི་སྟེང་དུ་གདུང་བདུན་དང་བདེ་
གཤེགས་བཅུ་སོགས་སངས་རྒྱས་བྱེ་བ་ཕྲག་བདུན་གྱི་ཅོད་པན་འཆང་བ། ཕྱག་གཡས་ཀྱི་དང་པོས་འཁོར་ལོ་
དང་བཅས་པའི་སྐྱབས་སྦྱིན་དང་། གཡོན་གྱི་དང་པོས་གདུགས་དཀར་པོའི་ཡུ་བ་ཐུགས་ཀར་འཛིན་ པ།
གཡས་གཡོན་གྱི་ལྷག་མ་དགུ་བཅུ་རྩ་བརྒྱད་ན་འཁོར་ལོ་དང་མདའ། དེའི་ལྷག་མ་གཡས་ཀྱི་བཞི་བརྒྱས་རྡོ་རྗེ་
རིན་པོ་ཆེ་པདྨ་སྣ་ཚོགས་རྡོ་རྗེ་རྣམས་བརྒྱ་ཕྲག་རེ་དང་། གཡོན་གྱི་བཞི་བརྒྱས་གཞུ་རལ་གྲི་ཞགས་པ་ལྕགས་ཀྱུ་
རྣམས་བརྒྱ་ཕྲག་རེ་འཛིན་ཅིང་། དར་དང་རིན་པོ་ཆེའི་རྒྱུན་སྣ་ཚོགས་པས་བརྒྱན་པ། ཞབས་གཡས་ལྔ་བརྒྱ་བ་
རྐྱངས་པས་རྒྱལ་པོའི་འཇིགས་པ་སོགས་འཇིགས་པ་ཆེན་པོ་ཐམས་ཅད་གནོན་པའི་ཚུལ་དང་། གཡོན་ལྔ་བརྒྱ་
བསྐུམས་པས་མདངས་འཕྲོག་བ་ལ་སོགས་པའི་གདོན་རྣམས་འཇོམས་པར་མཛད་པ། སྐུའི་ཆ་ཐམས་ཅད་ན་
ཟུར་གྱིས་ལྟ་བ་དང་། ཆེར་བགྲང་བ་དང་། གློག་ལྟར་འགྱུ་བ་དང་། དྲག་ཏུ་གཟིར་བ་ལ་སོགས་པའི་སྤྱན་བྱེ་བ་
བརྒྱ་སྟོང་མངའ། གར་དགུའི་ཉམས་དང་ལྡན་པ། བ་སྤུའི་བུ་ག་ཐམས་ཅད་ནས་ཡེ་ཤེས་ཀྱི་རྡོ་རྗེའི་མེ་རབ་ཏུ་
འཕྲོ་བ། མི་ཕྱེད་འབར་བའི་མཚན་རྟགས་ཅན། དེའི་འོད་ཀྱིས་ས་སྟེང་ས་འོག་ས་བླའི་ས་གསུམ་གྱི་དཀྱིལ་
འཁོར་འགེངས་པར་མཛད་པའོ། ། སྤྱན་བྱེ་བ་བརྒྱ་སྟོང་ནི། ཞལ་རེ་རེ་ལ་སྤྱན་གསུམ་གསུམ་སྟེ་སྤྱན་སྟོང་ཕྲག་
གསུམ་དང་། གཞན་སྐུའི་ཆ་ཐམས་ཅད་ན་ཡོད་པའི་གྲངས་ཁྱོན་བསྡོམས་ན་བྱེ་བ་བརྒྱ་སྟོང་མངའ་བའོ། ། དེ་
ཉིད་ཁྲག་ཁྲིག་ཆེན་པོ་གཅིག་ཡིན་ཏེ། བྱེ་བ་བཅུ་ལ་དུང་འཕྱུར་གཅིག བྱེ་བ་བརྒྱ་ལ་ཐར་འབུམ་གཅིག བྱེ་བ་
སྟོང་ལ་ཐེར་འབུམ་ཆེན་པོ་གཅིག བྱེ་བ་ཁྲི་ལ་ཁྲག་ཁྲིག་གཅིག བྱེ་བ་འབུམ་ལ་ཁྲག་ཁྲིག་ཆེན་པོ་གཅིག་ཡོད་
པའི་ཕྱིར། གཉིས་པ་ནི། འཁོར་གྱི་ལྷ་མོ་བཅུ་ནི། ཤར་རྩིབས་ལ་རྣམ་པར་བསྒྱིངས་མ་རྡོ་རྗེ་སྔོན་པོ་རྡོ་རྗེ་དང་
ཨུཏྤལ། ལྷོར་གསེར་འོད་ལྟ་བུའི་སྤྱན་མངའ་མ་སེར་མོ་འཁོར་ལོ་དང་པདྨ། ནུབ་ཏུ་དཀར་མོ་པདྨར་རྡོ་རྗེ་དང་
པདྨའི་སྡོང་པོ། ། བྱང་དུ་རྡོ་རྗེ་འགྲོས་ལྗང་བུ་སྣ་ཚོགས་རྡོ་རྗེ་དང་ཨུཏྤལ། འདིར་གོ་རིམ་མི་འདྲ་བ་ཞིག་ཀྱང་
སྣང་། བྱང་ཤར་དུ་པདྨའི་འཁོར་ལོ་དང་པདྨ། ཤར་ལྷོར་ཟླ་བའི་འོད་དཀར་མོ་རྡོ་རྗེ་དང་ཟླ་བ། ལྷོ་ནུབ་ཏུ་
སངས་རྒྱས་དཔལ་དམར་མོ་པདྨ་དམར་པོའི་སྟེང་ན་རྡོ་རྗེ་དང་སྣང་མཐའ། དེ་བཞིན་དུ་ནུབ་བྱང་དུ་པདྨའི་
སྤྱན་སེར་མོ་སྣ་ཚོགས་རྡོ་རྗེ་དང་ཨུཏྤལ། ཤར་ངོས་ཀྱི་སྟེང་ཕྱོགས་སུ་རྡོ་རྗེ་ཉི་མའི་འོད་དམར་མོ་རྡོ་རྗེ་དང་ཉི་མ།
80

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
དེ་བཞིན་དུ་ནུབ་ངོས་ཀྱི་སྟེང་ཕྱོགས་སུ་ཟླ་བ་རྡོ་རྗེ་དཀར་མོ་བ།ཡས་རྡོ་རྗེ་དང་གཡོན་ཟླ་བ་བསྣམས་པའོ། ། དེ་
ཐམས་ཅད་ཀྱང་རྒྱན་ཆ་ལུགས་རྫོགས་པ་ཟླ་བའི་གདན་སེམས་དམ་པའི་སྐྱིལ་ཀྲུང་གིས་བཞུགས་པའོ། ། གསུམ་
པ་ནི། རིག་པ་གཙོ་མོ་དང་ཕྱག་རྒྱའི་འཁོར་དང་གསང་སྔགས་ཀྱི་ཚོགས་དང་དེ་དག་གིས་བདག་དང་སེམས་
ཅན་ཐམས་ཅད་ལ་སྲུང་དུ་གསོལ་ཞེས་གསོལ་ཏེ། ཨོ་རི་ཏི་ག་ཎ་སོགས་གསུངས་ལ། ཨོཾ་ནི་འགོ་འདྲེན། ༢ཏི་
ནི་དྲང་སྲོང་། ག་ཎ་ནི་ཚོགས། པྲ་ཤཱསྟ་ནི་རབ་ཏུ་བསྟན་པ་སྟེ། པྲ་ནི་རབ། ཤཱསྟ་ནི་བསྟན་པའོ། ། སརྦ་ཏ་
ཐཱ་ག་ཏོ་ཥཱི་ཥ་སི་ཏཱ་ཏ་པ་ཏྲེ་ཧཱུཾ་ཧཱུྃ། དེ་བཞིན་དུ་ཛམྦྷ་ན་ཀ་རཱི། སྟམྦྷ་ན། མ་ཧཱ་བིདྨ་སམྦྷག་ཎ་ནི་རིག་པ་ཆེན་མོ་
ཟད་པར་བྱེད་པ། བ་ར་བིདྨ་སཾ་བྷ་ཎ་ནི་གཞན་གྱི་རིག་སྔགས་ཟད་པར་བྱེད་པ། སརྦ་དུཥཱ་ནཱི་སོགས་སྔར་
བཞིན་ནོ། ། ཧཱུཾ་ཧཱུཾ་ནི་ཧཱུཾ་གི་རྡོ་རྗེས་གཅོད་པ་དང་། ཧཱུྃ་གིས་ཕུར་བུས་གདབ་པའོ་ཞེས་བཤད། ཧཱུྃ་ཧཱུྃ་ནི་བསྐུལ་
བར་བྱེད་པ་དང་། ཕཊ་ཕཊ་ནི་དོན་དེ་གསལ་བར་བྱེད་པའོ། ། རག་རཀྵ་ནི་སྲུངས་ཤིག་གཉིས་དང་། མཱ་ནི་
བདག་ལ། སཱ་ཧཱ་ནི་གཞི་ཚུགས་ཤིག་པའོ། ། འདིའི་ཛམྦྷ་ན་ནི་རྣམ་པར་བསྒྱིངས་པ། སྟམྦྷ་ན་གསེར་འོད་ལྟ་
བུ། མ་ཧཱ་བིདྱ་སམྦྷཀྵ་ཎ་རྡོ་རྗེ་དཀར་མོ། ། པ་ར་བིཅུ་རྡོ་རྗེ་འགྲོས། སརྦ་དུཥཱ་ནཾ་པདྨའི་སྤྱན། སརྦ་ཡཀ་རག་
ཟླ་འོད། ཙ་ཏུར་ཤཱི་ཏི་སངས་རྒྱས་དཔལ། ཨཥྛ་བི་ཤྭ་ཏི་སྤྱན། ཨཏྟཱ་ཎཾ་མ་ཧཱ་གུ་ཧ་ནི་ཉི་འོད་དང་ཟླ་བ་རྡོ་རྗེ་
འཛིན་གཉིས་ཀྱི་སྔགས་སོ། ། གཉིས་པ་མི་ཤིས་པ་སྦྱང་བ་ལ་གསུམ། ལྷའི་ཡོན་ཏན་བརྗོད་ནས་འཇིགས་པ་
དང་གདོན་ལས་བདེ་ལེགས་སུ་བྱ་བ། ཟ་བ་པོའི་གདོན་རྣམས་ལས་སྲུང་བར་བྱེད་པ། གཞན་གྱི་རིགས་སྔགས་
གཅད་ཅིང་ཕུར་བུས་གདབ་པའོ། ། དང་པོ་ལ་གཉིས་འཇིགས་པ་དང་། གདོན་ལས་ བདེ་ལེགས་སུ་བྱ་
བའོ། ། དང་པོ་ལ་གཉིས། ལྷའི་ཡོན་ཏན་བརྗོད་ པ་དང་། འཇིགས་མ་རྣམས་སྨོས་པའོ། ། དང་པོ་ནི།
བཅོམ་ལྡན་འདས་དེ་བཞིན་གཤེགས་པའི་གཙུག་ཏོར་ཞེས་པ་ནས། མི་ཕྱེད་འབར་བའི་མཚན་རྟགས་ ཅན།
རྡོ་རྗེ་ཡངས་པ་ཆེན་པོ་ཞེས་པའི་བར་ཏེ་དོན་ནི་སྔར་ལྟར་རོ། ། གཉིས་པ་ནི། དེ་ལྟ་བུའི་བཅོམ་ལྡན་འདས་མ་
དེས་ས་གསུམ་གྱི་དཀྱིལ་འཁོར་དུ་བདག་དང་སེམས་ཅན་ཐམས་ཅད། སྡིག་སྤྱོད་ཀྱི་རྒྱལ་པོའི་འཇིགས་པ་དང་།
དེ་བཞིན་དུ་རྐུན་པོ་དང་། མེ་ཆུ་དང་། དུག་རིགས་དང་། མཚོན་ཆའི་རིགས་དང་། ཕ་རོལ་གྱི་དགྲའི་དམག་
ཚོགས་དང་། མུ་གེ་དང་། རང་ལ་གནོད་པར་བྱེད་པའི་དགྲ་དང་། ཐོགས་སམ་ལྕེ་འབབ་པ་དང་། ཚེ་མ་
ཟད་བར་དུས་མིན་དུ་འཆི་བ་སྟེ་འདི་ལས་ཆུ་སོགས་ཀྱིས་འཆི་བ་སོགས་དགུ་དང་གཞན་ཡང་གྲངས་མེད་པ་ཞིག་
ཡོད་པར་བཤད། ས་གཡོ་བ་ནི་ས་འགུལ་བ་སྟེ་འདི་ལ་ཆུ་རླུང་འཁྲུགས་པའི་རྐྱེན་དང་། ཀླུ་ཆེན་པོ་འགའ་ཞིག་
རྒྱ་མཚོ་ནས་ཕྱིར་འབྱུང་བ་དང་། སངས་རྒྱས་བྱང་སེམས་ཀྱི་ཆོ་འཕྲུལ་དང་། འཁྲུགས་པ་ཆེན་པོ་ཡོང་བའི་སྔ་
1

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྟས་སུ་ས་འགུལ་འབྱུང་བར་བཤད་ཅིང་སྤྱི་མཐུན་གྱི་ལས་ཀྱི་མཐུས་གཡོ་བ་སོགས་མང་ངོ་། ། སྐུར་མདའ་ལྟུང་
བ་ནི་འདོད་ལྷའི་གཞལ་མེད་ཁང་ལས་མེའི་རྣམ་པ་མཆེད་ཅིང་འབྱུང་བའོ། རྒྱལ་པོའི་ཁྲིམས་ཀྱི་ཆད་པ་དང་།
ལྷ་དང་ཀླུའི་འཇིགས་པ་དང་། གློག་ནི་ཆར་དྲག་པོ་འབབ་པའི་དུས་སུ་ཚ་རེག་གི་འོད་འཁྱུག་པ་སྟེ། གཞུང་ཁ་
ཅིག་ཏུ་ཐོག་ལ་བཤད། ནམ་མཁའ་ལྡིང་ནི་ཁྱུང་སྟེ་འདི་ཕྱིའི་རྒྱ་མཚོ་དང་ཉ་བ་ནི་མང་དུ་ཡོད་པར་བཤད་ཅིང་།
འཇིག་རྟེན་པའི་ཁྱུང་ཀུན་གྱི་རྒྱལ་པོ་ནི་ནམ་མཁའ་ལྡིང་གི་རྒྱལ་པོའི་གསེར་མིག་འཁྱིལ་བའོ། ། གཅན་གཟན་
ཁྲོ་བོ་ནི་གཅན་གཟན་མ་རུངས་པ་སྟག་སེང་ལ་སོགས་པའི་འཇིགས་པའོ། ། གཉིས་པ་གདོན་སོ་སོར་སྨོས་ནས་
དེ་དག་ལས་སྲུང་དུ་གསོལ་བ་ནི། དེ་ལ་ལྷ་ནི་ཚངས་པ་དང་བརྒྱ་བྱིན་དང་ཉི་ཟླ་ལ་སོགས་པའོ། ། གདོན་ནི་དེ་
དག་གི་འཁོར་གྱི་རིགས་རྣམས་ཀྱི་གནོད་པས་འཛིན་པ་སྟེ་ཧཱ་ཧཱ་ནི་འཛིན་པ་ལའང་འགྲོ་བས་སོ། ། ཀླུ་ནི་ཀླུ་ཆེན་
བརྒྱད་དང་དེའི་འཁོར་གྱི་རིགས་སོ། ། དྲི་ཟ་ནི་རྒྱལ་པོ་ཡུལ་འཁོར་སྲུང་གི་འཁོར་ན་ཡོད་ཅིང་ལྷའི་པི་ཝང་
མཁན་དང་ཟས་སུ་དྲི་ཟ་བ་ཞིག་གོ ། མིའམ་ཅི་ནི་དུད་འགྲོའི་རིགས་མི་དང་བྱད་དབྱིབས་འདྲ་བ་ཞིག་སྟེ། ཁ་
ཅིག་འདི་ནི་ལུས་མེ་ལ་རྟའི་གདོང་བ་ཅན་དུ་ཡོད་པར་བཤད། ལྟོ་འཕྱེ་ཆེན་པོ་ནི་ས་བདག་ལྟོ་འཕྱེ་ཆེན་པོ་ལྟ་བུ་
སྟེ་སྦྲུལ་གྱི་གཟུགས་ཅན་དུ་བཤད། གནོད་སྦྱིན་ནི་བྱང་ཕྱོགས་ལྕང་ལོ་ཅན་ན་གནས་ཤིང་གཞན་ལ་གནོད་ཅིང་
མཆོད་སྦྱིན་ལེན་པའོ། ། སྲིན་པོ་ནི་གཙོ་བོར་ལྷོ་ནུབ་ན་གནས་ཤིང་མིའི་ཤ་ཁྲག་སོགས་ཟ་བ་ལ་དགའ་བ་
འཇིགས་སུ་རུང་བའི་གཟུགས་ཅན་ནོ། ། ཡི་དྭགས་ནི་བཀྲེས་ཤིང་སྐོམ་ནས་བཟའ་བཏུང་ཡོད་ལ་བཏགས་པ་
དང་དེ་མིན་ པ་ གཞན་ཡང་མང་ངོ༌། ཤ་ཟ་ནི་ལུས་ཤིན་ཏུ་ཕྲ་བ་ཞིག་སྟེ་མི་ཤི་རྗེན་པར་ཟ་བ་ལ་དགའ་
བའོ། ། འབྱུང་པོ་ནི་བྱང་ཤར་ན་གནས་ཤིང་རི་རབ་ཀྱི་སྟེང་སོགས་ནའང་ཡོད་དེ། ཆ་གསུམ་གྱི་གཞུང་ལས།
འབྱུང་པོ་གང་ཡུལ་རི་རབ་སྟེང་གནས་དང་། ། ཞེས་སོགས་འབྱུང་བ་ལྟར་རྣམ་གྲངས་ཤིན་ཏུ་མང་ངོ༌། །
སྲུལ་བོ་ནི་ལུས་གོས་ཧྲུལ་བོ་ཞིག་དང་། ཆ་གསུམ་ཊཱི་ཀར། ལུས་སྲུལ་བོ་ནི་ལུས་དྲིང་བ་སོགས་དང་རེ་ལྡེ་གོར་
བའི་ཡི་དྭགས་ཀྱི་བྱེ་བྲག་གོ་ཞེས་འབྱུང་བ་ལྟར་དང་། སྐེམ་བྱེད་ནི་གཞོན་ནུ་གདོང་དྲུག་སྟེ་དེ་ལྷ་མ་ཡིན་གྱི་
སྟོབས་སྐེམ་པར་བྱེད་པའོ། ། བརྗེད་བྱེད་ནི་གཞན་གྱི་དྲན་པ་ཉམས་ཤིང་རྒྱལ་བར་བྱེད་པ་ཞིག་དང་། སྨྱོ་བྱེད་
ནི་གཞན་གྱི་ཡིད་དྲན་མེད་དུ་སྨྱོ་བར་བྱེད་པ་ཞིག་གོ ། གྲིབ་གནོད་ནི་གྲིབ་མས་གཞན་གནོད་ཅིང་གནོང་པར་
བྱེད་པའོ། ། གནོན་པོ་ནི་གཞན་ཉལ་བ་ལ་བྲང་ནས་གནོན་ཅིང་གནོད་པར་བྱེད་པའོ། ། མཁའ་འགྲོ་མ་ནི་
རིག་སྔགས་གྲུབ་ནས་ནམ་མཁའ་སོགས་ལ་འགྲོ་བའོ། ། ནམ་གྲུ་ནི་ལྷ་མོ་རེ་མ་ཏི་འཁོར་བཅས་དང་། གཤིན་
རྗེ་ནི་ལྷོ་ཕྱོགས་ན་གནས་ཤིང་གཤིན་པོ་དང་ཡི་དྭགས་ཀྱི་རྗེར་གྱུར་བའོ། ། བྱ་ནི་བྱིས་པའི་གདོན་བྱའི་གཟུགས་
82

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
ཅན་ཞིག་དང་། མ་མོ་དགའ་བར་བྱེད་པ་ནི་མ་མོ་བརྒྱད་པོ་དགའ་བར་བྱེད་པའོ། ། འདིར་ཁ་ཅིག་ཀུན་ཏུ་
འགྲོ་བ་ནི་མ་དག་སྟེ། ཀུན་ཏུ་གྲེ་བ་དང་ཀུན་ཏུ་འཆའ་བའོ་ཞེས་དང་། ཚེར་མ་འདོན་པ་ཡང་མ་དག་སྟེ། ཚེར་
མ་དོར་བའམ་འདོད་པའོ་ཞེས་ཟེར་ཏེ་བརྟག གདོན་ཞེས་པ་ནི་ལེན་པའམ་འཛིན་པའི་དོན་ཏེ་གདོན་གྱི་སྐད་
དོད་གྲ་ཧཱ་ནི་ཉེ་བར་ལེན་པ་དང་འཛིན་པ་གཉིས་ཀ་ལ་འཇུག་པའི་ཕྱིར་རོ། ། སྔར་སྨོས་པའི་འཇིགས་པ་དང་
གདོན་དེ་ལས་བདག་སྲུང་ཞིང་བདེ་ལེགས་སུ་གྱུར་ཅིག་ཅེས་སོ། ། གཉིས་པ་ནི། ཟས་སུ་མདངས་ཟ་བ་སོགས་
ཏེ། དེ་ཡང་འདིར་སློབ་དཔོན་ཤུརངྒ་བཛྲ་གྱི་རྒྱ་གཞུང་ལྟར་ན། ཟས་སུ་མདངས་ཟ་བོ་ལྷ། མངལ་ཟ་བ་ཀུ།
ཁྲག་འཐུང་བ་ལྷ་མིན། ཞག་ཟ་བ་གནོད་སྦྱིན། ཤ་ཟ་བ་སྲིན་པོ། ། ཚིལ་ཟ་བ་ཡི་དྭགས། རྐང་ཟ་བ་ཤ་ཟ་
བཙས་པ་ཟ་བ་འབྱུང་བ། སྲོག་འཕྲོག་པ་གྲུལ་བུམ། སྐྱུགས་པ་ཟ་བ་སྲུང་བོ། ཕྱི་ས་ཟ་བ་ལུས་སྲུལ་པོ། གཅིན་
འཐུང་བ་སྐྱེས་བྱེད། སྟོར་ཁུང་ནས་འབབ་པ་འཐུང་བ་བརྗེད་བྱེད། ལྷག་མ་ཟ་བ་སྨྱོ་བྱེད། སྣབས་ཟ་བ་གྲིབ་
གནོན། ངར་སྣབ་ཟ་བ་གནོན་པོ། མི་གཙང་བ་ཟ་བ་མཁའ་འགྲོ་མ། གཏོར་མ་ཐོ་བ་ནམ་གྲུ། ཕྲེང་བ་ཟོ་བ་
གཤིན་རྗེ། དྲི་ཟ་བ་བྱའི་གདོན། མེ་ཏོག་ཐ་བ་མ་མོ་དགའ་བར་བྱེད་པ། འབྲས་བུ་དང་ལོ་ཏོག་ཟ་བ་ཀུན་ཏུ་
འགྲོ། སྦྱིན་སྲེག་ཟ་བ་ཚེར་མ་འདོན་པ་དང་སྦྱར་རོ། ། ཙནྡྲ་གོ་མིའི་གཞུང་དུ་གྲགས་པའི་གཏོར་ཆོག་ཞིག་ལས།
མངལ་ཟ་བ་བརྒྱ་བྱིན། ཁྲག་འཐུང་བ་མཁའ་འགྲོ་མ། ཞག་ཟ་བ་མ་མོ། ཤ་ཟ་བ་བ་ཤིན་རྗེ། ཚིལ་ཟོ་བ་གཟའ།
རྐང་ཟ་སྲིན་པོ། བཙས་པ་ཟ་བ་མཁའ་ལྡིང་། སྲོག་འཕྲོག་པ་ཡུལ་འཁོར་སྲུང་། སྐྱུགས་པ་ཟ་བ་མིག་མི་བཟང་།
གཅིན་འཐུང་བ་མིང་པོ་དང་སྲིན་མོ། སྟོར་ཁུང་འཐུང་བ་ཆུ་ལྷ། ལྷག་མ་ཟ་བ་སྲིན་མོ། མཆིལ་མ་འཐུང་བ་ཀླུ།
སྣབས་ཟ་བ་ས་བདག ངར་སྣབས་ཟ་བ་མིའམ་ཅི། མི་གཙང་བ་ཟ་བ་འབྱུང་བོ། གཏོར་མ་ཟ་བ་གནོད་སྦྱིན།
ཕྲེང་བ་ཟ་བ་ཚངས་པ། དྲི་ཟ་བ་ལྟོ་འཕྱེ། གདུག་པ་ཟ་བ་རྣམ་སྲས། མེ་ཏོག་ཟ་བ་ལྷ་ཆེན། འབྲས་བུ་ཟ་བ་
འཕགས་སྐྱེས་པོ། ལོ་ཏོག་ཟ་བ་རླུང་ལྷ། སྦྱིན་པ་སྦག་ཟ་བ་མེ་ལྷ་སྟེ། དེ་དག་འཁོར་དང་བཅས་པར་བཤད་
ཅིང་། མདངས་ཟ་བ་དང་། ཕྱི་མ་ཟ་བ་སེམས་འཕྲོག་པ་ལ་བཤད་པ་མི་སྣང་། འོད་ཀྱི་གདུགས་དཀར་གྱི་
བཟློག་ཆེན་འགའ་ཞིག་ལས། ཕྲེང་བ་ཟ་བ་ཚངས་གདོན། དྲི་ཟ་བ་ཡུལ་འཁོར་སྲུང་། འབྲས་བུ་ཟ་བ་
འཕགས་སྐྱེས་པོ། སྐྱུགས་པ་ཟ་བ་མིག་མི་བཟང་། གདུག་པ་ཟ་བ་རྣམ་ཐོས་སྲས། མངལ་ཟ་བརྒྱ་བྱིན། སྦྱིན་
བསྲེག་ཟ་མེ་ལྷ། ཤ་ཟ་གཤིན་རྗེ། རྐང་ཟ་སྲིན་པོ། མེ་ཏོག་ཟ་དབང་ཕྱུག མཆི་འཐུང་ཀླུ། ལོ་ཏོག་ཟ་རླུང་
ལྷ། གཏོར་མ་ཟ་གནོད་སྦྱིན། མི་གཙང་ཟ་འབྱུང་བོ། ཚིལ་ཟ་གཟའ། སྣབས་ཟ་ས་བདག ། རྣག་ཟ་ལྷ་
མིན། ངར་སྣབས་ཟ་མི་འམ་ཅི། ཞག་ཟ་མ་མོ། ཁྲག་འཐུང་མཁའ་འགྲོ་མ་ བཙས་ཟ་མཁའ་ལྡིང་གཅིན་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཐུང་སྲིན་མོ་བཞི། ལྷག་མ་ཟ་བ་སྲིན་མོ། དྲི་ཟ་བ་ལྟོ་འཕྱེ་དང་སྦྱར་ཞིང་གོ་རིམས་སྔ་མ་དང་མི་འདྲ་ཡང་དོན་
ཕལ་ཆེར་འདྲའོ། ། འདི་དག་གི་སྒྲས་ཟིན་གྱི་དོན་ལྟར་ཟོ་རྒྱུ་ལ། ཟས་སུ་མདངས་ཟ་བ་ནི་མདངས་ནི་གཟི་
མདངས། མངལ་ནི་ཤ་མ་ལྟ་བུ། ཁྲག་ནི་ཁྲག་སྣ། ཞག་ནི་ཤ་ཚིལ་བཙོས་པའི་ཞག ཤ་ནི་ཤ་རྗེན། ཚིལ་ནི་
ཤ་ཚིལ། རྐང་མར་ནི་རུས་པའི་ནང་གི་རྐང་། བཙས་པ་ནི་སེམས་ཅན་བཙས་པའི་ཁྱད་པར་ཞིག་ལ་སྦྱར་དགོས་
པ་ལྟར་སྣང་ཡང་། བུ་རམ་དང་ཤིང་ཀུན་སྦྱར་བ་ལ་ཡང་བཤད། ཚེ་སྲོག་འཕྲོག་པ་སྟེ་གཅོད་པ། སྐྱུགས་པ་ནི་
ཁ་ནས་སྐྱུགས་པའི་ཟས་ཆུ། ཕྱིས་ནི་དྲི་ཆེན། གཅི་ནི་དྲི་ཆུ། སྟོར་ཁུང་ནི་དགོན་གྲོང་གི་ཆུ་འབབ་པའི་ཁུང་བུ།
ཁའི་མཆིལ་མ། སྣའི་སྣབས་ལུང་གྱི་རང་སྣབས། ཁ་ཟས་མི་གཙང་བ། གླུད་ཀྱི་གཏོར་མ། པོ་ཏི་ཙ་སོགས་ཀྱི་
ཕྲེང་བ། ཙཎྜན་སོགས་ཀྱི་དྲི། ། སྦྱར་བའི་སྤོས། མར་གྱི་སྦྱིན་སྲེག སྙིང་རླུང་སོགས་ཀྱིས་སེམས་འཁྲུགས་པ་
དང༌། མེ་ཏོག་སྣ་ཚོགས་དང་། ཤིང་ཏོག་གི་འབྲས་བུ་དང་། ལོ་ཏོག་སྣ་ཚོགས་སོ། ། འདི་དག་གི་དོན་དུ་མི་
འདྲ་བ་འགའ་ཞིག་བཤད་པ་ནི། མངལ་དང་སྲོག་འཕྲོག་པ་ཞེས་པ་ལ་མངར་གསུམ་སེམས་འཕྲོག་པ་ལ་རྒྱུན་
ཆང་། སྐྱུགས་པ་ལ་སྨན་དང་སྤང་རྩི། ཕྱི་ས་ལ་ཙམ་པུ་གཅིན་ལ་ཆང་། སྟོར་ཁུང་ནས་བབས་པ་ལ་ཆུ་སྣ་ཚོགས།
མཆིལ་མ་ལ་སྦྲང་རྩི། སྣབས་ལ་བྱ་མོའི་སྒོ་ང་། ངར་སྣབས་ལ་བྱ་ཕོའི་སྒོ་ང་། མི་གཙང་བ་ལ་སྒོག་གཙོང་གཏོར་
མ་ལ་འཁུར་བ་རྣམས་ནི་བཤད་ཅིང་། མི་འདྲ་བ་གཞན་ཡང་ཡོད་ལ། འཕྲེང་བ་འདི་དང་བདུག་པ་དང་སྦྱིན་
སྲེག་དང་མེ་ཏོག་དང་འབྲས་བུ་དང་ལོ་ཏོག་རྣམས་སྔར་དང་འདྲའོ། ། དེ་དག་ནི་འདིར་རྣམ་གྲངས་ཤེས་པའི་
ཆེད་ཙམ་དུ་བཀོད་དོ། ། གསུམ་པ་ནི། གོང་དུ་བརྗོད་པའི་གདོན་དེ་དག་ཐམས་ཅད་ཀྱི་ཁྱབ་པའི་རིག་སྔགས་
གཅད་དོ། ། ཕུར་བུས་གདབ་བོ། ། གཅན་པ་དང་། ཕུར་བུས་གདབ་པ་ནི་ཤུརཱངྒ་བཛྲ་ལ། གཡོན་དེ་དག་
ཐམས་ཅད་ཀྱི་གཟུགས་དང་རིག་སྔགས་རྣམས་ལིངྒ་ལ་མཚོན་གྱིས་བཏབ་ནས་གཅད་ཅིང་། ལིངྒ་ལ་ཕུར་བུས་
བཏབ་ནས་མནན་པ་བྱའོ་ཞེས་བཤད་ལ། དོན་དུ་དེ་དག་གི་རིགས་སྔགས་ཀྱི་ནུས་པས་རང་ལ་མི་ཚུགས་པར་
མཛད་པ་ལ་དེ་གཅད་པ་དང་། རིག་སྔགས་ཀྱིས་བྱ་བ་སྒྲུབ་མི་ནུས་ཤིང་གཡོ་འགུལ་མེད་པར་མཛད་པ་ལ་ཕུར་
བུས་གདབ་པར་བཞག་ཀྱང་ཆོག་སྙམ་མོ། ། ལོ་ཙྪ་བློ་ལྡན་ཤེས་རབ་ཀྱི་འགྱུར་ལས། རིག་སྔགས་རིག་པའི་རལ་
གྲིས་གཅད་དོ། ། རྡོ་རྗེའི་ཕུར་བུས་གདབ་པོ་ཞེས་ཀྱང་འབྱུང་ངོ༌། ། གཅད་དོ་ཞེས་གས་འཕུལ་མཛད་པ་ནི་
གཅད་པར་བྱ་པའི་དོན་ཡིན་གྱི་ བཅད་ཟིན་པའི་དོན་མིན་པའོ། ། ཀུན་ཏུ་རྒྱུ་ནི་ཕྱི་རོལ་པའི་རྣལ་འབྱོར་བ་
དང་དེའི་རིགས་ཞིག་སྟེ། མདོ་སྡེ་སོགས་ལས་ཤེས་སོ། ། མཁའ་འགྲོ་དང་མཁའ་འགྲོ་མ་ནི་ཨུ་རྒྱན་ཡུལ་ན་མང་
ཞིང་རིག་སྔགས་གྲུབ་པ་སྟེ་ཕྱི་ནང་གི་མཁའ་འགྲོ་ཕོ་མོ་གཉིས་སོ། ། སྔར་བཤད་པའི་ཚངས་པ་དང་། ལྷ་

༄༅ ། གཙུག་ཏོར་གདུགས་དཀར་བོ་ཅན་གྱི་བ་ཟུངས་ཀྱི་རྒྱུས་འགྲེལ། །
དབང་ཕྱུག་ཆེན་པོ་དང་། སྲིད་མེད་ཀྱི་བུ་དང་། ནམ་མཁའ་ལྡིང་གི་རྒྱལ་ པོ་འཁོར་དང་ལྷན་ཅིག་པ་དང་།
སྔར་གྱི་ལེགས་ལྡན་ནག་པོ་ཆེན་པོ་དང༌། ཚངས་མ་དང་། དབང་མོ་དང་། ཁྱབ་འཇུག་མ་དང་། ཕག་མོ་
དང་། གཞོན་ནུ་ལ་སོགས་མ་མོ་རྣམས་དང་། མི་མགོའི་ཐོད་པའི་ཕྲེང་བས་བརྒྱན་པ་དང་། རྒྱལ་བར་བྱེད་པ་
དང་། སྤྲང་རྩིར་བྱེད་པ་དང་། དོན་ཀུན་གྲུབ་པ་སྟེ་མིང་པོ་གསུམ་དང་། དགའ་བ་མོ་དང་། གསོད་པ་མོ་
དང་། གྲུབ་པ་མོ་དང་། ཞིབ་ཞིབ་མོས་ཏེ་སྲིད་མོ་བཞི་སྟེ་མི་འདྲ་བ་ཞིག་ཀྱང་བཤད། དབང་ཕྱུག་གི་འཁོར་
བྷིང་གི་རི་ཏི་དང་། དགའ་བྱེད་དབང་ཕྱུག་དང་། དེའི་བུ་ཚོགས་ཀྱི་བདག་པོ་འཁོར་དང་ལྷན་ཅིག་པ་སྟེ་འདི་
དག་ནི་ལྷ་ཆེན་ཡིན་ནོ། ། དགེ་སྦྱོང་གཅེར་བུ་ནི་ཕྱི་རོལ་པའི་དགེ་སྦྱོང་གོས་མེད་པར་རྒྱུ་བ་ སྟེ་གཅེར་བུ་
བའོ། ། དགེ་སྦྱོང་མགོ་རེག་ནི་སྐྲ་རིང་པོར་བཞག་པའི་དགེ་སྦྱོང་ཞིག་ལ་བཤད་པ་དང་། རོལ་བ་སྐྱ་བྲག་པའི་
དགེ་སྦྱོང་ལ་བཤད་པ་གཉིས་སོ། ། དགྲ་བཅོམ་པ་དང་། འདོད་པའི་འདོད་ཆགས་དང་བྲལ་བའི་ཕྱིར་མི་འོང་
བ་དང་། འཇིག་རྟེན་དབང་ཕྱུག་སྤྱན་རས་གཟིགས་དང་། ལག་ན་རྡོ་རྗེ་ནི་ཕྱག་ན་རྡོ་རྗེ་སྟེ་རྒྱུད་ཀྱི་སྐོར་ན་འདི་
གཉིས་ཀྱི་དབང་དུ་མཛད་པའི་ལས་ཚོགས་མང་པོ་འབྱུང་བའི་ནང་ཚན་དྲག་པོའི་རིག་སྔགས་ལ་དགོངས་པ་
གསལ་ལ། དེ་ཡང་འདི་རྣམས་ཀྱི་སྒོ་ནས་དང་གཞན་ལ་གནོད་པའི་རིག་སྔགས་ཀྱི་ནུས་པ་ཡང་གཅོད་ནུས་ན་
གཞན་ལྟ་ཅི་སྨོས་ཞེས་གཟུངས་འདིའི་ཆེ་བ་བརྗོད་པའོ། ། ཁ་ཅིག་དེ་གཉིས་སྤྱན་རས་གཟིགས་དང་ཕྱག་རྡོར་
དངོས་མིན་ཏེ། རྗེའི་ཞལ་ནས། གང་གི་སྒོ་ནས་མི་བསྲུང་སྐྱེ་བ་ཡིས། ། ཞེས་སོགས་གསུངས་ཞེས་ལུང་འདྲེན་
པར་སྣང་ཡང་མ་ངེས་ཏེ། དེ་ལྟར་ཡིན་ན་དགྲ་བཅོམ་པ་དང་ཕྱིར་མི་འོང་བ་ཡང་དེ་གཉིས་དངོས་མ་ཡིན་པར་
ཐལ་པའི་ཕྱིར་ཏེ། དེ་དག་མི་བསྲུན་པའི་སྐྱེ་བོ་མ་ཡིན་པའི་ཕྱིར་རོ། ། འདོད་ན་དེ་གཉིས་དངོས་མིན་པར་
བཤད་པ་དང་འགལ་ལོ། ། དེས་ན་མི་བསྲུན་སྐྱེ་བོ་ནི་ལྷ་དེ་དག་གི་སྔགས་སྦྱོར་ལ་བརྟེན་ནས་རང་གཞན་ལ་
གནོད་པའི་སྦྱོར་བ་བྱེད་པ་ལ་དགོངས་ཀྱི། སྔགས་ཀྱི་ལྷ་དེ་དག་མི་བསྲུན་པ་ཡིན་མི་དགོས་ཏེ། དགོས་ན།
གསང་བདེ་འཇིགས་གསུམ་ལ་སོགས་ཀྱི་རྒྱུད་ནས་ཕ་རོལ་ལ་དྲག་པོའི་ལས་སྦྱོར་མང་དུ་གསུངས་པས་ཡི་དམ་གྱི་
ལྷ་དེ་རྣམས་ཀྱང་མི་བསྲུན་པ་ཉིད་དུ་ཐལ་བར་འགྱུར་རོ། ། སྤྱིར་ཕོ་ཉ་ནི་བང་ཆེན་དང་། བྲན་ནི་གཡོག་
འཁོར་ཡིན་པར་བཤད་ཅིང་། རྣམ་གྲངས་མང་ལ། འདིར་རྒྱ་འགྲེལ་ལས་ཕོ་ཉ་ཕྱོགས་སྐྱོང་ལ་བཤད་ཅིང་།
ཁ་ཅིག་ཕོ་ཉ་པདྨ་འཛིན། ཀུན་ཏུ་སྣང་བ། རྡོ་རྗེ་ སྡེ་དཔོན། བྲན་དགའ་བའི་དཔལ། འབར་བའི་གཟི་
བརྗིད། རྡོ་རྗེ་དགའ་བྱེད་རྣམས་ལ་བཤད། དེ་དག་ལ་ཕོ་མོ་གཉིས་སུ་དབྱེའོ། ། ལྷ་མིའི་དྲང་སྲོང་གི་ཚོགས་
དང་། ལྷའི་ཚོགས་དང་། མི་འཕྲོད་པ་ཟ་བ་ནི་ཟས་མི་མཐུན་པ་སྣ་ཚོགས་ཟ་བའི་བདག་པོ་སྟེ། དེ་རྣམས་ཀྱིས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱས་པའི་རིག་སྔགས་གཅད་དོ། ། ཕུར་བུས་གདབ་པོ་ཞེས་པའོ། ། འདི་དག་གི་སྐོར་ལ་བཤད་ཚུལ་མི་འདྲ་བ་
འགའ་རེ་སྣང་ངོ་། ། གསུམ་པ་ལ་གཉིས། སྙིང་པོ་དང་། ཐམས་ཅད་འཇོམས་པའི་སྔགས་སོ། ། དང་པོ་ནི།
ཤུརཱངྒ་བཛྲ་གྱིས་སྐབས་འདིར་གདུགས་དཀར་ཞལ་ལྔ་ཕྱག་བརྒྱད་མ་བསྒོམ་པར་བཤད་ཅིང་། བཅོམ་ལྡན་
འདས་མ་དེ་བཞིན་གཤེགས་པའི་ཞེས་པ་ནས། ཕྱག་འཚལ་ལོ་ཞེས་པའི་བར་དང་། སྲུང་དུ་གསོལ་ཞེས་པའི་
བར་ནི་སྔར་ལྟར་རོ། ། སྔགས་ཀྱི་དོན་ནི། ཨོཾ་ནི་འགོ་འདྲེན། ཨ་སི་ཏ་ནས་ཏ་བ་ཏྲེའི་བར་ལ་དོན་ཅུང་ཟད་མི་
འདྲ་བ་གསུམ་སྟེ། མི་ཐུབ་པའི་ཉི་མའི་འོད་ཟེར་འཕྲོ་བའི་གདུགས་དཀར་པོ་ཅན་ཞེས་དང་། ཤིན་ཏུ་ཚ་བའི་
མེ་དང་ཉི་མའི་འོད་ཟེར་འཕྲོ་ཞིང་རྒྱས་པའི་ཆེད་དུ་སྐྱོབ་པ་དཀར་པོ་ཅན་ཞེས་དང་། ཉི་མའི་འོད་ཀྱིས་ཁ་ཕྱེ་
བའི་གདུགས་དཀར་བོ་ཅན་ཞེས་པ་གསུམ་འབྱུང་ཞིང་། ཁོ་བོ་ལྟར་ན། ཨ་སི་ཏ་ནི་ཤིན་ཏུ་ཚ་བ། ཨ་ན་ལེ་ནི་
མེ། ཨརྐ་ནི་ཉི་མ། པྲ་བྷཱ་ནི་འོད། སྤུ་ཊ་ནི་འཕྲོ་བ་བི་ཀ་ནི་རྒྱས་པ། སི་ཏ་ནི་དཀར་པོ། པ་ཏ་ཏྲེ་ནི་གདུགས་
སོ། ། ཞེས་བྱའོ། ། ཨི་ནི་དཔལ། ཛཱ་ལ་ཛཱ་ལ་ནི་འབར་བར་གྱིས་ཤིག་གཉིས། ཁཱ་ད་ཁཱ་ད་ནི་ཟོ་ཟོ། ཧ་ན་ཧ་
ན་བསྣུན་བསྣུན། ད་ཧ་ད་ཧ་སྲེགས་སྲེགས། ད་ར་ནི་འཇོམས་ཤིག མི་ད་ར་ནི་རབ་ཏུ་བཤིག་པའམ་རྣམ་
པར་འཇོམས་ཤིག་པའོ། ། ཁ་ཅིག་དྷ་ར་དྷ་ར། བིདྷ་ར་བིདྷ་ར་ཞེས་བྱས་ནས་ཟུངས་དང་ཟུངས་ཤིག་ལས་
བསྒྱུར་ཀྱང་སྔ་མ་ལེགས་སོ། ། ཚིནྡ་ནི་ཚོད་ཅིག། བིནྡ་ནི་ཕུག་ཅིག་ཅེས་པའོ། ། ཧཱུྃ་ཧཱུྃ་ནི་བསྐུལ་བ། ཕཊ་
ཕཊ་ནི་གསལ་བ། སྭཱ་ཧཱ་ནི་གཞི་ཚུགས་པའོ། ། དེ་དག་དོན་དང་སྦྱར་ན། ཛཱ་ལ་ནི་རྡོ་རྗེ་འབར་བ། ཁ་ན་ནི་
རལ་གྲིས་གཅོད་ཅིང་ཟ་བ། ཧོ་ནི་ནི་གཏུན་ཤིང་གིས་བསྣུན་པ། ད་ར་ནི་འཁོར་ལོ་འཆང་བའམ་དེས་འཇོམས་
པ། བི་ད་ར་ནི་ལྕགས་ཀྱུས་འཛིན་པའམ་འཇོམས་པ། ཙྪིནྡ་ནི་དགྲ་ལྟས་གཅོད་པ། བརྡ་ནི་མདུང་གིས་ཕུག་
པའོ་ཞེས་བཤད་དེ། དེ་དག་ནི་སྙིང་པོའོ། ། གཉིས་པ་ནི། ཧེ་ཧེ་ཕཊ་ནི་ཀྱེ་ཀྱེ། ཧོ་ཧོ་ཕཊ་ནི་མཉེས་པར་
བྱེད་པ་གཉིས། ཨ་མོ་གྷ་ཡ་ནི་དོན་ཡོད་པ། ཨ་པྲ་ཏི་ཧ་ཏཱ་ཡ་ནི་ཐོགས་པ་མེད་པ་སྟེ་ཨ་ནི་མེད་པ། པྲ་ཏི་ཧ་ཏ་
ནི་ཐོགས་པའོ། ། ཁ་ཅིག་སོ་སོར་འབྲང་བ་ཞེས་བསྒྱུར་བ་ནི་དོན་མིན་ནོ། ། བར་ན་ཡ་ནི་མཆོག་ཏུ་སྦྱིན་མ་
འམ་སྩོལ་མ། ཁ་ཅིག་དྷརྨ་ཞེས་བྱས་ནས་འཛིན་པར་བསྒྱུར་ཡང་སྔ་མ་བདེའོ། ། བ་ར་པྲ་དཱ་ཡ་ནི་མཆོག་རབ་
ཏུ་སྦྱིན་མ་སྟ་ཕ་ར་ནི་མཆོག པྲ་ཏི་ནི་རབ། དྭ་ཡ་ནི་སྦྱིན་མའོ། ། ཁ་ཅིག་དྷ་རར་བྱས་ནས་འཛིན་པར་བསྒྱུར་
ཡང་མི་བདེ། པྲ་ཏྱཱ་དྷིར་ཧཱུ་ནི་ཕྱིར་ཟློག་པ། ཨ་སུ་ར་ནི་ལྷ་མ་ཡིན་ནམ་ཆང་མེད་དེ། དེ་ཡང་སུ་ར་ནི་མིང་། ཨ་
ནི་དགག་ཚིག་ཏུ་བྱས་ནས་ཆང་མེད་དེ་ལྷ་མ་ཡིན་དུ་བསྒྱུར་རོ། ། བི་དཱ་པ་ཎ་ནི་རྣམ་པར་འཚེ་བ་སྟེ། བི་ནི་
རྣམ་པར། དྭ་པ་ཎ་ནི་འཚེ་བ། ག་རཱ་ནི་བྱེད་པའོ། ། བ་ར་བི་ད་བ་ཎ་སོགས་ནི་གཞན་གྱིས་རྣམ་པར་འཚེ་
86

༄༅། །གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
བར་བྱེད་པ་སྟེ། བ་ར་ནི་གཞན་པ་དྲུ་བ་ན་སོགས་སྔར་ལྟར་རོ། ། ཡ་རྣམས་ནི་རྣམ་དབྱེ་བཞི་བ་སྟེ་ལ་ཞེས་པའི་
དོན་ཤུ་རཱརྒ་བཛྲ་གྱིས། ཧེ་ཧེ་ནས་འདིའི་བར་གྱི་རྣམ་པར་བསྒྱིངས་མ་ནས་ཟླ་བ་རྡོ་རྗེ་འཛིན་གྱི་བར་གྱི་ལྷ་མོ་
རྣམས་གཙོ་མོའི་དབུ་ནས་མིག་གཡོན་པར་བསྒོམ་པ་དང་། ཤར་སོགས་ལ་ཨིནྡྲ་ཡེ་ཕཊ་སོགས་ཀྱིས་དབང་པོ་ལ་
སོགས་པའི་ཕྱོགས་སྐྱོང་བརྒྱད་དང་། གཤིན་རྗེ་མ་བཞི་དང་། ཞིང་སྐྱོང་བསྐོར་བཤད་དོ། ། དེ་ནས། སརྦ་
དེ་བེ་ཤྩ ཕཊ། ལྷ་ཐམས་ཅད་ལ་ཞེས་པ་སྟེ། སརྦ་ནི་ཐམས་ཅད། དེ་བ་ནི་ལྷ། བྷུ ནི་ལ་སྟེ་ཆེད་དུ་ཞེས་པ་
རྣམ་དབྱེ་བཞི་བ་ཡིན་ཏེ། ཀུན་རིག་ཆ་གསུམ་གྱི་ཊཱི་ཀར། སྲི་ཐི་ཝི་བྷུ ནི་འོག་གིས་ལྷའི་ཆེད་དུ། ཨ་སུ་ར་
བྷུ ནི་ལྷ་མ་ཡིན་གྱི་ཆེད་དུ། ནཱ་གེ་བྷུ ནི་ཀླུའི་ཆེད་དུ་ཞེས་པའོ་ཞེས་འབྱུང་བ་བཞིན་ནོ། ། དེ་བཞིན་དུ་ནཱ་གེ་
ཀླུ། རཀྵ་སེ་སྲིན་པོ། ལྷུ་ཏེ་འབྱུང་བོ། པྲ་ཏེ་ཡི་དྭགས། ། བི་ཤཱ་ཙེ་ཤུ་ཟ ཀུཊྚརྗེ་གྲུལ་བུམ། པཱུ་ཏ་ནི་སྲུལ་
བོ། ཀ་ཊ་ནེ་པཱུ་ཏ་ནི་ལུས་སྲུལ་བོ། སྐནྡྷེ་སྐེམ་བྱེད། ཨུངྒཱ་དེ་སྨྱོ་བྱེད། ཙྪ་ཡེ་གྲིབ་གནོན། ཨ་བསྨཱ་རེ་བརྗེད་
བྱེད། ཨོ་སྣ་ར་གེ་གནོན་པོ། ྋགི་ནི་མཁའ་འགྲོ།རེ་བ་ཏི་ནམ་གྲུ། ཡ་མ་ཡེ་གཤིན་རྗེ་, ཤ་ཀུ་ནི་བྱ། མཱ་ཏྲི་
ན་ནྡྲ་གོའམ། མཱ་ཧྲི་ག་ཎ་ནི་མ་མོའི་ཚོགས་ཏེ། མ་ཏྲི་མ་མོ། ག་ཎི་ཚོགས་སོ། ། ཀ་ཀེ་མ་ནི་ཀུན་ཏུ་འགོ་
བའམ་གྲེ་བ། ཨ་བ་ལཾ་བྷ་ཀེ་ནི་རེ་ལྡེ་འདོན་པ། ཀ་ཊ་ཊ་ནི་ཚེར་མ་འདོར་བའམ་འདོན་པ། གནྡྷ་རྗེ་ནི་དྲི་ཟ་
མོ། ། ཨ་སུ་ར་ལྷ་མིན། གིནྡ་རེ་མིའམ་ཅི། ག་རུ་ཌེ་མཁའ་ལྡིང་། མ་ཧོར་ར་གེ་ལྟོ་འཕྱེ་ཆེན་པོ་སྟེ་དེའི་མ་
ཧཱ་ཆེན་པོ། ཨུར་ལྟོ་བ། གེ་འཕྱེ་བ་སྟེ། མ་ཧོ་ནི་ཧཱིའི་སྲོག་གི་ཨཱ་ཨུ་ལ་ཨོར་སོང་བའོ། ། ཡག་གནོད་སྦྱིན།
དུར་ལཾ་གི་ཏེ་སྒོམ་ཉེས་སམ་སྲིན་པོ། དུཋ་ཏེ་ལྟ་ཉེས་སམ་ཡི་དྭགས། ཛཱ་རེ་རིམས། བྷ་ཡེ་འཇིགས་པ། ཨུ་བ་
དྲ་བེ་ཉེ་བར་འཚེ་བ་སྟེ་ཨུ་བ་ཉེ་བར། དྲ་བེ་འཚེ་བའོ། ། ཨུའདིའི་བར་གྱི་ཤོག་ངོས་སྣ་རིང་གཅིག་ཆད་པས་
དཔེ་མང་བསྡུར་ཡང་ལག་ཏུ་མ་ཡོང་། བའོ། ། སྡིག་སེམས་ནི་ལུས་སྲོག་ལ་ དངོས་སུ་ གནོད་པར་སེམས་
པའོ། ། འཁྲུགས་པ་ནི་དངོས་སུ་གནོད་པར་མི་སེམས་ཀྱང་སེམས་ཁོང་ནས་འཁྲུགས་པའོ། ། སྣང་བ་ནི་
དངོས་སམ་བརྒྱུད་ནས་ཞེ་སྡང་བ་སྟེ་གང་ཟག་གཅིག་ལ་ཐམས་ཅད་འབྱུང་བ་མི་འགལ་ལོ། ། དེ་དག་ཐམས་
ཅད་བྱམས་པའི་སེམས་དང་ལྡན་པར་གྱུར་ནས་བདག་དང་སེམས་ཅན་ཐམས་ཅད་འསྲུང་དུ་གསོལ། ལོ་རྒྱ་མཚོ་
བ་ནི་ལོ་བརྒྱ་ཐུབ་པའོ། ། སྟོན་བརྒྱ་མཐོང་བ་ནི་ལོ་བརྒྱ་ལ་སྟོན་གྱི་དུས་བརྒྱུ་ཡོད་ལ། སྟོན་དུས་སུ་འབྲས་བུ་
སྨིན་པ་སོགས་ལོངས་སྤྱོད་འཛོམས་པའི་དུས་ཡིན་པས་བཟང་བ་ལ་དགོངས་སམ་སྙམ། གཉིས་པ་ནི། གནོད་
སྦྱིན་དང་གདོན་གང་སུ་དག་ཞེས་སོགས་ཏེ། འདི་ལ་གཉིས་ཀྱི་དང་པོ་ཟས་གྱི་དབང་དུ་བྱས་ན། ཟས་སུ་
མདངས་ཟ་བ་སོགས་ཉེར་བརྒྱད་དང་། ལྷའི་གདོན་ལ་སོགས་པ་ཉེར་བཞི་རྣམས་བསྲུང་དུ་གསོལ་ཞེས་པ་སྟེ།
87

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཟས་སྐོར་སྔོན་མོ་ལ་གཟི་བྱིན་འཕྲོག་པ་ཞེས་པ་མི་སྣང་བས་ཉེར་བདུན་དང་། འདིར་དེ་ཡོད་པས་ཉེར་བརྒྱད་
དོ། ། གདོན་གྱི་སྐོར་སྔ་མ་ལ་ཉེར་བརྒྱད་དང་། འདིར་རླུང་ལྷ་དང་ནམ་མཁའ་ལྡིང་དང་དྲི་ཟ་དང་མི་འམ་ཅི་
དང་གྲུལ་བུམ་དང་ལྟོ་འཕྱེ་ཆེན་པོ་དྲུག་མེད་ཀྱང་། ཀུསྨ་སྡེ་དང་། རེ་ལྡེ་འདོན་པའི་གདོན་གཉིས་ཡོད་པ་གང་
བཞིའོ། ། དེ་རྣམས་སྔ་མ་དང་གོ་རིམ་མི་འདྲ་ཡང་དོན་ནི་སྔར་བཤད་པ་ལྟར་རོ། ། གསུམ་པ་ལ་གཉིས།
རིམས་ནད་ཞི་བར་གསོལ་བ་དང་། ནད་སྣ་ཚོགས་ཞི་བར་གསོལ་བའོ། ། དང་པོ་ནི། རིམས་ཉིན་གཅིག་པ་
རྣམས་དང་ཞེས་སོགས་ཏེ། སྤྱིར་རིམས་རླུང་འཁྲིས་པད་གན་དང་གདོན་ལས་གྱུར་བའི་རིམས་ནད་མང་དུ་
བཤད་ཅིང་མ་མོ་མཁའ་འགྲོ་ཁྲོས་ན་རིམས་ནད་སྣ་ཚོགས་གཏོང་བར་བཤད། རིམས་གཅིག་པ་ཤའི་རྩ་བར་
གནས་ཤིང་ཉིན་རེ་ལན་རེ་ལྡང་བ་དང་། ཉིན་གཉིས་པ་གསལ་བར་མ་བཤད་ཀྱང་ཉི་མ་གཉིས་ལ་འབྱུང་བའམ་
གནས་པ་ཞིག་དང་། ཉིན་གསུམ་པ་ཚིལ་གྱི་རྩ་ན་གནས་ཤིང་ཉི་མ་གསུམ་རེ་དང་། ཉིན་བཞི་བ་ཚལ་དང་རྐང་
དང་རུས་ལ་གནས་ཤིང་ཉི་མ་བཞི་རེ་དང་། ཉིན་བདུན་པ་ནི་རླུང་མཁྲིས་བད་གན་ལས་བྱུང་སྟེ་ཉི་མ་བདུན་དང་
དེ་ལས་ལྷག་པར་གནས་སོ། ། དེ་དག་ནི་རབ་གནས་པའི་ཉི་མའི་གྲངས་ཀྱི་སྒོ་ནས་མིང་བཏགས་པས་སྣང་སྟེ་
དེར་མ་ངེས་པར་སེམས་སོ། ། རྟག་པའི་རིམས་ནི་གཙོ་བོར་ཁྲག་ལ་བརྟེན་ཅིང་ཉིན་མཚན་དུ་ལན་གཉིས་རེ་
ལྡང་བར་བཤད། རིམས་མི་བཟད་པ་ནི་འདུས་པའི་ནད་ཀྱི་རིགས་དམོད་པ་ལས་བྱུང་ཞིང་ནད་ཚབས་ཆེ་བ་
ཞིག་གོ ། འབྱུང་པོའི་རིམས་ནི་གདོན་གྱིས་བསྐྱེད་པའི་རིམས་སོ། ། རླུང་དང་མཁྲིས་པ་དང་བད་ཀན་དང་
འདུས་པ་ལས་གྱུར་བའི་རིམས་ནི་དེ་དག་ལས་བྱུང་བའོ། ། སྤྱིར་མིའི་ལུས་ལ་རླུང་མཁྲིས་བད་ཀན་འདུས་པ་
བཞི་ཡོད་ཀྱང་འབྱུང་བ་ཆ་མཉམ་པའི་ཆ་དེ་དག་ནི་ནད་མི་ལྡང་ལ། འབྱུང་བ་ཕན་ཚུན་མི་འཕྲོད་པར་གྱུར་བ་ན་
ནད་བསྐྱེད་དོ། ། རླུང་མཁྲིས་སོགས་དེ་དག་ཚ་གྲང་གང་དུ་གཏོགས་པ་ནི། ཇི་སྐད་དུ། ཁྲག་དང་མཁྲིས་པ་
ཚ་བར་འདུས། ། རླུང་དང་བད་ཀན་གྲང་བར་འདུག ། ཞེས་འབྱུང་བ་ལྟར་དང་། དེ་དག་གི་ནད་ལྡང་བའི་
དུས་ནི། གསེར་འོད་ལས། རླུང་ཁ་ཤས་ཆེའི་ནད་ནི་དབྱར་ནས་ལྡང་། ། སྟོན་དུ་གྱུར་བ་ན་ནི་མཁྲིས་པ་
གཡོ། ། དགུན་གྱི་དུས་སུ་དེ་བཞིན་འདུས་པ་སྟེ། ། བད་ཀན་ཤས་ཆེའི་ནད་ནི་དཔྱིད་ལྡང་འོ། ། ཞེས་དང་།
གསོ་ཚུལ་ཡང་། དེ་ཉིད་ལས། རླུང་གི་བདག་ཉིད་ལ་ནི་བཅུད་ཀྱིས་གསོ། ། འབྲུས་སྨན་གྱིས་ནི་མཁྲིས་པ་
བསལ་བར་བྱ། ། འདུས་པ་ལ་ནི་གསུམ་དང་ཐུན་ལྡན་པ། ། བད་ཀན་ཚིགས་སུ་བབས་ན་སྐྱུགས་སྨད་
བཏང་། ། ཞེས་འབྱུང་བ་ལྟར་ཏེ། འདུས་པ་ནི་རླུང་མཁྲིས་བད་ཀན་གསུམ་ཚོགས་པ་ཞིག་སྟེ་མཚོན་ཙམ་
མོ། ། རིམས་ནད་ ཐམས་ཅད་དང་ཞེས་པས་འགོ་བའི་རིམས་ནད་གཞན་ཀུན་བསྡུས་ནས་བསྟན་ཏོ། །
88

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
གཉིས་པ་ནི། ཀླད་པ་ན་བ་ནི་ཀླད་གཟེར་ལྟ་བུའོ། ། གཞོགས་ཕྱེད་ན་བ་ནི་རྩ་རྒྱུས་ལ་སྐྱོན་བྱུང་བ་སོགས་ཀྱིས་
ལུས་ཀྱི་གཞོགས་གཡས་གཡོན་གང་རུང་ན་བའོ། ། ཡི་ག་འཆུས་པ་ནི་དང་ཁ་འགགས་ནས་ཟས་མི་འགྲོ་
བའོ། ། མིག་ནད་དང་སྣ་ནད་དང་ཁ་ནད་དང་རྣ་བ་ན་བ་དང་སོ་རྣམས་ནི་རང་མིང་གིས་བརྗོད་པ་ལྟར་དང་།
མགུལ་ནད་ནི་མགྲིན་པའི་ཕྱི་ནང་གི་ནད་དང་། ལྐོག་མའི་ལྷ་གོར་ཡང་མགྲིན་པའི་ཕྱོགས་ཀྱི་ནད་དོ། ། སྙིང་
ན་བ་ལ་གཉིས་བྱུང་བའི་སྔ་མ་སྙིང་དང་། ཕྱི་མ་སོ་རྙིལ་ན་བའོ། ། ཀླད་པ་ན་བ་ལའང་གཉིས་བྱུང་བའི་སྔ་མ་
རིམས་ཀྱི་ཕྱོགས་དང་། ཕྱི་མ་སྤྱིར་བཤད་དམ་སྙམ་མོ། ། རྩིབས་ལོགས་དང་རྒྱབ་དང་ལྟོ་བ་དང་རྐེད་པ་དང་
བརླ་དང་རྗེ་ངར་དང་ལག་པ་དང་རྐང་མགོ་རྣམས་རང་མིང་གིས་བརྗོད་པ་བཞིན་དང་། བདེ་མཆོག་གི་སྐོར་
ལས། འབྲས་བུ་གཉིས་ལ་ཆུ་སོར་བསྒྱུར་བ་ལྟར་ན། ཆུ་སོ་ནི་རླིག་འབྲས་སོ། ། ཁ་ཅིག་ཕོ་མོའི་མཚན་མར་
བཤད། ཡན་ལག་ནི་ཡན་ལག་ལྔ་ཐུན་མོང་དུ་བརྗོད་པ་དང་། ཉིང་ལག་ནི་སོར་མོ་ལ་སོགས་པ་རྣམས་སོ། །
བཞི་བ་ནི། གདུགས་དཀར་པོ་ཅན་རྡོ་རྗེ་གཙུག་ཏོར་ཕྱིན་ཟློག་པ་ཆེན་མོ་འདིས། རྒྱ་ཆེར་རོལ་བ་དང་འདུལ་བ་
ནས་ཚིག་མི་འདྲ་བ་རེ་འབྱུང་ཡང་དོན་འདྲ་ཞིང་། མཛོད་ལས། སོར་མོ་ཉི་ཤུ་བཞི་ལ་ཁྲུ། ། ཁྲུ་བཞི་ལ་ནི་གཞུ་
གང་ངོ་། ། དེ་དག་ལྔ་བརྒྱ་རྣམས་ལ་ནི། ། རྒྱང་གྲགས་དེ་ལ་དགོན་པར་འདོད། ། དེ་བརྒྱད་དཔག་ཚད་
ཅེས་བྱའོ། ། ཞེས་འབྱུང་བ་ལྟར། གཞུ་འདོམ་ལྔ་བརྒྱ་ལ་རྒྱང་གྲགས་གཅིག་དང་། རྒྱུངས་གྲགས་བརྒྱད་
ལོངས་པའི་ཚད་ལ་དཔག་ཚད་གཅིག་བྱུང་། ། དཔག་ཚད་བཅུ་གཉིས་ཀྱི་ནང་ཚུན་ཆད་དུ་འབྱུང་པོ་དང་། མི་
ཤི་བ་ལ་གདོན་ཞུགས་པའི་རོ་ལངས་དང་། མཁའ་འགྲོ་མ་དང་། གནོད་སྦྱིན་དང་། སྲིན་པོ་དང་། རིམས་
དང་། ཤུ་བ་ནི་པགས་པའི་ནད་ཆུ་སེར་དང་རྣག་སོགས་འཛག་པའོ། ། གཡའ་བ་ཡང་པགས་པའི་ནད་
དོ། ། འབྲུམ་བུ་ཕྲ་མོ་ནི་འབྲུམ་བུ་ཐོར་བུའོ། ། མཚན་བར་རྡོལ་བ་ནི་མོ་མཚན་གྱི་ནད་དུ་བཤད། མཛེ་ནི་ཀླུ་
ལས་བྱུང་བ་ཆུ་སེར་རྨ་དང་བཅས་པའོ། ། ཕོལ་མིག་ནི་རྨའི་ཁྱད་པར་ཞི་བཅོས་མི་རུང་བ་ཞིག་གོ ། བས་
ལྡགས་ཀྱང་མ་ཞིག་གོ ། མེ་དཔལ་ནི་པགས་ནད་མེ་ལྟར་ཚ་བའོ། ། གཡན་པ་ནི་པགས་པའི་ནད་རྣག་ཁྲག་
འཛག་པ་ཞིག་གོ ། ལྷོགས་པ་ནི་གཉན་གྱི་རིགས་ལས་བྱུང་ཞིང་དེ་ལ་དཀར་ནག་ཁྲག་གསུམ་མོ། ། སྐེམ་པ་ནི་
སྐོམ་ནད། སྐྲག་པ་ནི་འཇིགས་པའི་རྣམ་གྲངས། ལུད་པ་ལུ་བ་ནི་གློ་བའི་ནད་ལས་བྱུང་བའོ། ། དབུགས་མི་
བདེ་བ་ནི་དེའི་རྐྱེན་གྱིས་དབུགས་འབྱིན་དཀའ་བའོ། ། མི་དྲན་པ་ནི་གདོན་སོགས་ཀྱི་དབང་གིས་དྲན་པ་
ཉམས་པའོ། ། དབྱིག་དུག་ནི་གསེར་དངུལ་སོགས་རིན་པོ་ཆེ་ལས་བྱུང་བའི་དུག་གོ ། དུག་སྦྱར་མ་ནི་རྡོ་རྩི་
སོགས་རྫས་གཞན་སྦྱར་བ་ལས་བྱུང་བའོ། ། དུག་དངོས་ལ་ཀླུ་དང་སྦྲུལ་གྱི་དུག་དང་། བཙན་དུག བོང་བ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནག་པོ། ར་དུག ཐང་ཁྲོམ་སོགས་མང་ངོ༌། ། གཞན་གྱི་བྱད་ཁ་དང་། མེ་དང་ཆུ་དང་། ཡམས་ནད་ཀྱི་
རིམས་དང་། བདུད་དང་དགྲའི་གནོད་པ་དང་། གནོད་པའི་རིགས་གཞན་དང་། ཚེ་མ་ཟད་བར་དུས་མ་
ཡིན་པར་འཆི་བ་དང་། སྦྲང་བུ་ཏྲེ་མ་བུ་ག་ནི་སྦྲང་བུའི་བྱེ་བྲག་ཞིག་དང་། ཏྲེ་ལ་ཏ་ནི་འཁྱིལ་ཤིང་ཟ་བའོ་ཞེས་
ཟེར། སྡིག་པ་ར་ཙ་དང་། སྦྲུལ་དང་། སྲེ་མོང་ནི་ནེའུ་སེར་པོ་སྲེ་མོང་ཞེས་འབྱུང་བ་དེའམ་སྙམ་སྟེ་དཔྱད།
སེངྒེ་དང་སྟག་དང་དོམ་དང་དྲེད་ནི་ཡོངས་གྲགས་ལྟར་དང་། གཡག་རྒོད་ནི་ཁ་ཅིག བཙན་གཡས་རི་ལ་ཡིན་
པར་བཏད་པ་ལ་ཟེར་ཡང་། འབྲོང་ངམ། རྒྱ་གར་ན་ནམ།ས་ཀྱི་གཡག་ཅེས་པ་ཞིག་ཡོད་པར་བཤད་པས་དེ་གང་
རུང་ངོ་། ། ཆུ་སྲིན་ནི་རྒྱ་མཚོར་གནས་པ་སྟེ། དེ་ལ་སོགས་པའི་སྲོག་ཆགས་རྣམས་ཀྱི་གནོད་པ་ལས་སྲུང་དུ་
གསོལ། དེ་དག་ཐམས་ཅད་ཀྱི་རིག་སྔགས་ཀྱི་ནུས་པ་བཅིང་བར་བགྱིའོ་ཞེས་པའི་དེ་དག་ཅེས་པ་དེ་གོང་དུ་
བཤད་མ་ཐག་པའི་སྲོག་ཆགས་རྣམས་ལ་བྱས་ན་མི་བདེ་བས། དེའི་གོང་གི་གདོན་དེ་དག་ལ་སྦྱར་ན་ལེགས་སམ་
སྙམ། གོང་དུ་བཤད་པ་དེ་རྣམས་ཀྱི་གཟི་བརྗིད་བཅིང་བར་བགྱིའོ། ། དེ་ལས་གཞན་པ་ཐམས་ཅད་ཀྱི་རིག་
སྔགས་བཅིང་བར་བགྱིའོ། ། མཚམས་བཅིང་བ་ནི་དེ་དག་གིས་གནོད་པའི་མཚམས་བཅད་པའོ། ། །
བཞི་བ་ལ་གཉིས། ཉེ་སྙིང་བཤད་པ་དང་། དེའི་ཕན་ཡོན་བཤད་པའོ། ། དང་པོ་ནི། ཏདྱ་ཐཱ་ནི་འདི་
ལྟ་སྟེ་ཞེས་པའོ། ། ཨོཾ་ཨ་ན་ལེ་ནི་མེ་གཉིས་སམ་འབར་བ་གཉིས། ཁ་ས་མེ་མཁའ་དང་མཉམ་པ་གཉིས། བེ་ར་
འཇིགས་པ་གཉིས། སོ་མེ་ཟླ་བ། ཤཱནྟེ་ཞི་མ་ ཧཱནྟེ་དུལ་མ། བི་ཥ་དེ་དྭངས་མ། བཱི་དེ་དཔའ་མོ། དེའི་བདྲ་
དྷ་རི་ལྷ་མོ་རྡོ་རྗེ་འཛིན་ལ། པནྡྷ་ཆིངས་ཤིག ། བཛྲ་པཱ་ཎི་ཕྱག་ན་རྡོ་རྗེ། ཨོཾ་ཧཱུྃ་ཧཱུྃ་ཧཱུྃ་ཎྞཾ ༔ ཕཊ་སྭཱ་ཧཱ་ཧཱུཾ་གསུམ་ནི་
བསྐུལ་བ་ཆེ་འབྲིང་ཆུང་གསུམ། ས་བོན་དུ་མངོན། བདག་ལ་སྲུངས་ཤིག་སྭཱ་ཏཱ་ནི་མ་མ་རག་ཞེས་པ་བསྒྱུར་
བའོ། ། ཨོཾ་བཛྲ་པཱ་ཎི་བནྡྷ་བནྡྷ་ནི་ཕྱག་ན་རྡོ་རྗེ་ཆིངས་ཆིངས། གང་གིས་འཆིང་ནི་བཛྲ་པཱ་ཤེ་ན་སྟེ་རྡོ་རྗེའི་
ཞགས་པས་སོ། ། གང་འཆང་ན་མ་མ་སརྦ་དུ་ཊཾ་བི་ན་ཡ་ཀི་སྟེ་བདག་གི་གདུག་པ་ཅན་ལོག་འདྲེན་ཐམས་ཅད་
ཆིངས་ཤིག་པའོ། ། མ་མ་བདག སརྦ་དུཥི་གདུག་པ་ཅན་ཐམས་ཅད། བི་ན་ཡ་གིའི་ན་ཡ་འདྲེན་པ། བི་
དགག་ཚིག་སྟེ་དོན་དུ་མ་ལ་འཇུག་ཀྱང་འདིར་ལོག་པ་ལ་བསྒྱུར་ན་ལོག་འདྲེན་ནོ། ། ཧཱུྃ་ཧཱུྃ་ཕཊ་ཕཊ་ནི་བསྐུལ་བ་
དང་གསལ་བར་བྱེད་པའོ། ། དེ་ནི་ཉེ་བའི་སྙིང་པོའོ། ། གཉིས་པ་ལ་གསུམ། ལུས་ལ་བཅངས་པ་དང་།
ཀློགས་ཤིང་བློས་བཟུང་བ་དང་། རྒྱལ་མཚན་བཙུགས་པའི་ཕན་ཡོན་ནོ། ། དང་པོ་ལ་གསུམ། ཚེ་འདིའི་ཕན་
ཡོན། འདི་ཕྱི་གཉིས་མའི་ཕན་ཡོན། ཕྱི་མའི་ཕན་ཡོན་ནོ། ། དང་པོ་ནི། སུས་དེ་བཞིན་གཤེགས་པའི་ཞེས་
སོགས་ཏེ། གང་ཟག་སུ་ཞིག་གིས་གདུགས་དཀར་མོ་ཅན་གྱི་ཉེ་སྙིང་གི་སྲུང་བའི་འཁོར་ལོ་འདི། གྲོ་གའམ་རུས་
qi

༄༅། ༼གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
སམ་ཤིང་གི་ཤུན་པ་ལ་བྲིས་ཏེ་ཞེས་གསུངས་པའི་འབྲི་ཚུལ་ལ། ཤུརཱངྒ་བཛྲས་འཁོར་ལོ་རྩིབས་བརྒྱད་ཀྱི་ལྟེ་བར་
གཞན་གྱིས་མི་ཐུབ་མ། ཤར་དུ་གཏུམ་པ་ཆེན་མོ། ལྷོར་འབར་བ་ཆེན་མོ། ནུབ་ཏུ་དཀར་ཆེན་འབར་མ།
བྱང་དུ་འཕགས་མ་སྒྲོལ་མ། བྱང་ཤར་དུ་རྒྱལ་བའི་རྡོ་རྗེ། ཤར་ལྷོར་པདྨའི་མངོན་མཚན། ལྷོ་ནུབ་ཏུ་འཕྲེང་
བ་ཅན། ནུབ་བྱང་དུ་རྡོ་རྗེའི་མཆུ་ཅན་བྲི་བར་བཤད་ལ། ཡང་ཨ་ན་ལེ་ནས་བི་རའི་བར་བརྒྱད་དང་སྦྱར་བའི་
ལྷ་མོ་བརྒྱད་དང་། དབུས་སུ་ཕྱག་རྡོར་འབྲི་བའི་འཁོར་ལོ་ཞིག་བཤད་ཅིང་། སློབ་དཔོན་ཙནྡྲ་གོ་མི་ནས་བརྒྱུད་
པའི་གདུགས་དཀར་གྱི་འཁོར་ལོ་རྒྱས་བསྡུས་གཉིས་ཀྱང་ཡོད་དོ། ། དེ་ལྟ་བུའི་འཁོར་ལོ་དེ་ཚུལ་བཞིན་དུ་བྲིས་
ནས་བསྒྲུབས་ ཏེ། གང་གི་ལུས་སམ་ཞེས་པ་ནི་སྤྱིར་བསྟན་པའོ། ། མགུལ་ཏེ་ མགྲིན་པར་བཏགས་སམ།
གླེགས་བམ་ཀློག་པར་བྱེད་ན་གང་ཟག་དེ་ཇི་སྲིད་འཚོ་བ་སྟེ་མ་ཤིའི་བར་དུ་མཚོན་དང་དུག་དང་མེ་དང་ཆུ་དང་
དབྱིག་དུག་དང་དུག་སྦྱར་མ་དང་བྱད་རྣམས་ཀྱིས་མི་ཚུགས་ཤིང་། དུས་མ་ཡིན་པར་འཆི་བས་ཚེའི་དུས་བྱས་
པར་མི་འགྱུར་རོ། ། གདོན་ཐམས་ཅད་དང་བགེགས་དང་ལོག་འདྲེན་ཐམས་ཅད་ཀྱང་མི་དེ་ལ་དགའ་བར་
འགྱུར་རོ། ། གདོན་གྱི་དབྱེ་བ་ནི་སྔར་བཤད་པ་ལྟར་ཡིན་ལ། གཞན་ཡང་ཆ་གསུམ་གྱི་གཞུང་ལས། ཕྱོགས་
སྐྱོང་གི་གཏོར་མའི་སྐབས་སུ། ཤར་ཕྱོགས་གདོན་གྱི་ཚོགས་བཅས་ལ། ། ཞེས་སོགས་ཀྱིས་ཕྱོགས་སྐྱོང་བཅུའི་
འཁོར་ཕ་ལ་ཆེར་གདོན་གྱི་རིགས་སུ་བཤད་ཅིང་། སྡེ་བརྒྱུད་དང་གདོན་གྱི་གཏོར་མའི་སྐབས་སུ། ལྷ་དང་ལྷ་མ་
ཡིན་གནོད་སྦྱིན་ལྟོ་འཕྱེ་གྲུལ། ། ཞེས་སོགས་དང་། འབྱུང་པོ་གང་དག་རི་རབ་སྟེང་གནས་དང་། ། ཞེས་
སོགས་དང་། གདོན་རྣམས་རང་གི་གནས་སུ་དེང་ས། ། ཞེས་པས་སྡེ་བརྒྱུད་ཕལ་ཆེར་འབྱུང་བོ་དང་བགེགས་
རྣམས་ཀྱང་གདོན་གྱི་རིགས་སུ་བྱས་ཤིང་། མན་ངག་རྒྱུད་ལས། ལྷ་དང་ལྷ་མིན་དྲི་ཟ་ཀླུ། ། ཞེས་སོགས་ཀྱིས་
གདོན་ཆེན་བཙོ་བརྒྱད་བཤད་པ་ཡང་སྔ་མ་དང་འདྲ་ལ། སྟོང་ཆེན་ལས། བྱིས་པའི་གདོན་ཆེན་བཅོ་ལྔ་ཡང་
བཤད་དོ། ། བགེགས་ཀྱི་རྒྱལ་པོ་དང་། ལོག་འདྲེན་ཏེ་བགེགས་ཀྱི་རིགས་ཐམསཅད་ཀྱང་དགའ་བར་འགྱུར་
རོ། ། ཁ་ཅིག་གེགས་ཞེས་བྱས་ནས་གནོད་བྱེད་དང་། ལོག་འདྲེན་ཚོགས་བདག་ལ་བཤད་ཀྱང་གཞུང་དུ་
བགེགས་ཞེས་འབྱུང་བ་ལྟར་ན་སྔ་མ་བདེའོ། ། འོན་ཀྱང་བི་ན་ཡ་ཀ་ནི་བགེགས་དང་ལོག་འདྲེན་གཉིས་ཀ་
བསྒྱུར་དུ་ཡོད་ཅིང་། ཚོགས་བདག་ནི་བཏེགས་ཀྱི་རྒྱལ་པོ་ཡིན་པས་མི་འགལ་ལོ། ། གཉིས་པ་ནི། རྡོ་རྗེའི་
རིགས་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་ཅུ་རྩ་བཞི་ནི། བྱེ་བ་ཁྲག་ཁྲིག་འབུམ་ཕྲག་བརྒྱད་ཁྲི་བཞི་སྟོང་ཡིན་
ཞིང་། དེ་ལ་མཐའ་སྣང་ཆེན་པོ་བརྒྱད་དང་མཐའ་སྣང་བཞི་ཡོད་དེ། དེ་ཡང་བྱེ་བ་བཅུ་ལ་དུང་འཕྱུར་གཅིག
དུང་ཕྱུར་བཅུ་ལ་ཐེར་འབུམ་གཅིག དེ་བཅུ་ལ་ཐེར་འབུམ་ཆེན་པོ། དེ་བཅུ་ལ་ཁྲག་ཁྲིག དེ་བཅུ་ལ་ཁྲག་ཁྲིག་
91

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆེན་པོ། དེ་བཅུ་ལ་རབ་བཀྲམ། དེ་བཅུ་ལ་རབ་བཀྲམ་ཆེན་པོ། དེ་བཅུ་ལ་གཏམ། དེ་བཅུ་ལ་གཏམ་ཆེན།
དེ་བཅུ་ལ་དཀྲིགས། དེ་བཅུ་ལ་དཀྲིགས་ཆེན་པོ། ། དེ་བཅུ་ལ་མི་འཁྲུགས། དེ་བཅུ་ལ་མི་འཁྲུགས་ཆེན་
པོ། ། དེ་བཅུ་ལ་ཁྱད་འབྱིན། དེ་བཅུ་ལ་ཁྱད་འབྱིན་ཆེན་པོ། ། དེ་བཅུ་ལ་ཡང་སྟེང་། དེ་བཅུ་ལ་ཡང་སྟེང་
ཆེན་པོ། ། དེ་བཅུ་ལ་དེར་འདྲེན། དེ་བཅུ་ལ་དེར་དྲེན་ཆེན་པོ། ། དེ་བཅུ་ལ་མཐའ་སྣང་། དེ་བཅུ་ལ་
མཐའ་སྣང་ཆེན་པོ་གཅིག་ཏུ་འགྱུར་རོ། ། གཏམ་དང་དཀྲིགས་གཉིས་གཅིག་ཏུ་འདྲེན་པའི་ཚུལ་ཡོད་ཀྱང་།
འདིར་སོ་སོར་བྱས་པའི་ལུགས་སོ། ། རྡོ་རྗེའི་རིགས་ཀྱི་རྒྱལ་པོ་ནི་ཕྱག་རྡོར་ཡིན་ལ། དེའི་རིགས་རྡོ་རྗེའི་རིགས་
ཡིན་ཞིང་། དེ་ལ་ཇི་སྐད་དུ། ལག་ན་རྡོ་རྗེ་མཐའ་ཡས་པ། ། ཞེས་འབྱུང་བ་ལྟར་མང་ངོ་། ། གྲུབ་པའི་
རིགས་ཀྱི་ལྷ་མོ་ནི། ཇི་སྐད་དུ། ཤེད་དང་ཡིད་རྗེས་ཁྱབ་འཇུག་དང་། ། ཞེས་པ་ནས། གྲུབ་པའི་ལྷ་ནི་བཅུ་
གཉིས་གྲགས། ། ཞེས་འབྱུང་བ་ལྟར་དང་གཞན་ཡང་མང་། རྡོ་རྗེའི་རིགས་སུ་མ་ཟད། གྲུབ་པའི་ལྷ་མོ་དེ་
རྣམས་ཀྱིས་ཀྱང་གང་ཟག་དེ་ལ་རྟག་ཏུ་མི་མཐུན་པའི་ཕྱོགས་སྲུང་བ་དང༌། དེ་ལས་སྐྱོབ་པ་དང་། སྦེད་པར་
བྱེད་ཅིང་། ལྷ་མོ་དེ་རྣམས་ཀྱི་ཡིད་དུ་འོང་བ་དང་། དེར་མ་ཟད་དགའ་བར་ཡང་འགྱུར་རོ། ། གསུམ་པ་ལ་ལྔ།
སྐྱེ་བ་དྲན་པ། རྡོ་རྗེ་ཕོ་ཉ་མོས་སྐྱོང་བ། རིགས་ངན་དུ་མི་སྐྱེ་བ། བསོད་ནམས་རྒྱ་ཆེན་པོ་འགྲུབ་པ། སངས་
རྒྱས་བྱང་སེམས་ཀྱིས་སྲུང་སྐྱོབ་བྱེད་པའོ། ། དང་པོ་ནི་འཆགས་བསྐལ། གནས་བསྐལ། འཇིག་སྐལ། སྟོང་
བསྐལ་བཞི་བོ་རེ་རེ་ལ་བར་གྱི་བསྐལ་བ་ཉི་ཤུ་རེ་ཡོད་པའི་བར་བསྐལ་བརྒྱད་ཅུ་ལོངས་པ་ལ་བསྐལ་བ་ཆེན་པོ་
གཅིག་ཏུ་བྱས་པའི་བསྐལ་བ་ཆེན་པོ་སྟོང་ཕྲག་བརྒྱད་ཅུ་རྩ་བཞི་སྟེ། བརྒྱད་ཁྲི་བཞི་སྟོང་གི་བར་གྱི་སྔོན་གྱི་སྐྱེ་བ་
དྲན་པར་འགྱུར་རོ། ། གཉིས་པ་ནི། དེར་མ་ཟད། རྡོ་རྗེའི་རིགས་ཀྱི་ཕོ་ཉ་མོ་དྲུག་ཅུ་རྩ་བཞིས་ཀྱང་རྟག་པར་
ཡོངས་སུ་སྐྱོང་བར་འགྱུར་རོ། ། གསུམ་པ་ནི། དུས་ནམ་དུ་ཡང་གནོད་སྦྱིན་དང་ཡི་དྭགས་དང་ཤ་ཟ་དང་གྲུལ་
པོ་དང་ལུས་སྲུལ་པོ་ཉིད་དུ་སྐྱེ་བར་མི་འགྱུར་ཞིང་མི་དབུལ་བོར་ཡང་སྐྱེ་བར་མི་འགྱུར་རོ། ། བཞི་བ་ནི།
སངས་རྒྱས་བཅོམ་ལྡན་འདས་གྲངས་མེད་གངྒཱའི་ཀླུང་གི་བྱེ་མ་སྙེད་ཀྱི་བསོད་ནམས་ཀྱི་ཕུང་པོ་དང་ལྡན་པ་སྟེ་
མཉམ་པ་འཐོབ་པར་འགྱུར་རོ། ། འདི་དག་ནི་བསྔགས་བརྗོད་ཡིན་གྱི་སྒྲ་ཇི་བཞིན་ཡིན་ཏེ། སངས་རྒྱས་
གཅིག་གི་བསོད་ནམས་དང་མཉམ་པ་ཐོབ་པའི་སེམས་ཅན་མི་སྲིད་དོ། ། གངྒཱའི་ཀླུང་ནི་བླ་མ་ཁ་ཅིག་ཆུ་བོ་
བཞིའི་ནང་ཚན་གྱི་གངྒཱའི་ཆུ་དང་། ཕྱེ་མ་ཡང་དེའི་ཆུའི་རྡུལ་གྱི་གྲངས་དང་བྱེ་མའི་ཕུང་པོ་ལ་བཞེད་པ་གཉིས་
དང་། ཁ་ཅིག་ཆུ་བོ་གངྒཱ་མིན་གྱི་ཕྱིའི་རྒྱ་མཚོ་དང་དེའི་བྱེ་མའོ་ཞེས་གསུངས་ཏེ་གང་རུང་ངོ༌། ། ལྔ་བ་ནི།
སངས་རྒྱས་བཅོམ་ལྡན་འདས་དང་བྱང་ཆུབ་སེམས་དཔའ་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པས་
07

༄༅། ། གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
གནོད་པ་ལས་སྲུང་བ་དང་། སྐྱོབ་པ་དང་། སྦེད་པར་མཛད་ཅིང་དེ་དག་གི་ཐུགས་སུ་བྱོན་པ་སྟེ་ཐུགས་ལ་འགྲོ་
བ་དང་། ཐུགས་དགྱེས་པར་ཡང་འགྱུར་རོ། ། སྲུང་སྐྱོབ་སྦེད་གསུམ་གྱི་དོན་འཆད་ཚུལ་ལ་ཅུང་ཟད་མི་འདྲ་བ་
རེ་ཡོད་ཀྱང་། ཐོག་མར་ནད་དང་གདོན་སོགས་ཀྱིས་མི་ཚུགས་པར་མཛད་པ་ནི་སྲུང་བ་ཡིན་ལ། གལ་ཏེ་དེ་
དག་གི་གནོད་པ་བྱུང་ན་དེ་ལས་ཐར་བའི་ཐབས་མཛད་པ་ནི་སྐྱོབ་པ་དང་། བསྲུང་བྱ་དེ་དག་གནོད་པའི་གདོན་
སོགས་ཀྱིས་མི་མཐོང་བར་མཛད་པ་ནི་སྦེད་པའི་དོན་ཡིན་པར་གསལ་ལོ། ། གཉིས་པ་ལ་གཉིས། བློ་ལ་
བཅངས་པའི་ཕན་ཡོན་དང༌། དེ་དང་གློག་པ་གཉིས་ཀའི་ཕན་ཡོན་བཤད་པའོ། ། དང་པོ་ལ་གསུམ། སྐྱོན་
བཞི་སྤངས་ནས་ཡོན་ཏན་བཞི་འབྱུང་བ། མཚམས་མེད་ལྔ་བྱང་བ། ལས་ཀྱི་སྒྲིབ་པ་བྱང་བའི་ཕན་ཡོན་
ནོ། ། དང་པོ་ནི། རིག་སྔགས་ཀྱི་རྒྱལ་མོ་འདི་གང་གི་བློ་ལ་འཆང་ན། མི་དགེ་བ་བཅུས་མཚོན་པའི་ཚངས་
པར་མི་སྤྱོད་པ་ནི་ལམ་ལ་ཞུགས་པ་ཡང་། དེ་དག་སྤོང་བའི་ཚངས་པར་སྤྱོད་པ་ཅན་དུ་འགྱུར་རོ། ། དགྲ་
གདོན་སོགས་སྔོན་ཐུབ་པ་མ་བྱས་པར་ཡང་ཐུབ་པར་བྱས་པར་འགྱུར་རོ། ། སྒོ་ གསུམ་ མི་གཙང་བ་ཡང་
གཙངསཔར་འགྱུར་རོ། ། ཁ་ཟས་གཅོད་པའི་སྨྱུང་བ་མ་བྱས་པ་ཡང་སྨྱུང་བ་བྱས་པ་དང་འདྲ་བར་འགྱུར་
རོ། ། གཉིས་པ་ནི། ཕ་དང་མ་དང་དགྲ་བཅོམ་པ་གསོད་པ་དང་། སངས་རྒྱས་ཀྱི་སྐུ་ལ་ངན་སེམས་ཀྱི་ཁྲག་
ཕྱུང་བ་དང་། དགེ་འདུན་གྱི་དབྱེན་བྱེད་པ་སྟེ་སྔར་མཚམས་མེད་པ་ལྔ་བྱས་པའི་ལས་ཀྱི་སྒྲིབ་པ་ཡང་བྱང་བར་
འགྱུར་རོ། ། ངན་སེམས་གྱིས་ཁྲག་ཕྱུང་བ་ནི་ངན་སེམས་ཀྱིས་སངས་རྒྱས་དངོས་དཀྲོང་མི་ནུས་པ་ཤེས་བཞིན་
དུ་དཀྲོང་བའི་སྦྱོར་བ་བྱེད་པ་དང་། དེའི་དོད་དུ་ད་ལྟ་སངས་རྒྱས་ཀྱི་སྐུ་བརྙན་ཁྱད་པར་ཅན་ངན་སེམས་ཀྱིས་
བཤིག་པའོ། ། དགེ་འདུན་གྱི་དབྱེན་ནི་དགེ་སློངང་ཕན་ཚུན་བཞི་བཞི་སྟེ་བརྒྱད་ཡན་ཆད་ཀྱི་བར་དུ་ངན་སེམས་
ཀྱིས་ཕྲ་མ་བཅུག་ནས་ཕྱེ་བའོ། ། གསུམ་པ་ནི། མདོར་ན་ཚེ་རབས་སྔོན་མར་བྱ་བ་མི་དགེ་བའི་ལས་ཀྱི་སྒྲིབ་པ་
ཡང་མ་ལུས་པ་ཟད་པར་འགྱུར་རོ། ། ལས་སྒྲིབ་རྣམས་མངོན་འགྱུར་བ་ཅི་རིགས་ཟད་པ་དང་མགོ་མནོན་པ་ལ་
དགོངས་ཀྱི། བག་ཆགས་མ་ལུས་པར་ཟད་པ་ནི་བདག་མེད་མངོན་སུམ་དུ་རྟོགས་ཤིང་གོམས་པར་བྱེད་པ་ལ་
ལྟོས་སོ། ། ཡང་ཞེས་པ་ནི་སྔོན་མ་དེ་ཙམ་དུ་ཟད་ཅེས་པའོ། ། གཉིས་པ་ལ་གཉིས། རིགས་བརྒྱུད་རྙེད་པར་
འགྱུར་བ་དང༌། ཕྱི་མ་བདེ་བ་ཅན་དུ་སྐྱེ་བའི་ཕན་ཡོན་ནོ། ། དང་པོ་ནི། འདི་དང་ཕྱི་མའི་དོན་དུ་ཆོས་འགོད་
པའི་རིགས་ཀྱི་བུའམ། རིགས་ཀྱི་བུ་མོ་གང་ལ་ལས། རིག་སྔགས་ཀྱི་རྒྱལ་མོ་འདི་བློ་ལ་འཆང་ངམ་ངག་གིས་ཀློག་
པར་བྱེད་ན། བུ་འདོད་པ་དེས་བུ་རྙེད་པར་འགྱུར་ཞིང་། ཚེ་དང་བསོད་ནམས་དང་སྟོབས་ཀྱང་རབ་ཏུ་རྙེད་
པར་འགྱུར་རོ། ། གཉིས་པ་ནི། ཚེ་འདི་ནས་ཤི་འཕོས་ཀྱང་ནུབ་ཕྱོགས་བདེ་བ་ཅན་གྱི་འཇིག་རྟེན་གྱི་ཁམས་སུ་
03

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པདྨལས་བོ་རྫུས་ཏེ་སྐྱེ་བར་འགྱུར་རོ། ། གསུམ་པ་ནི། རྒྱལ་མཚན་འཛུགས་པ་ལ་ལྔ་སྟེ། གང་གི་ཆེད་དུ་
འཛུགས་ན། མི་ནད་དང་། ཕྱུགས་ནད་དང་། ཡམས་ཀྱི་ནད་དང་། འཚེ་བ་དང་། གནོད་པ་དང་། ནད་
འགོ་བ་དང༌། ཕན་ཚུན་འཁྲུགས་པ་དང་། ཕ་རོལ་གྱི་དམག་ཚོགས་འོང་བ་ཐམས་ཅད་ཞི་བའི་ཆེད་དུའོ། །
གང་འཛུགས་ན། རིག་སྔགས་ཀྱི་རྒྱལ་མོའི་གཟུངས་ཀྱི་འཁོར་ལོ་འདི་ཚུལ་བཞིན་དུ་བྲིས་ནས་བསྒྲུབས་ཏེ་
བྱའོ། ། ཇི་ལྟར་འཛུགས་ན། རྒྱལ་མཚན་གྱི་རྩེ་མོ་ལ་ཏོག་གི་ནང་དུ་འཇུག་པའམ་བཏགས་ཏེ་ལུས་ངག་གིས་
ཕྱོགས་དང་བཀུར་སྟི་སོགས་རིམ་གྲོ་སྤྱི་དང་མཆོད་པ་ཆེན་པོ་བྱས་པའི་ཚུལ་གྱིས་སོ། ། གནས་གང་དུ་འཛུགས་
ན། གྲོང་ཁྱེར་ཐམས་ཅད་ཀྱི་སྒོའི་སྟེང་ངམ་སྒོ་མདུན་དང་། ཁྱིམ་གཅིག་གཉིས་ལ་སོགས་པའི་གྲོང་དང་།
བཟོ་གནས་བཅོ་བརྒྱད་ཡོད་པའི་གྲོང་ཁྱེར་ཆེན་པོ་དང་། ཚོང་བའི་རིགས་མང་བོ་གནས་པའི་གྲོང་རྡལ་དང་།
རྒྱལ་རིགས་སོགས་རིགས་བཞི་གནས་པའི་ལྗོངས་ཞེས་བཤད་པ་ལྟ་བུ་དང་། གྲོང་ལས་རྒྱང་གྲགས་གཅིག་འདས་
པའི་དགོན་པའི་གནས་ཏེ། འམ་སོགས་ནི་འདམ་ཁ་ཅན་ཏེ་དེ་རྣམས་གང་རུང་གཟུགས་སོ། ། བཙུགས་པའི་
ཕན་ཡོན་ནི། རིག་སྔགས་ཀྱི་རྒྱལ་མོའི་བསྲུང་འཁོར་འདི་སྔར་བཞིན་རིམ་གྲོ་ཆེར་བྱས་ཏེ་བཙུགས་ན་ནི།
བཙུགས་མ་ཐག་ཏུ་གཡུལ་བཟློག་པའི་ཆེད་དུ་ཡིན་ན། གཡུལ་བཤམས་པ་དེ་ཞི་བར་བྱེད་པར་འགྱུར་རོ། ། དེ་
བཞིན་དུ་ཡམས་ཀྱི་ནད་སོགས་དང་། ཕ་རོལ་གྱི་དམག་ཚོགས་འོང་བ་ཐམས་ཅད་རབ་ཏུ་ཞི་བར་འགྱུར་རོ། །
ལྔ་བ་ཆར་འབེབས་བཤད་པ་ལ་གཉིས། སྔགས་བཤད་པ་དང་། ཆར་འབེབས་པའོ། ། དང་པོ་ནི། ཏདྱ་ཐཱ།
ཨོ་ཊོ་བྷནྡྷ་བྷནྡྷ་ནི་ཆིངས་གཉིས། མ་མ་རཀྵ་རག་བདག་སྲུངས་ཤིག། བཛྲ་མ་མ་རཀྵ་རཀྵ་རྡོ་རྗེ་བདག་སྲུངས་
ཤིག ། བཛྲ་པཱ་ཎི་ཕྱག་ན་རྡོ་རྗེ། ཨོཾ་སརྦ་ཏ་ཐཱ་ག་ཏ་ཨུདྡྷི་ཥཱ་ཨ་ན་ལེ་ཨ་པ་ལོ་ཀི་ཏེ་ཙུཎྜ་ཏེ་ཛོ་ར་སི་ནི་དེ་བཞིན་
གཤེགས་པ་ཐམས་ཅད་ཀྱི་མེ་གཙུག་ཏོར་ལྟ་བར་མི་མངོན་པའི་སྤྱི་གཙུག་གཟི་བརྗིད་ཀྱི་ཕུང་པོ་ཞེས་བསྒྱུར་བ་
ཞིག་དང་། ཡང་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་མེ་ལྟར་འབར་བ་དེས་གཟིགས་པ་ཕྱེ་མར་གྱི་
མེའི་འོད་ཟེར་གྱིས་ཞེས་པ་གཉིས་སྣང་སྟེ། ཨ་ན་ལེ་ནི་མེ་དང་མེ་ལྟར་འབར་བ། ཨ་བ་ལོ་ཀེ་ཏེ་ནི་ལྟ་བར་མི་
མངོན་པ་དང་དེས་གཟིགས་པ། ཙུཎ་ཏེ་ནི་སྤྱི་གཙུག་དང་ཕྱེ་མ་བགྱིས། ཛོ་ར་ས་ནི་གཟི་བརྗིད་ཀྱི་ཕུང་པོ་དང་
མེའི་འོད་ཟེར་ཞེས་བསྒྱུར་བའི་ཁྱད་པར་རོ། ། ཛུ་ལ་ནི་འབར་བའམ་སྦྱོར་ཞིག དྷ་བ་ནི་སྲེགས་ཤིག ད་ར་
ནི་ཚོམས་ཤིག ། བི་ད་ར་ནི་རྣམ་པར་ཆོམས་ཤིག ། ཙྪིནྡྷ་ནི་ཆོད་ཅིག ། བྷིནྡྷ་ནི་ཆིངས་ཤིག ། ཧཱུྃ་ཧཱུྃ་ཕཊ་
ཕཊ་ནི་བསྐུལ་བ་དང་གསལ་བར་བྱེད་པ། སརྦ་ཐཱ་ག་ཏོ་རྞཱི་ཥ་ནི་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར།
ཨ་ན་ལ་མེ། ཁ་ས་མེ་མཁའ་དང་མཉམ་པ། བི་ར་འཇིགས་པ། སོ་མེ་ཟླ་བ། སརྦ་བུདྡྷ་ཨ་དྷིཥྛ་ན་ཨ་དྷི་ཥྛ་ཏེ་ནི་
04

༄༅། །གཙུག་ཏོར་གདུགས་དཀར་བོ་ཅན་གྱི་གཟུངས་ཀྱི་རྒྱས་འགྲེལ། །
སངས་རྒྱས་ཐམས་ཅད་ཀྱི་བྱིན་གྱིས་བརླབས་ཀྱིས་བྱིན་གྱིས་རློབས་ཤིག ། སརྦ་ཏ་ཐཱ་ག་ཏོརྞཱི་ཥ་སི་ཏཱ་ཏ་པ་ཏྲེ་ནི་
དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གདུགས་དཀར་པོ་ཅན་ཞེས་པ་སྟེ། ནས་དང་བྱུང་གི་སྐད་དོད་
དངོས་སུ་མི་སྣང་ངོ་། ། ཧཱུཾ་གཉིས་ནི་ཐུགས་ཀྱི་མཚོན་བྱེད་དང་། མ་མ་ཞེས་བདག་སྟེ་རང་ཉིད་སྲུང་བའི་དོན་
ནོ། ། ཨུཎྜིའི་ཨུ་ནི་ཏའི་སྲོག་གི་ཨ་དང་ཕྲད་སྟོབས་ཀྱིས་ན་རོང་སོང་བ་སྟེ། མཚམས་སྦྱོར་ལྔ་བ་ལས། ཨི་ཨུ་ལ་
ཨོའོ་ཞེས་འབྱུང་བ་ལྟར་མཚམས་སྦྱར་བའོ། ། སློབ་དཔོན་ཤུ་རཱརྨ་བཛྲ་གྱིས་སྲུང་འཁོར་རྒྱལ་མཚན་གྱི་རྩེ་མོ་ལ་
བཏགས་ཏེ་སྔགས་འདི་བཟླས་ནས་ཆར་འབེབས་པ་ཞིག་བཤད་དོ། ། གཉིས་པ་ནི། ཀླུའི་རྒྱལ་པོ་མཐའ་ཡས་
དང་ཞེས་སོགས་ཏེ། ཆར་འབེབས་པའི་ཐབས་མང་དུ་ཡོད་པ་ལས། འདིར་སྲུང་འཁོར་དང་སྔགས་བཟློས་
པའི་མཐུས། ཀླུའི་རྒྱལ་པོ་རྣམས་དགྱེས་ནས། ཀླུ་ཆེན་པོ་བརྒྱད་དང་། ཁྱད་པར་དུ་ཀླུའི་རྒྱལ་པོ་མཐའ་ཡས་
དང་། དུང་སྐྱོང་དང་། ནག་པོ་ཆེན་པོ་སྟེ་རིགས་གསུམ་གྱི་ཀླུའི་རྒྱལ་པོ་རྣམས་ཀྱིས་དུས་དུས་སུ་ཆར་འབེབས་
སོ། ། དུས་དུས་སུ་སྤྲིན་སྡུད་པ་དང་། དུས་དུས་སུ་འབྲུག་སྒྲ་སྒྲོགས་པར་བྱེད་པར་འགྱུར་རོ། ། གསུམ་པ་ནི།
དེ་ལྟར་ལས་འགྲུབ་པ་ལ་སྔགས་བཟླ་བ་དང་། ལྷའི་རྣལ་འབྱོར་དགོས་ཤིང་དེ་ཡང་རང་རང་གི་སྐབས་སུ།
བཤད་པའི་སྔགས་དང་། འདིར་སངས་རྒྱས་རྣལ་འབྱོར་དུ་བྱས་ལ། རིག་པའི་རྒྱལ་མོ་འདི་ལན་གསུམ་ལ་
སོགས་པར་ཟླ་བར་བྱའོ། ། སངས་རྒྱས་རྣལ་འབྱོར་ཁ་ཅིག་ཤཱཀྱ་ཐུབ་པའི་རྣལ་འབྱོར་དུ་བཤད་ཀྱང་། འདིའི་
གཞུང་འདོན་པ་ལ་དེ་དང་། གཞན་སངས་རྒྱས་ཞེས་པ་གདུགས་དཀར་མོ་ཅན་གྱི་རྣལ་འབྱོར་བསྒོམ་པ་ལ་བྱས་
ན་ལེགས་སམ་སྙམ་མོ། ། གསུམ་པ་མཇུག་ཏུ་ཡི་རང་བའི་མཐུན་འགྱུར་ནི། སངས་རྒྱས་དང་བྱང་ཆུབ་སེམས་
དཔའ་རྣམས་དང་། ཞེས་པ་ནས། མངོན་པར་བསྟོད་དོ་ཞེས་པའི་བར་ཏེ། བཅོམ་ལྡན་འདས་ཀྱིས་གསུངས་
པ་ལ་དགའ་ནས་བསྔགས་པའོ། ། གསུམ་པ་མཇུག་གི་དོན་ལ་གཉིས། གཞུང་རྫོགས་པ་དང་། བསྒྱུར་བྱང་
བཤད་པའོ། ། དང་པོ་ནི། འཕགས་པ་དེ་བཞིན་གཤེགས་པའི་ཞེས་པ་ནས། གཟུངས་རྫོགས་སོ་ཞེས་པའི་
བར་རོ། ། གཉིས་པ་ནི། བསྟན་པ་སྔར་དར་གྱི་དུས་བོད་ཀྱི་རྒྱལ་བློན་བྱང་ཆུབ་སེམས་དཔའི་སྐུའི་རིང་ལ་
བསྒྱུར་བ་ལས། དུས་ཕྱིས་ཁ་ཆེའི་པཎྜི་ཏ་པཱ་ར་ཧེ་ཏ་ཏེ་གཞན་བན་བཟང་པོ་དང་། ལོ་ཙྪ་བ་ཟུ་དགའ་རྡོར་ཀྱིས་
ཁ་ཆེའི་བདུད་རྩིའི་འབྱུང་གནས་ཀྱི་གཙུག་ལག་ཁང་གི་དཔེ་རྙིང་ལ་གཏུགས་ནས་དག་པར་བྱས་པའོ། །
༧] ། སྨྲས་པ། བདེ་གཤེགས་ཀུན་གྱི་མཁྱེན་བརྩེའི་ནུས་མཚོ་ལས། ། ལེགས་འཁྲུངས་གཙུག་ཏོར་གདུགས་
དཀར་ལྷུན་པོའི་དབང་། གཟི་བྱིན་འཕྲིན་ལས་ཉི་འོད་སྟོང་འབར་བ། ། གདུལ་བྱ་རྒྱ་མཚོའི་དཔལ་དང་
མགོན་དུ་གྱུར། ། གང་གི་གཟུངས་མཆོག་ཟབ་ཡང་ཆུ་གཏེར་ཆེར། ། རྣམ་དཔྱོད་རིང་ས་བསྒྲིལ་མ་ལས་བྱུང་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བའི། ། དོན་བཟང་ཆ་ཤས་རྫོགསཔའི་འོད་དཀར་ཅན། ། བློ་ལྡན་རྣམ་དཔྱོད་ཀུནྡ་རྒྱས་ཕྱིར་ཤར། ། ཟབ་
ཐབ་གཞུང་གི་དགོངས་དོན་པདྨོའི་ཚལ། ། མཁས་མཁས་དམ་པ་རིམ་བརྒྱུད་མན་ངག་དང་། ། གསལ་
གསལ་རིགས་པའི་ཉི་འོད་ཀྱིས་ཕྱེ་སྟེ། ། ལེགས་ལེགས་བཤད་མོད་ཉེས་པར་གྱུར་ན་བཤགས། ། འདིར་
འབད་ལས་བྱུང་རབ་དཀར་གངྒཱའི་རྒྱུན། ། དུས་གསུམ་དགེ་ཚོགས་ཀླུང་དང་ལྷན་ཅིག་ཏུ། ། དད་ལྡན་བློ་
རྨོངས་དྲི་མ་འཁྲུད་པ་དང་། ། ཀུན་མཁྱེན་རྒྱ་མཚོ་ཆེན་པོར་འཇུག་ཕྱིར་བསྔོ། ། ཞེས་གཙུག་ཏོར་གདུགས་
དཀར་མོ་ཅན་གྱི་གཟུངས་ཀྱི་རྒྱུས་འགྲེལ་དགོངས་དོན་རབ་ཏུ་གསལ་བར་བྱེད་པའི་སྒྲོན་མེ་ཞེས་བྱ་བ་འདི་ནི།
མདོ་སྔགས་ཀྱི་གཞུང་ཆེ་ཕྲ་དུ་མ་དང་ནག་རྩིས་སྐོར་ལ་བློ་གྲོས་གསལ་བ་གཡོས་པའི་དགེ་སློང་གྲགས་པ་དཔལ་
འབྱོར་གྱིས་ནན་ཆེར་བསྐུལ་བ་ལ་བརྟེན་ནས། ཤཱཀྱའི་བཙུན་པ་གྲགས་པ་བཤད་སྒྲུབ་ཅེས་བྱ་བ་རབ་བྱུང་བཅུ་
གཉིས་པའི་ཆུ་ཁྱི་རང་ལོ་རེ་བརྒྱད་ཐོག ཅོ་ནེའི་དགོན་ཉིད་དུ་སྦྱར་བའི་པར་གྱི་ཡི་གེ་བ་ནི་ཁ་ཏོན་དགེ་སྦྱོར་ལ་
བརྩོན་པ་ཆེ་ཞིང་དད་སྟོབས་ཕུན་སུམ་ཚོགས་པ་དང་ལྡན་པ་ཏཱ་ཡི་ལ་ལུང་བློ་བཟང་དོན་གྲུབ་པོ། ། སརྦ་མངྒ་
ལཾ། །
96

༄༅། ། རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་བ་ཚིག་
དོན་རབ་གསལ་བཞུགས་སོ། །
ན་མོ་བཛྲ་པཱ་ཎི་ཡེ། མ་ལུས་རྒྱལ་པའི་མཐུ་སྟོབས་ནུས་པའི་དཔུང་། ། གཅིག་བསྡུས་རིག་སྔགས་འཆང་
བ་ཀུན་ གྱི་རྗེ། ། བཅོམ་ ལྡན་ ཕྱག་ན་ རྡོ་ རྗེར་ རབ་ གྲགས་ པ། ། རྗེ་བཙུན་རྡོ་རྗེ་རྣམ་པར་འཇོམས་ལ་
འདུད། ། གང་དེའི་རྒྱུད་ཀྱི་རྣམ་གྲངས་ཆེས་མང་ཡང་། ། བྱ་རྒྱུད་ཚུལ་དུ་གསུངས་པའི་གཟུངས་སྔགས་
མཆོག ། ཡོངས་སུ་གྲགས་པའི་ཚིག་དོན་ཕྱོགས་ཙམ་ཞིག ། དད་དང་རྣམ་དཔྱོད་ཉིད་ཀྱིས་གསལ་བར་བྱ། །
དེ་ཡང་རྡོ་རྗེ་རྣམ་པར་འཇོམས་པ་ཉིད་ངོ་བོ་རྗེ་བཙུན་གསང་བའི་བདག་པོ་ཡིན་ལ། སྤྱིར་གསང་བའི་བདག་པོ་
ལ་ཕྱག་རྡོར་ཞི་བ། གསང་བདག་གཏུམ་པོ་ཁྱུང་ལྔ། ཨུ་ཙརྱ་འབྱུང་པོ་འདུལ་བྱེད། གོས་སྔོན་ཅན། འཁོར་
ལོ་ཆེན་པོ་སོགས་མང་ཞིང་། ཐུགས་ཀྱི་སྤྲུལ་པ་ནི་རྡོ་རྗེ་རྣམ་འཇོམས་ཏེ། དེ་ལའང་སྐུ་མདོག་དང་ལྷའི་གྲངས་
སོགས་མི་འདྲ་བ་མང་ངོ་། ། འདིའི་རྒྱུད་ནི་བྱ་རྒྱུད་དུ་གཏོགས་པར་གསུངས་ཤིང་བྱ་རྒྱུད་ལ་དེ་བཞིན་གཤེགས་
པའི་རིགས། པདྨའི་རིགས། རྡོ་རྗེའི་རིགས་དང་གསུམ་ལས་རྡོ་རྗེའི་རིགས་སོ། ། རྡོ་རྗེའི་རིགས་ཀྱི་གཙོ་བོ་ནི་
མི་འཁྲུགས་པ་དང༌། རིགས་ཀྱི་འཁོར་ལོས་བསྒྱུར་བ་ནི་ཕྱག་རྡོར་དང་། དེའི་སྤྲུལ་བ་རིག་པ་མཆོག་དང་།
རྣམ་འཇོམས་ལ་སོགས་པའོ། ། རྣམ་འཇོམས་ཀྱི་རྒྱུད་འདི་གནས་གང་དུ་གསུངས་ཞེ་ན། མཁས་པ་ཁ་ཅིག་རྡོ་
རྗེའི་ལྷུན་པོའི་ཟོམས་སུ་གསུངས། གང་གི་ཆེད་དུ་གསུངས་ན་སེམས་ཅན་གཞན་གྱི་དོན་དུ་ཡང་ཡིན་མོད།
དངོས་སུ་ན་རྒྱལ་པོ་མ་སྐྱེས་དགྲ་ནད་ཀྱིས་ཟིན་པའི་དུས་སུ་ཕྱག་རྡོར་གྱིས་བཅོམ་ལྡན་འདས་ལ་ཞུས་ནས་
གསུངས་སོ་ཞེས་བཤད་དེ། ཕྱི་མ་འདི་མཇུག་ཏུ་རྒྱལ་པོ་རྟག་ཏུ་ཁྲུས་གྱིས་ཤིག ། ཅེས་འབྱུང་བ་དང་འབྲེལ་
སྙམ་མོ། ། འདི་འཆད་པ་ལ་བཞི། མཚན་གྱི་དོན། འགྱུར་གྱི་ཕྱག གཞུང་གི་དོན། མཇུག་གི་དོན་ནོ། །
དང་པོ་ལ་གཉིས་ལས་མཚན་བསྒྱུར་བ་ནི། གཞུང་འདིའི་མཚན་ལ། རྒྱ་གར་ལེགས་སྦྱར་གྱི་སྐད་དུ་ནི། བཛྲ་
བི་དཱ་ར་ཎ་ནཱ་མ་དྷཱ་ར་ཎི་ཞེས་བྱ་ཞིང་། དེ་ཉིད་བོད་ཀྱི་སྐད་དུ་བསྒྱུར་ན། རྡོ་རྗེ་རྣམ་པར་འཇོམས་པ་ཞེས་བྱ་
བའི་གཟུངས་ཞེས་པར་འགྱུར་ཏེ། བཛྲ་ནི་རྡོ་རྗེ། བི་དཱ་ར་ཎ་ནི་རྣམ་པར་འཇོམས་པ། ནཱ་མ་ནི་ཞེས་བྱ་བ།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དྷ་ར་ཎི་ནི་གཟུངས་ཞེས་པར་འགྱུར་བའི་ཕྱིར། བི་དཱ་རའི་བི་ནི་དགག་ཚིག་སྟེ། བྲལ་བ། ལོག་པ། རྣམ་པར་
ཞེས་སོགས་མང་པོ་ཞིག་ལ་འཇུག་ཀྱང་། འདིར་ནི་རྣམ་པར་ཞེས་པའི་དོན་དུ་བསྒྱུར་རོ། ། གཉིས་པ་མཚན་གྱི་
དོན་ལ། རྡོ་རྗེ་ནི་འཆང་བ་ལྟར་ཏེ་དེས་མི་མཐུན་ཕྱོགས་ཐམས་ཅད་རྣམ་པར་འཇོམས་པའི་དོན་ནི། གཟུངས་
ལ། སྤྱིར་རྗོད་བྱེད་ཚིག་གི་གཟུངས་དང་། བརྗོད་བྱ་དོན་གྱི་གཟུངས་གཉིས་ཏེ། འདིར་སྔ་མའི་དབང་དུ་བྱས་
སོ། ། བརྗོད་བྱ་དོན་གྱི་གཟུངས་ལ་བཞི་སྟེ། བཟོད་པའི་གཟུངས་དང་། གསང་སྔགས་ཀྱི་གཟུངས་དང་།
ཚིག་དང་དོན་གྱི་གཟུངས་སོ། ། དེའི་དང་པོ་ནི་སྟོང་ཉིད་ལ་མི་སྐྲག་པའི་ཏིང་ངེ་འཛིན་དང་ཤེས་རབ་སྐྱེས་
པའོ། །གཉིས་པ་ནི། དེའི་སྟོབས་ཀྱིས་སྡིག་པ་དང་མི་མཐུན་ཕྱོགས་གཞན་ཞི་བར་བྱེད་པའི་གསང་སྔགས་
ཆོས་ནུས་པ་ནས་ཐོབ་པའི་གཟུངས་ཞིག་གོ ། གསུམ་པ་དང་བཞི་པའི་གསུང་རབ་ཀྱི་ཚིག་མང་པོ་བསྐུལ་བའི་
བར་དུ་མི་བརྗེད་པ་དང་། དོན་དུ་མ་བསྐལ་བའི་བར་དུ་མི་བརྗེད་པར་འཛིན་ནུས་པའི་གཟུངས་ཏེ་ཏིང་ངེ་
འཛིན་དང་ཤེས་རབ་ཀྱིས་བསྡུས་པའོ། ། གཉིས་པ་འགྱུར་ཕྱག་ནི། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཕྱག་འཚལ་ལོ་ཞེས་པ་སྟེ་སླའོ། ། གསུམ་པ་གཞུང་གི་དོན་ལ་བཞི། གཟུངས་སྔགས་འབྱུང་བའི་
རྒྱུ། གཟུངས་ཀྱི་ཁྱད་ཆོས། གཟུངས་སྔགས་དངོས། གཟུངས་ཀྱི་ཆོ་གའི་རིམ་པའོ། ། དང་པོ་ནི། འཆད་
པའི་གཞུང་འདི་སྐད་སྡུད་པ་བོ་བདག་གིས་ཐོས་པ་ལ་དུས་གཅིག་གི་ཚེ་ན་ཞེས་པ་ནི་ཡང་ཡང་མ་ཐོས་ཀྱི། ལན་
གཅིག་ཐོས་ཤིང་ལན་གཅིག་ཙམ་ཐོས་པས་ཀྱང་མི་བརྗེད་པར་བཟུངས་ཞེས་པ་སྟེ། འདིས་ཆོས་འདི་དགོན་པ་
དང་རང་ཉིད་ཤེས་རབ་ཆེ་བར་བསྟན་ཏོ། ། དེའི་ཚེ་ན་བཅོམ་ལྡན་འདས་ཤཱཀྱ་ཐུབ་པ་རྡོ་རྗེ་ལ་བཞུགས་ཏེ་ཞེས་
པ་ནི་དྲང་དོན་དུ་རྡོ་རྗེའི་གདན་ལ་བཞུགས་པ་དང་། དེས་དོན་ཐུགས་གཉིས་སུ་མེད་པའི་ཡེ་ཤེས་ཀྱི་རྡོ་རྗེ་ལ་
བཞུགས་ཏེ། སངས་རྒྱས་ཉིད་ཀྱི་མཐུས་ལག་ན་རྡོ་རྗེ་སྟེ་པ་ཎ་ཞེས་པ་ལག་པ་ལ་འཇུག་ཅིང་ཞེ་ས་དང་སྦྱར་ན།
ཕྱག་ན་རྡོ་རྗེ་རང་ཉིད་ཀྱིས་རང་གི་ལུས་ཐམས་ཅད་ཡེ་ཤེས་ཀྱི་རྡོ་རྗེའི་རང་བཞིན་དུ་བྱིན་གྱིས་བརླབས་ནས།
ཐུགས་གཉིས་སུ་མེད་པའི་རྡོ་རྗེའི་ཏིང་ངེ་འཛིན་ལ་རྩེ་གཅིག་ཏུ་སྙོམས་པར་ཞུགས་སོ། ། ཞེས་པའི་ཚིག་སྔ་མས་
ཕྱག་རྡོར་གྱི་རང་བཞིན་གྱི་ལུས་ནི། འབྱུང་བཞི་ལས་གྲུབ་པའི་ལུས་མ་ཡིན་པར་ཡེ་ཤེས་ཀྱི་བདག་ཉིད་ཅན་དུ་
བསྟན་ཏོ། ། སྤྱིར་རྡོ་རྗེ་ལ་དྲང་ངེས་ཀྱི་རྡོ་རྗེ་གཉིས་ལས། དྲང་དོན་གྱི་རྡོ་རྗེ་རྩེ་གཅིག་པ་དང་། རྩེ་གསུམ་པ་
དང་། རྩེ་ལྔ་བ་དང་།སྣ་ཚོགས་རྡོ་རྗེ་སོགས་མང་ཡང་། ཕྱག་རྡོར་གྱི་ཕྱག་མཚན་རྡོ་རྗེ་ལ་རྩེ་ལྔ་བ་གཙོ་ཆེ་ཞིང་།
རྩེ་ལྔས་ཡེ་ཤེས་ལྔ་མཚོན་པ་སོགས་མང་ངོ༌། ། ངེས་དོན་གྱི་རྡོ་རྗེ་ལ་ཡུལ་སྟོང་བ་ཉིད་དང་ཡུལ་ཅན་དེ་རྟོགས་
པའི་ཡེ་ཤེས་གཉིས་ཡོད་ཀྱང་། འདིར་ཡུལ་ཅན་ཡེ་ཤེས་ཀྱི་དབང་དུ་བྱས་ན་སྟོང་ཉིད་ཟབ་མོ་ལ་གཉིས་སྣང་ཕྲ་
98

༄༅། ། རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་པ་ཚིག་དོན་རབ་གསལ། །
མོས་ཀྱང་བར་མ་ཆོད་པར་ཆུ་ལ་ཆུ་བཞག་པ་བཞིན་དུ་རོ་གཅིག་ཏུ་གྱུར་བའི་རྒྱལ་བའི་ཐུགས་གཉིས་སུ་མེད་པའི་
ཡེ་ཤེས་ནི་ངེས་དོན་གྱི་རྡོ་རྗེ་ཡིན་ལ། དེ་ཉིད་ལ་མཚོན་བྱ་དོན་གྱི་རྡོ་རྗེ་དང་གསང་བའི་རྡོ་རྗེ་ཞེས་ཀྱང་བྱ་སྟེ།
འོག་ཏུ་འཆད་པའི་ངེས་དོན་གྱི་རྡོ་རྗེ་རྣམས་ལ་དོན་འདི་དྲན་དགོས་སོ། ། དེ་ལྟར་ཡང་རྒྱ་གཞུང་གཉིས་ལས།
ཡེ་ཤེས་དེས་ཆོས་རྣམས་ཀྱི་དེ་ཁོ་ན་ཉིད་ཤིན་ཏུ་རྟོགས་པའི་ངོ་བོ་རྡོ་རྗེ་ལྟར་ཐོགས་པ་མེད་པས་རྩ་གཅིག་ཏུ་མཉམ་
པར་གཞག་པའི་གནས་སྐབས་ལ་བྱ་བར་མངོན་ནོ། ། ཞེས་གསུངས་པ་ལྟར་རོ། ། དེ་ལྟ་བུའི་ངེས་དོན་གྱི་རྡོ་
རྗེ་དེ་ཉིད་དྲང་དོན་ལྷ་སྐུའི་རྣམ་པར་ཤར་བ་སྟེ་དྲང་ངེས་གཉིས་སོ། ། ལག་ན་རྡོ་རྗེ་ཞེས་པ་ནི་དྲང་དོན་དུ་ཕྱག་
ན་རྡོ་རྗེ་རྩེ་ལྔ་བ་ལྟ་བུ་འཛིན་པའི་མིང་ཡིན་ལ། ངེས་དོན་དུ་ནི་བཤད་མ་ཐག་པའི་ངེས་དོན་གྱི་རྡོ་རྗེ་དེ་ཐུགས་
རྒྱུད་ལ་འཛིན་པའི་དོན་ཏེ་ཐུགས་ལ་ཡོད་པ་ནི་ལག་ན་ཡོད་པ་དང་འདྲ་བའོ། ། ལག་ན་རྡོ་རྗེ་ལ་ནི་སྤྱིར་མཚན་
བརྗོད་ལས། ལག་ན་རྡོ་རྗེ་མཐའ་ཡས་པ། ། དཔའ་བོ་གདུལ་དཀའ་འདུལ་བ་བོ། ། ཞེས་འབྱུང་བ་ལྟར་
ལག་ན་རྡོ་རྗེའི་མིང་ཅན་དཔག་ཏུ་མེད་པ་ཡོད་ཀྱང་། ཕྱག་ན་རྡོ་རྗེས་ལག་ན་རྡོ་རྗེར་བཤད་པ་འདི་ལག་ན་རྡོ་རྗེ་
ཐམས་ཅད་ཀྱི་རྒྱལ་པོའོ། ། ཕྱག་ན་རྡོ་རྗེའི་སངས་རྒྱས་ཐམས་ཅད་ཀྱིས་གདུགས་པ་ཅན་ཀུན་འདུལ་བའི་ཕྱིར་
དུ་དབང་བསྐུར་ཞིང་དྲག་པོའི་སྐུར་བསྟན་ཏེ། བྱང་ཆུབ་སེམས་དཔའི་ཚུལ་བཟུང་ཡང་དོན་ལ་ནི་དང་པོའི་
སངས་རྒྱས་ཡིན་ཏེ། སྦྱོང་རྒྱུད་ལས་ཕྱག་རྡོར་ལ་མཚན་བརྒྱ་རྩ་བརྒྱད་ཀྱི་སྒོ་ནས་བསྟོད་པའི་སྐབས་སུ། སངས་
རྒྱས་ཀུན་ལས་སྔར་སངས་རྒྱས། ཞེས་སོགས་དང་། དེའི་མཚན་བསྟོད་གཞན་དག་ཏུ་ཡང་། རྡོ་རྗེ་སེམས་
དཔའ་སེམས་དཔའ་ཆེ། ། ཞེས་རྡོར་སེམས་སུ་བཤད་པའི་ཕྱིར་རོ། ། དེས་ན་ཟངས་མཆུ་དམར་པོ་ལས་ཕྱག་
རྡོར་གྱིས་ཀླུ་བ་སུ་ཏ་འདུལ་མ་ནུས་པར་བཤད་པ་ནི་ཕྱག་རྡོར་ལ་སྐུར་འདེབས་ཀྱི་ལོག་བཤད་ཆེན་པོའོ། །
གཉིས་པ་ལ་ གསུམ། མཚམས་སྦྱར་བ་ དང་། ཁྱད་ཆོས་ ཆོས་ མཚུངས་ཀྱི་སྒོ་ནས་ བཤད་ པ་ དང༌།
འཕྲིན་ལས་ཀྱི་སྒོ་ནས་བཤད་པའོ། ། དང་པོ་ནི། ཕྱག་ན་རྡོ་རྗེས་རང་གི་ལུས་བྱིན་གྱིས་བརླབས་ཏེ་ཏིང་ངེ་
འཛིན་ལ་སྙོམས་པར་ཞུགས་པ་དེ་ནས་ཏེ་དེ་མ་ཐག་སངས་རྒྱས་ཀྱི་བྱིན་གྱིས་བརླབས་པ་དང་། བྱང་ཆུབ་སེམས་
དཔའ་ཐམས་ཅད་ཀྱིས་བྱིན་གྱིས་བརླབས་པའི་སྟོབས་ཀྱིས་རྡོ་རྗེ་ཁྲོ་བོ་ཆེན་པོའི་སྐུ་གསུང་ཐུགས་ཀྱི་གསང་བ་ལས་
བྱུང་བའི་རྡོ་རྗེའི་སྙིང་པོ་འཆད་པར་འགྱུར་བའི་གཟུངས་འདི་རབ་ཏུ་སྨྲས་ཏེ་ཞེས་སོ། ། གཉིས་པ་ནི། རྒྱུ་
གཞུང་གཉིས་ལས། ཅིའི་ཕྱིར་འདི་ལ་རྡོ་རྗེ་ཞེས་བྱ་ཞེ་ན། ཕྱི་རོལ་གྱི་རྡོ་རྗེ་རིན་པོ་ཆེ་དང་ཆོས་མཐུན་པ་རྣམ་པ་
བདུན་ཡོད་པའི་ཕྱིར་དཔེའི་སྒོ་ནས་དོན་ཉེ་བར་མཚོན་པ་ཡིན་ཏེ། ཞེས་གསུངས། ཕྱི་རོལ་གྱི་རྡོ་རྗེ་ནི་འདིར་
ཕྱག་རྡོར་རང་གི་ཕྱག་ན་ཡོད་པའི་རྡོ་རྗེ་དང་། ལྷའི་དབང་བོ་བརྒྱ་བྱིན་གྱི་ལག་གི་རྡོ་རྗེ་དང་རྡོ་རྗེ་ཕ་ལམ་ལྟ་བུ་སྟེ་
བ༔

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྡོ་རྗེ་དེ་དག་ཕྱིའི་དངོས་པོ་བྲག་རི་སོགས་གང་ལ་བསྣུན་ནའང་ཐལ་བར་རློག་པ་དང་འབིགས་པར་བྱེད་ནུས་
ཤིང་རྡོ་རྗེ་རང་ལ་ཚུར་ཕྱིའི་དངོས་པོ་གང་གིས་མི་ཚུགས་པའོ། ། དེས་ན་ཕྱིའི་རྡོ་རྗེ་དེ་ལྟ་བུ་ལ་མི་ཆོད་པ་སོགས་
ཁྱད་ཆོས་བདུན་ཡོད་པ་ལྟར། ངེས་དོན་གྱི་རྡོ་རྗེ་ཇི་སྐད་བཤད་པ་དེ་ལ་ཡང་། མི་མཐུན་ཕྱོགས་ཀྱི་མཚོན་གྱིས་
མི་ཆོད་པ་དང་། མི་ཤིགས་ཅིང་གཞིག་པར་མི་ནུས་པ་དང་། མི་སླུ་བའི་བདེན་པ་དང་། མི་ཕྱེད་པའི་སྲ་བ་
དང་། འགྱུར་མེད་ཀྱི་བརྟན་པ་དང་། བྱ་བའི་ལས་ཐམས་ཅད་ལ་ཐོགས་པ་མེད་པ་དང་། ཕ་རོལ་གྱི་ཕྱོགས་
ལས་ཐམས་ཅད་དུ་རྒྱལ་ཞིང་མི་ཕམ་པར་བྱེད་ནུས་པ་སྟེ་ཁྱད་པར་བདུན་ཡོད་དོ། ། གསུམ་པ་ནི། གདུག་པའི་
བསམ་པ་ཅན་གྱི་སེམས་ཅན་ཐམས་ཅད་སྐྲག་པར་བྱེད་པ་དང་། དེ་ལྟ་བུའི་སེམས་ཅན་ཐམས་ཅད་འཇིལ་བ་སྟེ་
འཇོམས་པར་བྱེད་པ་དང་། སེམས་ཅན་དེ་དག་གིས་བྱས་པའི་རིག་སྔགས་ངན་པ་ཐམས་ཅད་གཅོད་པར་བྱེད་
པ་དང་། རིག་སྔགས་ངན་པ་ཐམས་ཅད་གནོན་པར་བྱེད་པ་དང་། དེ་དག་གིས་བྱས་པའི་ལས་སྦྱོར་ངན་པ་
ཐམས་ཅད་འཇོམས་པར་བྱེད་པ་དང་། ཕ་རོལ་གཞན་གྱིས་བསམ་སྦྱོར་ངན་པས་བྱས་པའི་ལས་ཐམས་ཅད་
འཇིག་པར་བྱེད་པ་སྟེ་དེ་རྣམས་ནི་མིས་བྱས་པ་གཙོ་ཆེའོ། ། མི་མ་ཡིན་གྱི་དབང་དུ་བྱས་ནས་ལྷའི་གདོན་ལ་
སོགས་པ་གདོན་ཐམས་ཅད་བརླག་པར་བྱེད་པ་དང་། གདོན་དེ་རྣམས་ཀྱིས་ཟིན་པ་ལས་ཐར་བར་བྱེད་པ་དང༌།
འབྱུང་བོ་ཐམས་ཅད་དབང་གིས་འགུགས་པར་བྱེད་པ་དང་། འབྱུང་བོ་ཐམས་ཅད་དྲག་པོའི་ལས་གྱིས་ཚར་
གཅོད་པར་བྱེད་པ་དང་། རང་གི་རིག་སྔགས་ཀྱི་ལས་ཐམས་ཅད་འགྲུབ་པར་བྱེད་དུ་འཇུག་པ་དང་། རང་གིས་
སྔར་རིག་སྔགས་མ་གྲུབ་པ་རྣམས་གྲུབ་པར་བྱེད་པ་དང་། གྲུབ་ཟིན་པ་རྣམས་བརྟན་ཅིང་ཆུད་མི་ཟ་བར་བྱེད་པ་
དང༌། སེམས་ཅན་ལ་ཆོས་ནོར་གྱི་འདོད་པ་ཐམས་ཅད་རབ་ཏུ་སྦྱིན་པར་བྱེད་པ་དང་། སེམས་ཅན་ཐམས་ཅད་
ལ་གནོད་པའི་ཕྱོགས་བསྲུང་བ་དང་། ནད་གདོན་སོགས་ཞི་བ་དང༌། ཚེ་དང་བསོད་ནམས་སོགས་རྒྱས་པ་དང་།
དྲག་པོས་འདུལ་དགོས་པའི་སེམས་ཅན་འགའ་ཞིག་རེངས་པ་སྟེ་ཡན་ལག་ལྔ་ལྟ་བུ་གཡོ་འགུལ་བྱེད་མི་ནུས་པ་
དང་། ཡིད་རྣམས་ཀྱིས་ ཞི་རྒྱས་གཉིས་དང༌། འགུགས་པར་བྱེད་པ་སོགས་འགའ་ཞིག་གིས་དབང་དང༌།
རེངས་པར་བྱེད་པ་སོགས་ཀྱིས་དྲག་པོའི་ལས་བསྟན་ཏེ། དེ་དག་གི་ལས་སྒྲུབ་ཚུལ་རྣམས་རྒྱ་གཞུང་ནས་འབྱུང་
ཡང་མ་བཀོད་དོ། ། འདིར་རྗོད་བྱེད་ཚིག་གི་གསང་སྔགས་ཀྱི་མཐུར་བཤད་ཀྱང་རྗོད་བྱེད་ཀྱི་གསང་སྔགས་
རྣམས་ནི་ངེས་དོན་གྱི་གསང་སྔགས་ཡེ་ཤེས་ཀྱི་རྒྱུ་ལས་བྱུང་བས་ཕན་ཡོན་རྣམས་གཉིས་ཀ་ཐུན་མོང་བའོ། །
གསུམ་པ་ལ་གཉིས། གཟུངས་བསྒྱུར་བ་དང་། གཟུངས་སྔགས་གཅོད་ཚུལ་ལྷ་བསྒོམ་པ་དང་སྦྱར་ནས་བཤད་
པའོ། ། དང་པོ་ནི། ན་མོ་རཏྟ་ཏྲ་ཡཱ་ཡ་ནི་དཀོན་མཆོག་གསུམ་ལ་ཕྱག་འཚལ་ལོ། ། ཞེས་པ་སྟེ། ན་མོ་ནི་
100

༄༅། ། རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་བ་ཚིག་དོན་རབ་གསལ། །
ཕྱག་འཚལ་ལ། རཏྟཱ་ནི་རིན་པོ་ཆེ་ཡིན་ཡང་དོན་འགྱུར་ལ་དཀོན་མཆོག ཏྲ་ཡཱ་ནི་གསུམ། ཡ་ནི་ལ་ཞེས་པར་
འགྱུར་རོ། ། ན་མ ཙཎྜ་བཛྲ་པཱ་ཎ་ཡེ་ནི། ཕྱག་ན་རྡོ་རྗེ་གཏུམ་པོ་ལ་ཕྱག་འཚལ་ལོ་ཞེས་པ་སྟེ། ཙཎྜ་ནི་གཏུམ་
པོའོ། ། མ་ཧཱ་ཡཀྵ་སེ་ནཱ་བ་ཏ་ཡེ་ནི། གནོད་སྦྱིན་གྱི་སྡེ་དཔོན་ཆེན་པོ་སྟེ། མ་ཧཱ་ནི་ཆེན་པོ། ། ཡག་ནི་གནོད་
སྦྱིན། སེ་ནཱ་ནི་སྡེ། པ་ཏ་ཡེ་ནི་དཔོན་ནམ་བདག་པའོ། ། ཏདྱ་ཐཱ་ནི། འདི་ལྟ་སྟེ་ཞེས་པ་སྟེ། ཏད་ནི་འདི་
དང༌། ཡ་ཐཱ་ནི་ལྟ་སྟེ་ཞེས་པའོ། ། ཨོ་ནི་འོག་འདྲེན་དང་། ཊུ་ཊ་ཏུ་ཊ་ནི་མཐར་མཛོད་གཉིས། ཏྲོ་ཊ་ཡ་ཏྲོ་ཊ་
ཡ་ནི་སོལ་ཅིག་གཉིས། སྤོ་ཊ་ཡ་སྤོ་ཊ་ཡ་ནི་ཤིན་ཏུ་སྦྱོར་ཞིག་གཉིས། བྷུརྞ་གྷཱཎ་ནི་ཐར་བར་མཛོད་ཅིག་གཉིས།
གླུཎྜ་བོ་ཡ་གླུཎཱ་བ་ཡ་ནི་ཤིན་ཏུ་ཐར་བར་མཛོད་ཅིག་གཉིས། སརྦ་སཏྭ་ནི་སེམས་ཅན་ཐམས་ཅད། བོ་དྷ་ཡ་བོ་
དྷཡ་ནི་བྱང་ཆུབ་གཉིས། སཾ་བྷོ་དྷ་ཡ་སཾ་བྷོ་དྷ་ཡ་ནི་ཡང་དག་པའི་བྱུང་ཆུབ་གཉིས། དྲྭ་མ་ཕྲུ་མ་ནི་ཚངས་པ་
གཉིས། སཾ་བྷཱ་མ་ཡ་སཾ་བྷཱ་མ་ཡ་ནི་ཡང་དག་པའི་ཚངས་པ་གཉིས། སརྦ་བྷཱུ་ཏ་ནི་འབྱུང་པོ་ཐམས་ཅད། འདིར་
སརྦ་བུདྡྷ་བོདྷི་ནི་ཞེས་འབྱུང་བ་ལྟར་ན་སངས་རྒྱས་ཀྱི་བྱང་ཆུབ་ཅེས་པའོ། ། ཀུཊ་ཀུཊ་ནི་དུམ་བུ་གཉིས། སོ་
ཀུ་ཊ་ཡ་སཾ་ཀུ་ཊ་ནི་ཡང་དག་པར་དུམ་བུ་གཉིས། སརྦ་ཤཱ་ཧཱུཾ་ནི་དྲག་ཐམས་ཅད། གྷ་ཊ་གྷ་ཊ་ནི་ཕྱིན་པ་གཉིས།
སཾ་གྷ་ཊ་ཡ་སཾ་གྷ་ཊ་ཡ་ནི་ཡང་དག་པར་ཕྱིན་པའམ་ལེགས་པར་ཕྱིན་པ་གཉིས། སོ་ནི་ཉེ་བསྒྱུར་ཏེ་ཀུན་ནས་དང་
འདུ་བ་སོགས་དོན་མང་པོ་ཞིག་ལ་འཇུག་གོ ། སརྦ་བིཧཱུཾ་བཛྲ་བཛྲ་ནི་ཐམས་ཅད་རིག་པའི་རྡོ་རྗེ་རྡོ་རྗེ་སྟེ་བིདྡྷཾ་ནི་
རིག་པའོ། ། བཛྲ་ནི་རྡོ་རྗེ་ཡིན་པ་འདྲ་ལ། སྤོ་ཊ་སྦྱར་བ། ག་ཊ་གཅོད་པ། མ་ཊ་བཤེག་པ། མ་ཐ་ག་ཏུབ་པ།
ཨཊྚ་སྒྲོལ། ཧཱ་ས་བཞད། ནཱི་ལ་སྔོ། ། སུ་ནི་ལེགས་པའོ། ། ཧེ་ཕུལླ་ནི་རུ་ཕུ་ཀླུ་ནི་སྡུག་བསྔལ་དང་སྡུག་
བསྔལ་གྱི་རྒྱུན་ཆོད་ཅིག ། གྲིཏྟ་ཀུལླི་ནི་གཟུང་ལ་གཞོམ་པར་མཛོད་ཅིག ། མི་ལི་ཙུམྦུ་ནི་དག་ཅིང་གཞོམ་པར་
མཛོད། ཀུ་རུ་ཀུལླེ་ནི་བྱེད་པར་མཛོད། བི་ཛ་ཡ་ནི་རྣམ་པར་རྒྱལ་བ་སྟེ་བི་རྣམ་པར། ཛཱ་ཡ་རྒྱལ་པའོ། ། ཀཱི་
ལི་ཀཱི་ལཱ་ཡ་ནི་ཕུར་བུས་ཕུར་བུ་ཐོབ། ཀ་ཊ་ཀ་ཊ་ནི་སྐྱོད་གཉིས། མ་ཊ་མ་ཊ་ནི་སྦྱར་གཉིས། ང་ཊ་ང་ཊ་ནི་མ་
འཕེལ་གཉིས། མོ་ཊ་ན་ནི་བསྒྲལ་བ། པྲ་མོ་ཊ་ནི་ཕྱོགས་ལས་སྒྲོལ་བ། ཙ་ར་ནི་ཙ་ར་ནི་ཕུན་ཚོགས་སྦྱོར་གཉིས།
ཧ་ར་ཧ་ར་ནི་འཕྲོག་ཅིག་གཉིས། ས་ར་ས་ར་ནི་དྲན་པ་གཉིས། མཱ་ར་ཡ་ནི་སོད་ཅིག ། པི་དཱ་ར་ཎཱ་ནི་རྣམ་
པར་འཇོམས་པའམ་འཛིན་པ། ཚིནྡ་ཚིནྡ་ནི་ཚོད་ཅིག་གཉིས། བྷིནྡ་བྷིནྡ་བཤིག་ཅིག་གཉིས། མ་ཧཱ་ཀཱི་ལི་ཀཱི་ལཱ་
ཡ་ནི་ཕུར་བུ་ཆེན་པོས། བརྙ་བརྙ་ནི་ཆིངས་ཤིག་གཉིས། ཀྲོ་དྷ་ནི་ཁྲོ་བོ། ཀཱི་ལི་ཀཱི་ལ་ཕུར་བུས། ཙུ་རུ་ཙུ་རུ་ནི་
མཛོད་ཅིག་གཉིས། ཙཎྜ་ནི་གཏུམ་པོ། ། ཀཱི་ལི་ཀཱི་ལཱ་ཡ་ནི་ཕུར་བུས། ཏྲཱ་ས་ཡ་ཏྲཱ་ས་ཡ་ནི་སྐྱོད་ཅིག་གམ་སྐྲག་
པར་གྱིས་གཉིས། ཀཱི་ལི་ཀཱི་ལཱ་ཡ་ནི་ཕུར་བྱས། ཞེས་པ་སྟེ། ཀཱི་ལ་ཡ་བཞི་ནི་ཕུར་བུའི་ཁྲོ་བོ་བཞིར་སྙིང་
101

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པོའོ། ། ཧ་ར་ཧ་ར་ནི་འཕྲོག་པའམ་སྐྲོད་ཅིག་གཉིས། དྷ་ར་ནི་འཛིན་པ། བྲ་ཧ་ར་བྲ་ཧ་ར་ནི་རབ་ཏུ་འཕྲོག་
པའམ་ཕྱོགས་སུ་སྐྱོད་ཅིག ། པྲ་བྷཉྫ་ནི་རབ་ཏུ་འཇོམས་པའམ་ཕྱོགས་འཆང་། མ་ཏི་སྦེ་ར་ནི་བློ་གནས་པའམ་
བརྟན་པ། ཤུ་ཏི་སྦི་ར་ནི་ལེགས་པར་བརྟན་པ། པྲ་ཏི་སྨྲ་ར་ནི་སོ་སོར་བརྟན་པའམ་ཕྱོགས་སུ་བརྟན་པ། མ་ཧཱ་
བཛྲ་ནི་རྡོ་རྗེ་ཆེན་པོ། ། ཨ་པྲ་ཏི་ཧ་ཏ་ནི་ཐོགས་པ་མེད་པའམ་རབ་ཏུ་བརྟན་པ། ཨ་མོ་གྷ་ནི་དོན་ཡོད་པ། ཨེ་
ཧེ་ཧི་ནི་ཚུར་བྱོན་ནི་ཚུར་ཤོག ། ཤི་ཤྲཱི་ནི་དཔའ་བར་འགྲོ་བ། དྷ་ར་ཡ་ནི་འཛིན་པ། དྷ་ར་དྷ་ར་ནི་ཟུངས་ཤིག་
གཉིས། དྷི་རི་དྷི་རི་ནི་འཛིན་པའམ་ཐོར་གཉིས། དྷུ་རུ་དྷུ་རུ་ནི་འཛིན་དུ་ཆུག་གམ་མི་འཆོར་བ་གཉིས། སརྦ་
བཛྲ་ལྕེ་ལ་མ་ཝརྟ་ཡ་ནི་རྡོ་རྗེའི་རིགས་ཐམས་ཅད་ཀྱི་བྱིན་གྱིས་བསྐུར་བའམ་མཉེས་པར་མཛོད། ཨ་མུ་ཀ་མཱ་ར་ཡ་
ཕཊ་ནི་ཆེ་གེ་མོའམ་དགྲ་ཐམས་ཅད་སོད་ཅིག ། ན་མ༔ ས་མནྟ་བཛྲ་ནཱི་ནི་ཕྱག་འཚལ་ལོ་ཀུན་ནས་རྡོ་རྗེ་ལ།
སརྦ་བཛྲ་སོགས་སྔར་བཞིན། མ་ཧཱ་བ་ལེ་ནི་སྟོབས་པོ་ཆེ། ཀ་ཊ་བེ་ཏ་ཏ་ལེ་ནི་མ་ཆ་བ་ཐོབ་ཅིག ༑ ཨ་ཙ་ལེ་ནི་
མི་གཡོ་བར་གྱིས་ཤིག ། མཎྜལ་མ་ལེ་ནི་དཀྱིལ་འཁོར་སྲུངས་ཤིག ། ཨ་ཏི་ནི་ཕུལ་བྱུང་ངམ་རྫོགས་པ། མ་ཧཱ་
བ་ལེ་ནི་སྟོབས་ཆེན་པོ། ། བེ་ག་ར་ཎ་ནི་རླུང་ཤུགས་འདྲ་བ། ཨ་རྫི་ཏེ་ནི་མ་ཕམ་པ། ཛཱ་ལ་ཛཱ་ལ་ནི་འབར་བ་
འབར་བ། ཏི་ཊི་ཏི་ཊི་ནི་འབར་ཞིང་འབར་བ། ཏིང་ག་ལེ་ནི་སོ་སོར་འབར་བས། ད་ཧ་ད་ཧ་ནི་བསྲེག་གཉིས།
ཏེ་ཛོ་ཝ་ཏི་ནི་གཟི་བརྗིད་ཅན། ཏི་ལི་ཏི་ལི་ནི་གཅོད་གཅོད༔ བནྡྷ་བནྡྷ་ནི་ཆིངས་ཆིངས། མ་ཧཱ་བ་ལེ་བཛྲ་ཨརྐུ་
ཤ་ནི་སྟོབས་པོ་ཆེ་རྡོ་རྗེ་ལྕགས་ཀྱུ། ཛཱ་ལ་ཡ་སྭཱ་ཧཱ་ནི་འབར་བའི་གཞི་ཚུགས་ཤིག་ཅེས་པ་སྟེ་གཟུངས་རིང་ངོ༌། །
དེ་ནས་ན་མོ་རནྟ་ཏྲ་ཡཱཡ་ནི་དཀོན་མཆོག་གསུམ་ལ་ཕྱག་འཚལ་ལོ། ། ན་མ ཙཎྜ་བཛྲ་པཱ་ཎ་ཡེ་ནི་ཕྱག་ན་རྡོ་རྗེ་
གཏུམ་པོ་ལ་ཕྱག་འཚལ་ལོ། ། མ་ཧཱ་ཡཀྵ་སེ་ནཱ་པ་ཧ་ཡེ་ནི་གནོད་སྦྱིན་གྱི་སྡེ་དཔོན་ཆེན་པོ་ལ་ཞེས་པའོ། ། ཨོཾ་ཧ་
ར་ཧ་ར་ནི་འཕྲོག་འཕྲོག ། མ་ཐ་མ་ཐ་ནི་རྡེག་རྡེག དྷུ་ན་དྷུ་ན་ནི་གཞིག་པའམ་འཇོམས་གཉིས། ད་ཧ་ད་ཧ་
ནི་བསྲེག་བསྲེག བ་ཙ་བ་ཙ་ནི་ཆོམས་ལ་ཆོམས་སམ་ཚོས་ཚོས། དྷ་ར་དྷ་ར་ནི་ཟུངས་ཤིག་གཉིས། དྷཱ་ར་ཡ་དྷཱ་
ར་ཡ་ནི་འཛིན་དུ་ཆུག་གཉིས། དཱ་རུ་ཎ་དཱ་རུ་ཎ་ནི་དྲག་ཏུ་བཟུང་གཉིས། ཚིནྡ་ཚིནྡ་ནི་གཅོད་གཅོད། བིནྡྷ་
བིནྡྷ་ནི་ཁོས་ཤིག་གཉིས་ཏེ་གཟུངས་འབྲིང་པོའོ། ། དེ་ནས་ན་མཥཱཎྜ་བཛྲ་ཀྲོ་དྷ་ཡ་ནི་ཁྲོ་བོ་རྡོ་རྗེ་གཏུམ་པོ་ལ་
ཕྱག་འཚལ་ལོ། ། ཧུ་ལུ་ཧུ་ལུ་ནི་ཞུགས་གཉིས་སམ་ཁུག་ཁུག ཏེཥྛ་ཏིཥྛ་ནི་བརྟན་པའམ་གནས་པ་གཉིས།
བནྡྷ་བནྡྷ་ནི་ཆིངས་ཤིག་གཉིས། ཧ་ན་ཧ་ན་ནི་བརྡེག་གཉིས་སམ་བསྣུན་བསྣུན། ཨ་མྲྀ་ཏེ་ནི་འཆི་བ་མེད་པ་སྟེ་
དེ་ཡང་མ་ར་ནི་འཆི་བ་དང་། ཨ་དགག་ཚིག་གོང་དུ་བཞག་པས་འཆི་མེད་དུ་སོང་བའོ། ། ཧཱུཾ་ནི་ས་བོན་དང་
ཕཊ་ནི་དོན་དེར་བསྐུལ་བ་སྟེ། འདི་དག་ལ་བསྒྱུར་ཚུལ་ཅུང་ཟད་མི་འདྲ་བ་གཞན་ཡང་ཡོད་དོ། ། གཉིས་པ་
102

༄༅། ། རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་བ་ཚིག་དོན་རབ་གསལ། །
ནི། རྣམ་འཇོམས་པ་སྤྱིར་དཀྱིལ་འཁོར་མི་འདྲ་བ་དང་ལྷའི་གྲངས་མི་འདྲ་བ་དང་འགོད་ཚུལ་མི་འདྲ་བ་མང་དུ་
སྣང་བ་ལས། གཅིག་ནི། དབུས་སུ་རྡོ་རྗེ་རྣམ་འཇོམས། ཤར་དུ་རྡོ་རྗེ་ཕུར་བུ། ལྷོར་རྡོ་རྗེ་བེ་ཅོན། ནུབ་ཏུ་
རྡོ་རྗེ་ཐོ་བ། བྱང་དུ་རྡོ་རྗེ་ཁྲོ་བོ་ཆེན་པོ། ། བྱང་ཤར་དུ་འདོད་རྒྱལ། ཤར་ལྷོར་དབྱིག་སྔོན་ཅན། ལྷོ་ནུབ་ཏུ་
མི་གཡོ་བ། ནུབ་བྱང་དུ་སྟོབས་པོ་ཆེ། སྟེང་དུ་ཧཱུྃ་མཛད། འོག་ཏུ་གནོད་མཛེས་ཏེ་ཁྲོ་བོ་བཅུ་དང་། ཤར་ལ་
སོགས་པའི་སྒོ་བཞིར་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་སྟེ་སྒོ་བ་བཞི་དང་བཅས་བཅོ་ལྔ་བསྒོམས་ནས་སྔགས་
འབྲིང་བསྡུས་བཟླ་བའི་ཚུལ་གཅིག་དང་། ཡང་དཀྱིལ་འཁོར་གྱི་དབུས་སུ་བད་སྟེང་བུམ་པའི་ནང་དུ་རྣམ་
འཇོམས་སྐུ་མདོག་དཀར་པོ་དང་། ཤར་ལ་སོགས་པ་བཞིར་བུམ་ནང་དུ་སྤྱན་ལ་མཱ་མ་ཀི་གོས་དཀར་མོ་སྒྲོལ་མ་
བཞི་དང་། དེའི་ཕྱིར་འཁོར་ལོ་ལ་ཕྱོགས་འཚམས་སུ་ཁམས་གསུམ་རྣམ་རྒྱལ། གཤིན་རྗེ་གཤེད། རྟ་མགྲིན།
བདུད་རྩི་འཁྱིལ་བ་དང་། དབྱུག་སྔོན་ཅན། དོན་ཡོད་ཞགས་པ། ཁྲོ་གཉེར་ཅན། རྡོ་རྗེ་འཁོལ་ལོ་སྟེ་བཅུ་
གསུམ་བསྒོམ་པ་དང་སྔགས་བཟླ་ཚུལ་མི་འདྲ་བ་ཞིག་བཤད་དེ་སྔཔ། ས་རིང་དུམ་བུར་བཅད་པ་ཞིག་གོ ། དེ་ནི་
སྐུའི་དཀྱིལ་འཁོར་དང་གསུང་དང་ཐུགས་ཀྱི་དཀྱིལ་འཁོར་གཉིས་ལ་ལྷ་དགོད་ཚུལ་དང་ལྷ་གྲངས་སྔ་མ་དང་མི་
འདྲ་བ་ཞིག་བཤད། ཡང་དབུས་སུ་རྡོ་རྗེ་རྣམ་འཇོམས། ཕྱོགས་བཞིར་རྡོ་རྗེ་གཏུམ་པོ། ། རྡོ་རྗེ་ཕུར་བུ། རྡོ་
རྗེ་བེ་ཅོན། རྡོ་རྗེ་ཐོ་བ་དང་། འཁོར་ལོའི་གོང་རས་ལ་སྒེག་སོགས་ལྷ་མོ་བཞི་དང༌། གྲུ་ཆད་ལ་བདུག་པ་མ་
སོགས་བཞི་དང༌། ཁྱམས་སུ་ཕྱོགས་སྐྱོང་བཅུ་དང་། སྒོ་བཞིར་སྒོ་མ་བཞི་སྟེ་ལྷ་ཉེར་བདུན་བསྐྱེད་པ་དང་།
ཡང་པདྨ་འདབ་མ་བཞི་བའི་དབུས་སུ་རྡོ་རྗེ་རྣམ་འཇོམས་སྐུ་མདོག་ནག་པོ་དང་། ཕྱོགས་ཀྱི་འདབ་མ་ལ་སྤྱན་
སོགས་བཞི་སྟེ་ལྷ་ལྔ་བཀོད་ནས་སྔགས་བཟླ་ཚུལ་དང་གོ་རིམ་མི་འདྲ་བ་ཞིག་བཤད་དོ། ། ཡང་དཀྱིལ་འཁོར་གྱི་
དབུས་སུ་རྣམ་འཇོམས་སྐུ་མདོག་ནག་པོ་དྲག་པོ་དང་། ཕྱོགས་བཞེར་རྒྱ་འགྲམ་གྱི་སྟེང་དུ་ཁྲོ་བོ་བཞི་དང་།
དེའི་ཕྱིར་ཚིབས་བཅུ་ལ་ཁྲོ་བོ་བཅུ་སྟེ་བཅོ་ལྔ་བཀོད་ནས་གཟུངས་རིང་བཟླ་བ་དང༌། གཞན་ཡང་དཀྱིལ་འཁོར་
དྲུག་བཤད་ཅིང་། ལྷའི་ངོ་བོ་དང་གྲངས་མི་འདྲ་བ་དང་སྔགས་བཟླ་ལུགས་ཀྱང་གཟུངས་རིང་ལ་དུམ་བུ་དུམ་
བུར་བཅད་ནས་བཟླ་ཚུལ་ཞིག་བཤད་ཀྱང་མང་དུ་དོགས་ནས་བཞག ད་ལྟ་ནི་གཙོ་རྐྱང་བའི་འཁྲུས་ཆོག་གྲགས་
ཆེ་ཡང་། རྒྱུ་གཞུང་ལས་ནི་ཁྲུས་ཆོག་རྒྱས་པ་བྱ་ཚུལ་བཤད། རྣམ་འཇོམས་ཀྱི་དབང་དང་ཁྲུས་ཆོག་གཞན་
འགའ་རེ་སྣང་སྟེ། རྣམ་འཇོམས་ཁྲོ་བོ་བརྒྱད་ཀྱིས་བསྐོར་བའི་དཀྱིལ་འཁོར་དུ་དབང་བསྐུར་བ་དང་། དེ་
བཞིན་དུ་ལྷ་མོ་བརྒྱད། དཔའ་བོ་གཅིག་པ། ཡབ་ཡུམ་གཉིས་མེད། ཁྲོ་བོ་བཞི། སྒོམ་བཞི། རྒྱལ་ཆེན་བཞི།
ཕྱོགས་སྐྱོང་བཅུ། ལྷ་ཆེན་བརྒྱད། ཀླུ་ཆེན་བརྒྱད། གཟའ་ཆེན་བརྒྱད། རྒྱུ་སྐར་ཉེར་བརྒྱད་ཀྱི་དཀྱིལ་འཁོར་
103

__ ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུ་དབང་བསྐུར་སོགས་མང་ངོ་། ། བཞི་བ་ལ་གསུམ། མདོར་བསྟན་པ། གཟུངས་ཀྱི་བསྔགས་པ། བྱེ་བྲག་
ཏུ་བཤད་པའོ། ། དང་པོ་ནི། གཟུངས་འདིའི་དཀྱིལ་འཁོར་གྱི་ཆོ་ག་དང་ཁྲུས་ཆོག་ཚུལ་བཞིན་དུ་བྱས་ན་
སེམས་ཅན་དེའི་སྡིག་པ་ཐམས་ཅད་བྱང་བར་བྱས་ནས་དེ་ལས་བྱུང་བའི་སྡུག་བསྔལ་ཐམས་ཅད་མེད་པར་བྱེད་
དོ། ། གཉིས་པ་ནི། རྒྱུ་མཚན་དེས་ན་གཟུངས་ཀྱི་རྒྱུད་འདི་ནི་འདི་སྐོར་གྱི་རྒྱུད་གཞན་ཡོད་དོ་ཅོག་ཀུན་གྱི་རྩ་
བ་ལྟ་བུ་སྟེ། བརྗོད་བྱའི་དོན་ལས་སྒྲུབ་པའི་དཔལ་ཀུན་གྱིས་ལེགས་པར་བརྒྱན་པའོ། ། ཡང་ན་ཚིགས་བཅད་
ཡོངས་རྫོགས་རྒྱུད་ཀྱི་ཁྱད་ཆོས་དང་སྦྱར་ནས་སྦྲེལ་ཀྱང་ཆོག གསུམ་པ་ལ། གང་གི་ཆེད་དུ་ཁྲུས་ཆོག་བྱ་བ་ཀུན་
སློང་ཕན་ཡོན་དང་བཅས་པ་དང་། ཁྲུས་ཆོག་བྱ་ཚུལ་དངོས་སོ། ། དང་པོ་ལ། སློབ་དཔོན་ཡེ་ཤེས་རྡོ་རྗེའི་རྒྱ་
གཞུང་སོགས་སུ་དབང་པོ་ཉམས་པ་གསོ་བ། ཚེ་ཟད་པ་དང་ཉམས་པ་གསོ་བའི་ཚུལ་སོགས་རྒྱས་པར་བཤད་
ཀྱང་འདིར་དེ་རྣམ་བཞག་སྟེ་ཚིག་དོན་ཙམ་བརྗོད་ན། སེམས་ཅན་གང་དག་མིག་རྣ་བ་ལ་སོགས་པའི་དབང་པོ་
ཉམས་པ་དང་། ཚེ་ཟད་དང་ཚེ་མ་ཟད་ཀྱང་ཉམས་པ་དང་། ཕུན་སུམ་ཚོགས་པ་མ་ཡིན་པའི་མི་འདོད་པའི་
ཉེས་པ་གང་ཞིག་ཆགས་པ་སྟེ་ངེས་བཟུང་བ་དང་། རང་སྲུང་སྐྱོབ་བྱེད་པའི་ལྷ་རྣམས་མི་དགའ་བས་རྒྱབ་ཀྱིས་
ཕྱོགས་པ་དང་། རང་གི་གྲོགས་མཛའ་ཞིང་སྙིང་དུ་སྡུག་པའི་སྐྱེ་བོས་ཀྱང་རང་ལ་སྡང་བ་དང༌། བྲམ་ཟེ་དང་
གདོལ་བ་ལ་སོགས་པའམ། ཡང་ན་རང་གི་བྲན་གཡོག་དང་གཉེན་ཉེ་དུའི་བཟའ་བ་དང་དེ་ལྟ་བུ་མིན་པ་སོགས་
ཀྱིས་གཙེས་བ་སྟེ་གནོད་པ་དང༌། དེ་དག་དང་ཕན་ཚུན་མཐུན་པར་མ་ཡིན་པའི་མི་མཐུན་པར་གྱུར་པ་དང་།
རང་གི་སྒོ་ནོར་སོགས་འགྲིབ་པས་ཏེ་ཉམས་ནས་གནོད་པ་དང་། མྱ་ངན་བྱུང་བ་དང་ལུས་སེམས་ངལ་བ་དང་
དེའི་རྐྱེན་གྱིས་གནོད་པ་དང་། འཇིགས་ཤིང་སྐྲག་པ་བྱུང་བ་དང་། ཡོ་བྱད་སོགས་འདོད་པས་ཕོས་པ་དང་།
གཟའ་དང་རྒྱུ་སྐར་དང་གཞན་གྱིས་བྱེད་སྟམས་སམ་བྱད་ཁ་ཕུར་ཁ་སོགས་བྱུང་བ་དང་། མི་བཟད་པའི་གདོན་
གྱི་རིགས་རྣམས་ཀྱིས་ཉེན་པ་སྟེ་གཟིར་བ་དང་། དེར་མ་ཟད། མྱ་ངན་དང་ལུས་སེམས་ངལ་བའི་རྐྱེན་ལས་བྱུང་
བ་རྨི་ལམ་སྡིག་པ་སྟེ་ངན་པ་མཐོང་ན་ཡང་། གང་ཟག་དེས་ནི་རབ་བཀྲུས་གཙང་མ་ཡི་སྟེ་རང་ཉིད་ཁྲུས་བྱས་
ཤིང་གོས་གཙང་མ་གྱོན་པའི་སྒོ་ནས་མདོ་སྡེའི་ཆོ་ག་དམ་པ་འདི་ཉིད་ཉན་པར་གྱིས་ལ་ཁྲུས་ཆོག་ཚུལ་བཞིན་དུ་
བྱས་ན་གོང་གི་ཉེས་པ་དེ་ཐམས་ཅད་ཞི་བར་འགྱུར་རོ། ། གཞན་ཡང་སྐྱེས་བུ་གང་དག་བསམ་པ་ཡིད་དགེ་ཞིང་
སེམས་དང་བ་དང་ལྡན་པ་དེས་ལུས་ལ་གཙང་མའི་གོས་ཀྱིས་རབ་ཏུ་བརྒྱན་ཏེ། བརྗོད་བྱ་ཟབ་མོ་ཀུན་ཕལ་བ་
གཞན་གྱི་ཡུལ་མིན་ཞིང་སངས་རྒྱས་ཀྱི་སྤྱོད་ཡུལ་དུ་གྱུར་བའི་མདོ་སྡེ་འདི་ནི་ཉན་ཅིང་ཁྲུས་དང་དོན་ཉམས་སུ་
ལེན་པར་བྱེད་ན། མདོ་སྡེའི་གཟུངས་འདི་ཡི་གཟི་བརྗིད་ཀྱི་མཐུས་སྲོག་ཆགས་བསྒྲུབ་བྱ་དེ་དག་ཐམས་ཅད་ཀྱི་
104

༄༅། ། རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་བ་ཚིག་དོན་རབ་གསལ། །
མི་བཟད་པའི་ནད་རྣམས་དང་། དེ་ལས་བྱུང་བའི་སྡུག་བསྔལ་དེ་དག་ཐམས་ཅད་ཀྱང་ཞི་བར་འགྱུར་བར་བལྟ་
ཞིང་། ཚེ་དང་བསོད་ནམས་སོགས་འཕེལ་བར་འགྱུར་བ་དང་། སྡིག་པ་ཀུན་ལས་རྣམ་པར་ཐར་བར་འགྱུར་
རོ། ། འོ་ན་འདི་སྔགས་ཕྱོགས་མིན་ནམ་ཅི་འདིར་མདོ་སྡེ་ནས་འབྱུང་བ་ཇི་ལྟར་ཡིན་སྙམ་ན། སྐྱོན་མེད་དེ།
གསང་སྔགས་མདོ་སྡེའི་ཚུལ་དུ་བཤད་ཀྱིས་ཉོན། ། ཞེས་འབྱུང་བ་ལྟར་སྡེ་སྣོད་གསུམ་གྱི་ནང་གི་མདོ་སྡེའི་སྡེ་
སྣོད་དུ་འདུས་པ་ལ་དགོངས་སོ། ། གཉིས་པ་ནི། ཁྲུས་ཆོག་བྱེད་པ་ལ་བུམ་རྫས་དང་བཅས་པའི་བུམ་པ་ལྟ་
གོན་བྱ་དགོས་ཤིང༌། བུམ་རྫས་ནི། སྤྱིར་འདི་ལུགས་ཀྱི་བུམ་རྫས་ཉེར་ལྔ་རྣམས་དང༌། འདིར་དངོས་སུ་
བསྟན་པའི་ནོར་བུ་དང་། གསེར་དངུལ་གྱི་རྒྱུ་མུ་ཏིག་སོགས་རིན་པོ་ཆེ་རྣམས་དང་ཙནྡན་དཀར་དམར་དང་
བཅས་པ་དང་། ཤེལ་དང་རྡོ་རྗེ་མེ་ཏོག་དམར་པོ་སོགས་དང་བཅས་པའི་ཆུ་ཡིས་གསེར་རམ་སྟེ་གསེར་གྱི་བུམ་
ནང་ཕྱེད་གཉིས་ཙམ་གང་བར་བླུགས་པའམ། དེ་མ་འབྱོར་ན་དངུལ་དང་ཟངས་དང་རག་གན་གྱི་བུམ་པ་དག་
ཀྱང་རུང་ཞིང་། བུམ་པ་དེའི་མགུལ་བ་གཙང་མིང་གོས་དཀྲི་ཞིང་ནང་ཆུ་ཡིས་དགང་བར་བྱའོ། ། བུམ་པའི་
ནང་དུ་བསྐྱེད་དེ་ཡེ་ཤེས་པ་བསྟིམས་ནས་རྡོ་རྗེ་རྣམ་པར་འཇོམས་པའི་གཟུངས་རྒྱས་འབྲིང་བསྡུས་པ་དེ་དག་ཉི་
ཤུ་རྩ་གཅིག་གམ། ཡང་ན་ལན་གྲངས་བརྒྱ་རྩ་བརྒྱད་སོགས་བཟླས་ནས་ནི། གོང་དུ་བརྗོད་པའི་རྒྱལ་པོ་དེ་
སོགས་སེམས་ཅན་གཞན་ལའང་རྟག་ཏུ་ཁྲུས་ཀྱིས་ཤིག་ཅེས་པ་སྟེ་དེས་བྱབས་པ་དང་སྲུང་བ་ཡང་མཚོན་ནོ། །
རྡོ་རྗེ་རྣམ་འཇོམས་བཟླས་ན་ནི་ཞེས་པ་འདིར་གོང་དུ་བླངས་པ་དོན་ཕྱི་རིས་པའི་དབང་དུ་བྱས་པ་སྟེ། ལོགས་སུ་
སྦྱོར་ན་ཡང་སྔགས་བཟླས་ཟིན་ནས་བྱ་བས་ཁྲུས་དངོས་གཞིའི་དུས་སུ་གཟུངས་དེ་དག་བརྗོད་པའི་སྒོ་ནས་བྱའོ་
ཞེས་བྱས་ཀྱང་མི་འགལ་བར་སེམས། འདིར་ཡུངས་དཀར་བཤད་པ་ནི་བགེགས་སྐྲོད་པའི་ཆེད་ཡིན་ལ། དུར་
བ་དང་ཀུ་ཤ་ནི་བུམ་པ་བརྒྱན་པ་དང་གདན་དང་སྲུང་བའི་ཆེད་དུ་ཡིན་པར་བཤད་དོ། ། སྐབས་འདིའི་དངོས་
བསྟན་ནི་ཁྲུས་ཆོག་གི་དབང་དུ་མཛད་ཀྱང༌། རྒྱུད་འདི་བྱ་རྒྱུད་དུ་གཏོགས་པར་མ་ཟད། གཟུངས་རིང་དང་
འབྲིང་བསྡུས་རྣམས་ནི་ལྷ་རྣམས་ཀྱི་སྔགས་ཡིན་ཞིང་། དེ་ལ་སྔགས་རིང་ནི་ལྷ་ཡོངས་རྫོགས་ཀྱི་དབང་དུ་མཛད་
པ་དང་། འབྲིང་ནི་རྣམ་འཇོམས་ལ་ཁྲོ་བོ་བརྒྱད་དང་ཁྲོ་བོ་བཅུས་བསྐོར་བ་དང་། བསྡུས་པ་ནི་དེ་ལ་ཁྲོ་བོ་
བཞིའམ། སྒོ་བ་བཞིས་བསྐོར་བའི་དཀྱིལ་འཁོར་གྱི་དབང་དུ་མཛད་པ་གཙོ་ཆེ་བར་མངོན། དཀྱིལ་འཁོར་གྱི་
ཆོ་ག་ནི་བྱ་རྒྱུད་ཀྱི་ཆོ་ག་གཞན་གྱི་རིགས་འགྲོས་སྦྱོར་བ་དང་དེ་ལ་ཡང་ལྷ་དྲུག་བསྐྱེད་དང་། ཆོ་ག་གསུམ་བསྐྱེད་
སོགས་ཅི་རིགས་པ་སྣང་ངོ་། ། བཞི་བ་མཛུག་ལ་གཉིས་ལས། དང་པོ་ནི། རྡོ་རྗེ་རྣམ་པར་འཇོམས་པའི་
གཟུངས་རྫོགས་སོ་ཞེས་པའོ། ། གཉིས་པ་གང་གིས་བསྒྱུར་བ་ནི། རྒྱ་གར་གྱི་མཁན་པོ་ཤྲཱི་ལཀྵི་ཀ་ར་སྟེ་དཔལ་
105

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཕུན་ཚོགས་བྱེད་པ་དང་། བོད་ཀྱི་ལོ་ཙཱ་བ་དགེ་སློང་ཤོང་སྟོན་རྡོ་རྗེ་རྒྱལ་མཚན་གྱིས་བསྒྱུར་བའོ། ། དུས་ཕྱིས་
དཔང་ལོ་ཙྪ་བ་བློ་གྲོས་བརྟན་པས་རྒྱ་དཔེ་དག་པ་དང་རྒྱ་འགྲེལ་བཟང་པོ་རྣམས་ཀྱི་འབྲུ་སྦྱོར་དང་མཐུན་པར་
བཅོས་ཏེ་ཤིན་ཏུ་དག་པར་བགྱིས་པའོ། །། ༈ རྒྱལ་ཀུན་མཐུ་སྟོབས་གཅིག་བསྡུས་པ། ། གསང་སྔགས་
རིག་སྔགས་འཆང་བའི་རྒྱལ། ། རྡོ་རྗེའི་རིགས་རྣམས་ཀུན་གྱི་རྗེ། ། ཕྱག་ན་རྡོ་རྗེ་ཞེས་སུ་གྲགས། ། མགོན་
དེའི་ཐུགས་ཀྱི་ སྤྲུལ་ བ་ནི། ། དཔལ་ལྡན་རྡོ་རྗེ་ནས་བར་འཇོམས། ། གང་དེའི་གཟུངས་ཀྱི་ཚིག་འགྲེལ་
ཙམ། ། རྣམ་དཔྱོད་དད་པས་མདོར་བསྡུས་བཀོད། ། དེ་ལས་བྱུང་བའི་དགེ་བའི་ཆབ། ། དུས་གསུམ་དགེ་
བའི་ཆུ་ཀླུང་དང༌། ། ལྷན་ཅིག་ཀུན་མཁྱེན་རྒྱ་མཚོ་ཆེར། ། ཞུགས་ནས་འགྲོ་བའི་དོན་བྱེད་ཤོག ། ཅེས་རྡོ་རྗེ་
རྣམ་པར་འཇོམས་པའི་གཟུངས་ཀྱི་འགྲེལ་བ་མདོར་བསྡུས་པ་འདི་ཡང་དོན་གཉེར་ཅན་འགའ་ཞིག་གིས་བསྐུལ་
བས་རྐྱེན་བྱས་ཏེ་ཤཱཀ་བཙུན་བཤད་སྒྲུབ་མིང་ཅན་རང་ཉིད་ཀྱིས་ཀྱང་བདག་པས་ཀུན་ནས་བསླངས་ཏེ། གཞུང་
འདིའི་ཚིག་འཕྲེང་ཡོངས་རྫོགས་མཐར་ཆགས་སུ་བཤད་པ་ཞིག་སྔར་མ་མཐོང་ཡང་། རྒྱ་གཞུང་དག་ན་ཐོར་བུ་
ཐོར་བུར་བཤད་པ་རྣམས་ཕྱོགས་གཅིག་ཏུ་བསྒྲིགས་ནས་ཅོ་ནེའི་དགོན་ཉིན་དུ་སྦྱར་བའི་ཡི་གེ་བ་ནི་ཏཱ་ཡི་ལ་ལུང་
བློ་བཟང་དོན་གྲུབ་གོ ། ། ། མངྒ་ལཾ། ། ། །
106

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་
དོན་གསལ་བའི་ཉི་མ་ཞེས་བྱ་བཞུགས་སོ། །
ན་མོ་མཉྫ་གྷོ་ཥཱ་ཡ། རབ་ཡངས་སྒྲིབ་བྲལ་ཆོས་སྐུའི་མཁའ་ལ་འཕགས། ། སྟོང་ཉིད་ཟབ་མོའི་འབྲུག་
སྒྲའི་དཔལ་གྱིས་མཛེས། ། གདུལ་བྱའི་ཞིང་སར་དོན་གཉིས་ཆར་ཀྱི་རྒྱུན། ། འབེབ་མཛད་ཐུབ་དབང་ཆུ་
འཛིན་དབང་པོར་འདུད། ། བརྟན་པའི་འཁོར་ལོ་དགྲ་བཅོམ་རྣམ་རོལ་གྱིས། ། ཟབ་དོན་འདྲི་ཞིང་ལན་
ཀུན་ལྡོན་ལ་མཁས། ། ཉོན་མོངས་མེད་པའི་མཆོག་ཏུ་ལུང་བསྟན་པ། ། འཕགས་པ་རབ་འབྱོར་ཞབས་ལ་
གུས་ཕྱག་འཚལ། ། ཟབ་དོན་འགྲེལ་བར་རྒྱལ་བས་ལུང་བསྟན་པ། ། ཀླུ་སྒྲུབ་འཕགས་པ་ལྷ་དང་ཟླ་བ་
གྲགས། ། བློ་བཟང་རྒྱལ་བ་གཉིས་པ་ཡབ་སྲས་སོགས། ། བཤེས་གཉེན་རིམ་པར་བྱོན་ལ་ཕྱག་འཚལ་ལོ། །
འདིར་རྡོར་གཅོད་དུ་གྲགས་པ་ཤེར་ཕྱིན་སུམ་བརྒྱ་བའི་འགྲེལ་བ་ཇི་ལྟར་འཚམ་པ་ཞིག་དད་པས་བཤད་
པར་བྱ་སྟེ། གཞུང་འདིས་ནི་བདག་མེད་ཀྱི་དོན་འཆད་པ་གཙོ་བོར་མཛད་ཅིང་ཟློས་ཏེ་གསུངས་པ་མང་བ་དང་།
འདི་ལ་རྒྱ་འགྲེལ་གཅིག་ལས་བོད་འགྲེལ་མི་སྣང་བས་ཇི་བཞིན་འཆད་དཀའ་བར་སྣང་ནའང་རང་བློས་ཇི་ལྟར་
ནུས་པ་བཞིན་བཤད་པར་བྱའོ། ། འདི་ལ་གསུམ། སྔོན་འགྲོ། དངོས་གཞི། མཇུག་གི་རིམ་པའོ། ། དང་
པོ་ལ་གསུམ། མཚན་བསྒྱུར་ཞིང་དོན་བཤད་པ། འགྱུར་གྱི་ཕྱག གླེང་གཞིའོ། ། དང་པོ་ནི། རྒྱ་གར་སྐད་
དུ། ཨཱརྱ་བཛྲ་ཞེས་སོགས་ཏེ། དེ་བོད་སྐད་དུ་བསྒྱུར་ན། ཨཱརྱ་ནི་འཕགས་པ། བཛྲ་ནི་རྡོ་རྗེ། ཙྪེད་ཀ་ནི་
གཅོད་པ། པྲཛྙཱ་ནི་ཤེས་རབ། པཱ་ར་ནི་ཕ་རོལ་ཏུ། ཨི་ཏ་ནི་ཕྱིན་པ། ནཱ་མ་ནི་ཞེས་བྱ་བ། མ་ཧཱ་ནི་ཆེན་པོ།
ཡཱན་ནི་ཐེག་པ། སཱུ་ཏྲ་ནི་མདོ་ཞེས་པར་འགྱུར་རོ། ། འདིར་པཱ་ར་མི་ཏ་ཞེས་འབྱུང་བ་ནི། པཱ་ར་དང་ཨི་ཏའི་
བར་དུ་རྣམ་དབྱེ་གཉིས་པའི་ཨམ་བྱིན་ནས་ཨ་ཕྱིས་ཏེ་མ་ཨི་ལ་བྱིན་ནས་མཚམས་སྦྱར་བས་མི་ཏར་སོང་བའོ། །
འདིའི་མཚན་དོན་བཤད་པ་ནི། བརྒྱ་བྱིན་གྱིས་གཞི་རྡོ་རྗེ་དེ་ཕྱིའི་དངོས་པོ་གཞན་གྱིས་གཞིག་པར་མི་ནུས་ཤིང་
དེའི་རི་བྲག་སོགས་ཀྱི་དངོས་པོ་གང་ལ་བསྣུན་ཀྱང་ཐལ་བར་བྱེད་ནུས་པ་ལྟར། གཞུང་འདིའི་བརྗོད་བྱ་དོན་གྱི་
ཤེར་ཕྱིན་སྟོང་ཉིད་རྟོགས་པའི་ཡེ་ཤེས་དེ་ལ་མི་མཐུན་ཕྱོགས་ཀྱིས་མི་ཚུགས་ཤིང་། དེས་ཉོན་མོངས་པ་དང་སྡུག་
107

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྔལ་ཐམས་ཅད་རྩད་ནས་གཅོད་པའི་དོན་ནོ། ། གཉིས་པའི་འགྱུར་ཕྱག་གི་དོན་ནི་སླའོ། ། གསུམ་པ་གླེང་
གཞིའི་གཞུང་འདི་སྨོས་ཅེས་སྡུད་པ་བོ་བདག་གིས་ཐོས་པ་ནི་དུས་གཅིག་གི་ཚེ་ན། ། བཅོམ་ལྡན་འདས་མ་
མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན། དགེ་སློང་གི་དགེ་འདུན་
ཆེན་པོ་ཉན་ཐོས་སྟོང་ཉིས་བརྒྱ་ལྔ་བཅུ་དང༌། བྱང་ཆུབ་སེམས་དཔའ་རབ་ཏུ་མང་པོ་དག་དང་ཐབས་གཅིག་སྟེ་
ལྷན་ཅིག་ཏུ་བཞུགས་སོ། ། དེ་ཡང་རྒྱ་གར་ན་མཉན་ཡོད་སོགས་གྲོང་ཁྱེར་ཆེན་པོ་དྲུག་ཡོད་པ་ལས། མཉན་
ཡོད་འདི་རྒྱལ་པོ་གསལ་རྒྱལ་གྱི་མངའ་འོག་ཏུ་གཏོགས་ཤིང་། དེར་རྒྱལ་བུ་རྒྱལ་བྱེད་ཅེས་བྱ་བའི་སྐྱེད་མོའི་ཚལ་
ཕུན་སུམ་ཚོགས་པས་གཞི་བཟང་པོ་ཡོད་དོ། ། བཅོམ་ལྡན་འདས་སངས་རྒྱས་ནས་ལོ་ཆ་ཤས་སོང་བའི་སྐབས་
ཞིག་ན་ཁྱིམ་བདག་མགོན་མེད་ཟས་སྦྱིན་ཞེས་བྱ་བས་བཅོམ་ལྡན་འདས་འཁོར་བཅས་རྒྱུན་དུ་བཞུགས་པའི་
གནས་གཙུག་ལག་ཁང་ཆེན་པོ་བཟང་བ་ཞིག་འདེབས་པར་འདོད་ནས། རྒྱལ་བུ་རྒྱལ་བྱེད་ལ་ཚལ་དེ་གང་བའི་
གསེར་སྲང་སྟོང་ཕྲག་དུ་མ་བྱིན་ནས་རྒྱལ་བྱེད་ཀྱི་ཚལ་དེ་ཉོས་སོ། ། རྒྱལ་བྱེད་ཀྱིས་ཀྱང་སྒོ་ཁང་ཕྱོགས་ནས་ས་
དུམ་བུ་ཞིག་བཅོམ་ལྡན་འདས་ལ་ཕུལ་ཏེ། ཚལ་དེར་མགོན་མེད་ཟས་སྦྱིན་གྱིས་ཤཱ་རིའི་བུ་ལ་བརྟེན་ནས་ལྷ་མིའི་
བཟོ་བོས་ཀུན་དགའ་ར་བ་ཁྱད་པར་དུ་འཕགས་པ་ཞིག་བཞེངས་ཏེ་ཟིན་པ་ན་བཅོམ་ལྡན་འདས་ཀྱིས་རྒྱལ་བྱེད་
ཀྱི་བསམ་པ་མཁྱེན་ནས། གཙུག་ལག་ཁང་གི་མིང་བཟང་ཡང་དེ་བསྟུན་གྱིས་བཏགས་སོ། ། མགོན་མེད་ཟས་
སྦྱིན་འདིས་ཆུ་ནང་དང་ས་འོག་ན་ཡོད་པའི་རིན་པོ་ཆེའི་གཏེར་རྣམས་མཐོང་ཞིང་རང་དགར་བླངས་ནས་ལོངས་
སྤྱོད་ནུས་པ་སྟོན་པའི་སྦྱིན་བདག་གི་ཆེད་དུ་བསམ་བཞིན་དུ་སྐྱེ་བ་བཟུང་བའི་སྐྱེས་ཆེན་དམ་པ་ཞིག་གོ ། དེ་
ནས་བཅོམ་ལྡན་འདས་ཀྱིས་གདུལ་བྱའི་དོན་དུ་སྔ་དྲོའི་དུས་སུ་ཆོས་གོས་རྣམ་གསུམ་སྐུ་ལ་གསོལ་ཞིང་ལྷུང་བཟེད་
བསྣམས་ནས་མཉན་ཡོད་གྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་ཏེ་ཆེད་དུ་གཤེགས་སོ། ། བསོད་སྙོམས་
བླངས་ཏེ་མཇུག་ཏུ་སླར་བྱོན་ནས་ཞལ་ཟས་གསོལ་བའི་བྱ་བ་མཛད་དོ། ། ཟས་ཕྱི་མ་ཕྱི་དྲོའི་བསོད་སྙོམས་ཟ་བ་
སྤངས་ནས། ལྷུང་བཟེད་སོགས་བཞག་ནས་ཞབས་བཀྲུས་ཤིང་བསིལ་ཏེ། གདན་བཤམས་པ་ཉིད་ལ་དཀྱིལ་མོ་
ཀྲུང་བཅས་ནས་སྐུ་དྲང་བོར་སྲང་སྟེ། གཞུང་འདི་སྟོན་པར་འགྱུར་བ་མཁྱེན་པའི་དྲན་པ་མངོན་དུ་བཞག་ནས་
བཞུགས་སོ། ། བཅོམ་ལྡན་འདས་བསོད་སྙོམས་ལ་འབྱོན་པ་ནི། རང་ཉིད་བསོད་སྙོམས་ཀྱི་ཟས་ཟ་དགོས་
པའི་ཆེད་མིན་གྱི། གདུལ་བྱ་ལ་ཚོགས་གསོག་པ་དང་ཆོས་སྟོན་པ་སོགས་ཀྱི་ཆེད་དུའོ། ། སངས་རྒྱས་ལ་ནི་
བཀྲེས་སྐོམ་འབྱུང་མི་སྲིད་པར་གསེར་འོད་ལས་བཤད་ཅིང་། གསོལ་དགོས་ནའང་རང་ཉིད་ནམ་མཁའ་མཛོད་
ཀྱི་ཡེ་ཤེས་ལ་དབང་བསྒྱུར་བས་ཡོ་བྱད་ཀྱིས་ཕོངས་པ་མི་སྲིད་ལ། ས་རྡོ་སོགས་གསེར་དངུལ་རིན་པོ་ཆེར་བསྒྲུབ་
108

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། }
ནུས་ཤིང་། དེ་དག་དང་ཟས་དམན་པ་དག་ཀྱང་རོ་བརྒྱ་ལྡན་པའི་ཟས་སུ་བསྒྱུར་བ་དང་། ཟས་ངན་པ་ཅི་འདྲ་
བ་ཞིག་ཡིན་ཀྱང་སངས་རྒྱས་ཀྱི་ཞལ་དུ་བཞེས་པ་ན་རོ་ཕུན་སུམ་ཚོགས་པ་གཞན་ཕྱིས་མྱོང་བར་མི་འགྱུར་བ་ལྟ་
བུའི་ཟས་སུ་འགྱུར་ཏེ། མངོན་རྟོགས་རྒྱན་ལས། འདི་ལ་རོ་མི་ཞིམ་པ་རོ་མཆོག་སྣང་། ། ཞེས་གསུངས་པའི་
དོན་ཡང་དེའོ། ། སྔོན་སྟོན་པས་ཟླ་བ་གསུམ་དུ་རྟ་ཆས་ཀྱི་ནས་གསོལ་དགོས་པའི་ཚུལ་བསྟན་པའི་ཚེ། ཀུན་
དགའ་བོའི་བསམ་པ་ལ་སྟོན་པ་རྒྱལ་པོའི་རིགས་སུ་སྐྱེས་ཀྱང་། ད་ལྟ་རྟ་ཆས་གསོལ་བའི་དུས་འབྱུང་ངོ་སྙམ་དུ་
ཡིད་སྐྱོ་བའི་ཚེ། སྟོན་པས་ཞལ་ནས་ནས་ཀྱི་འབྲུ་གཅིག་བྱུང་སྟེ་འདི་ཟོ་ཞིག་ཅེས་གསུངས་ནས་ཕྱིན་པས་ཀུན་
དགའ་བོས་ཟོས་པ་ན་ཚིམ་སྟེ། ། དེ་ནས་ཉིན་ཞག་བདུན་དུ་ཟས་ཟ་དགོས་པའི་འདུ་ཤེས་མ་སྐྱེས་པས་ངོ་མཚར་
དུ་གྱུར་བ་བཞིན་ནོ། ། གསེར་འོད་ལས་སྟོན་པས་བསོད་སྙོམས་ལེན་པར་མཛད་ཅིང་གསོལ་བ་ལྟར་སྣང་ཡང་
དོན་ལ་གསོལ་བ་མེད་ཅིང་། བཤང་གཅི་ཡང་མེད་པར་བཤད་ལ། གསང་བ་བསམ་གྱིས་མི་ཁྱབ་པའི་མདོ་ལས།
དེ་བཞིན་གཤེགས་པའི་སྐུ་ནི་གསེར་གྱི་གར་བུ་ལྟ་བུ་སྟེ། སྐུ་ལ་ཁོང་སྟོང་དང་ཕོ་བ་ལོང་ཀ་རྒྱུ་མ་སོགས་ཀྱང་མེད་
པར་བཤད་དེ་དོན་ལ་གནས་སོ། ། དེ་ནས་དགེ་སློང་མང་པོ་ཡང་བཅོམ་ལྡན་འདས་ཀྱི་དྲུང་དུ་ལྷགས་པ་སྟེ་ཕྱིན་
ནས་ལན་གསུམ་བསྐོར་བ་བྱས་ནས་ཕྱོགས་གཅིག་སྟེ་ལྷན་ཅིག་ཏུ་འཁོད་དོ། ། དེར་མ་ཟད། དེའི་ཚེ་གནས་
བརྟན་རབ་འབྱོར་ཡང་འཁོར་དེ་ཉིད་དུ་འདུས་ནས་འདུག་གོ །།
༈ གཉིས་པ་དངོས་གཞི་གཞུང་དོན་བཤད་པ་ལ་གཉིས། ཐོག་མར་ཞུས་ཚུལ་དང་། དེའི་ལན་རྣམས་
རིམ་པར་བཤད་པའོ། ། དང་པོ་ནི། དེ་ནས་ཚེ་དང་ལྡན་པ་རབ་འབྱོར་རང་གི་འདུག་པའི་སྟན་ལས་ལངས་ཏེ།
བླ་གོས་ཏེ་སྟོད་གོས་ཕྲག་པ་གཡོན་པའི་ཕྱོགས་གཅིག་ཏུ་གཟར་ནས། རྐང་པ་གཡོན་པའི་མཐིལ་དང་། གཡས་
པའི་བུས་མོའི་ལྷ་ང་ས་ལ་བཙུགས་ཏེ་བཅོམ་ལྡན་འདས་ཕྱོགས་ག་ལ་བ་དེར་ཐལ་སོ་སྦྱར་བ་བཏུད་ནས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། ། དེ་ནས་ཚིག་སྣ་བསྡུས་ཏེ་བརྗོད་ན། བཅོམ་ལྡན་འདས་ཁྱོད་ཀྱིས་
བྱང་ཆུབ་སེམས་དཔའ་ཆེན་པོ་རྣམས་ལ་ཆོས་ཀྱི་སྒོ་ནས་འདི་ཕྱི་རྣམས་ལ་ཕན་གདགས་པའི་དམ་པ་མཆོག་ཇི་
སྙེད་པ་ཅིག་མཛད་ནས་ཕན་གདགས་པ་དང་། ཡང་བྱང་ཆུབ་སེམས་དཔའ་རྣམས་ལ་གནས་དང་ཆོས་དང་
བཀའ་གདགས་པའི་ཡོངས་སུ་གཏད་པ་རྣམ་པ་གསུམ་གྱི་དམ་པ་ཇི་སྙེད་པས་ཡོངས་སུ་གཏོད་པར་མཛད་ན།
བཅོམ་ལྡན་འདས་ངོ་མཚར་ཆེ་སོགས་ཞེས་གསོལ་ཏོ། ། དེ་ལ་གནས་ནི་དགེ་བའི་བཤེས་གཉེན་ལ་གཏད་པ་
དང་། ཆོས་ནི་དེས་ཕན་འདོགས་བྱེད་དུ་བཅུག་པ་དང་། བཀར་བཏགས་པ་ནི་བྱང་སེམས་ཁྱེད་རྣམས་ཀྱིས་
སེམས་ཅན་ལ་ཕན་གདགས་པར་བྱའོ་ཞེས་གཏད་པ་སྟེ་སློབ་དཔོན་ཀཱ་མ་ལ་ཤིའི་དགོངས་པའོ། ། གླུ་པུ་ཚལ་
109

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དངོས་ནི་བཅོམ་ལྡན་འདས་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་གནས་པར་བགྱི།
ཇི་ལྟར་བསྒྲུབ་པར་བགྱི། ཇི་ལྟར་སེམས་རབ་ཏུ་གཟུང་བར་བགྱི་ཞེས་དོན་ཚན་གསུམ་ཞུས་སོ། ། གཉིས་པ་
ཡན་ལག་བཅོམ་ལྡན་འདས་རབ་འབྱོར་གྱིས་དེ་ལྟར་ཞུས་པ་ལ་ཐུགས་དགྱེས་ནས་ལེགས་སོ་དང་དེ་ཡིན་པའི་
བདེན་ཁ་གནས་སྟེ། དེ་བཞིན་གཤེགས་པས་བྱང་ཆུབ་སེམས་དཔའ་རྣམས་ལ་ལན་གདགས་པ་དང་། ཡོངས་
སུ་གཏད་པར་ཞལ་གྱིས་བཞེས་སོ། ། རྒྱུ་མཚན་དེའི་ཕྱིར་ན། ལེགས་པར་ཉོན་ལ་ལེགས་པར་ཡིད་ལ་མི་བརྗེད་
པར་ཟུངས་ཤིང་ཞེས་དང་། གོང་དུ་ཞུས་པའི་ཇི་ལྟར་གནས་པར་བྱ་བ་སོགས་གསུམ་ཁྱོད་ལ་བཤད་པར་བྱའོ་
ཞེས་གསུངས། ལན་ལ་རབ་འབྱོར་གྱིས་བཅོམ་ལྡན་འདས་དེ་དེ་བཞིན་ནོ་ཞེས་གསོལ་ནས་བཅོམ་ལྡན་འདས་ཀྱི་
གསུངས་པ་ལྟར་མཉན་པ་དང་། བཅོམ་ལྡན་འདས་ཀྱིས་རབ་འབྱོར་ལ་འཆད་པར་འགྱུར་བ་འདི་སྐད་ཅེས་
བཀའ་སྩལ་ཏོ། ། རབ་འབྱོར་འདི་ཉན་ཐོས་ཀྱི་ཚུལ་བཟུང་བ་ཙམ་མ་གཏོགས། དོན་ལ་འཇམ་དཔལ་གྱི་སྤྲུལ་
བར་སྣང་ལ། སྟོན་པས་ཡུམ་གསུངས་པའི་ཚེ་རབ་འབྱོར་ཉིད་ཡུམ་གྱི་མདོ་ཐོག་མར་འཆད་པ་བོར་བསྒོས་ཏེ་
དགོངས་གཞི་ཆེའོ། ། གཞུང་གི་བསྡུས་དོན་ལ་སློབ་དཔོན་ཀཱ་མ་ཤཱི་ལས། སེམས་བསྐྱེད་པ་དང་། ཕ་རོལ་ཏུ་
ཕྱིན་པ་ལ་སྦྱོར་བ་དང་། གཟུགས་སྐུ་ཐོབ་པར་འདུན་པ་ནས། སངས་རྒྱས་ཀྱིས་ཡོངས་སུ་བཙལ་བའི་བར་བཙོ་
བརྒྱད་བཤད་ཅིང་། དེའི་དང་པོ་བཅུ་དྲུག་ནི་ལོངས་སྤྱོད་ཀྱི་ས་དང་། དེ་ནས་གཅིག་གི་ལྷག་བསམ་དག་པའི་
མ་དང༌། བཅོ་བརྒྱད་པ་ནི་སངས་རྒྱས་ཀྱི་ས་དང་སྦྱར་ནས་འཆད་དོ། ། འདིར་ཅུང་ཟད་བསྡུས་ནས་འཆད་
པར་འདོད་པས་དང་པོ་བྱང་ཆུབ་ཏུ་སེམས་བསྐྱེད་པ་ནི། རབ་འབྱོར་འདི་ལ་བྱང་ཆུབ་སེམས་དཔའི་ཐེག་པ་ལ་
ཞུགས་པས་ཐོག་མར་སེམས་བསྐྱེད་པའི་ཚེ་འདི་སྙམ་དུ་སེམས་པར་བྱ་སྟེ། བདག་གིས་ནི་སེམས་ཅན་གྱི་ཁམས་
དཔག་ཏུ་མེད་ཅིང་གྲངས་མེད་པ་ཞིག་ཡོད་པ་ཇི་ཙམ་པ་དེ་རྣམས་སྐྱེ་གནས་ཀྱི་སྒོ་ནས་སེམས་ཅན་གྱི་རིགས་སུ་
བསྡུ་བས་བསྡུས་པ་ན། སྒོ་ང་ལས་སྐྱེས་པའམ། དེ་བཞིན་དུ་མངོལ་དང་། དྲོད་གཤེར་དང་། རྫུས་ཏེ་སྐྱེས་པ་
བཞི་དང་། འདོད་ཁམས་དང་གཟུགས་ཁམས་ན་ཡོད་པའི་སེམས་ཅན་གཟུགས་ཅན་དང༌། གཟུགས་མེད་ན་
ཡོད་པའི་གཟུགས་ཅན་མ་ཡིན་པ་དང་། འབྲས་བུ་ཆེ་བ་དང་སྲིད་རྩེའི་སེམས་ཅན་ལས་གཞན་པའི་འདུ་ཤེས་
ཅན་གྱི་སེམས་ཅན་དང་། འབྲས་བུ་ཆེ་བའི་ཕྱོགས་གཅིག་གི་སེམས་ཅན་རྣམས་འདུ་ཤེས་མེད་པ་དང་། སྲིད་
རྩེར་སྐྱེས་པའི་སེམས་ཅན་རྣམས་འདུ་ཤེས་རགས་པ་མེད་ཅིང་ཕྲ་བ་མེད་པའང་མ་ཡིན་པ་སྟེ། མདོར་ན་སེམས་
ཅན་གྱི་ཁམས་ཅི་ཙམ་དུ་སེམས་ཅན་ཞེས་མིང་གིས་གདགས་པས་བཏགས་པ་དེ་དག་ཐམས་ཅད་སྒྲིབ་གཉིས་དང་
སྡུག་བསྔལ་གྱི་ཕུང་པོ་ལྷག་མ་མེད་པའི་མི་གནས་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་
110

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། }
བཟླའོ་སྙམ་དུ་སེམས་བསྐྱེད་པར་བྱའོ། ། དོན་བསྡུ་ན་སེམས་ཅན་དེ་ཐམས་ཅད་མི་གནས་པའི་མྱང་འདས་
སངས་རྒྱས་ཀྱི་ཆོས་ཀྱི་སྐུ་ངོ་བོ་ཉིད་སྐུ་ཐོབ་པའི་ཆེད་དུ་སེམས་བསྐྱེད་པའོ། ། སེམས་ཅན་ཀུན་སྡུག་བསྔལ་
གསུམ་པོ་ཅི་རིགས་ལས་སྐྱོབ་འདོད་ཀྱི་སྙིང་རྗེ་ཆེན་པོ་སྔོན་དུ་བཏང་ནས་མྱང་འདས་མཐར་ཐུག་ལ་འགོད་འདོད་
ཀྱི་སེམས་གསར་དུ་བསྐྱེད་པ་དང་། སྔར་བསྐྱེད་ཟིན་པ་ཞིག་ཡིན་ན་ནི་བསྐྱེད་པ་དེ་གསལ་བཏབ་སྟེ་གོ་འཕེལ་དུ་
བྱེད་པའོ། ། སྐྱེ་གནས་བཞི་ལས་སྒོང་སྐྱེས་ནི། མི་དང་ཀླུ་དང་བྱ་སོགས་ལ་ཡོད་ཅིང་། མངལ་སྐྱེས་ནི་མི་དང་
དུད་འགྲོ་དང་ཡི་དྭགས་ལའང་ཡོད་དོ། ། དྲོད་སྐྱེས་ལ་ཕྱིའི་དངོས་པོ་ལོ་ཏོག་སོགས་མང་ཡང་མིས་རྒྱལ་པོ་སྤྱི་བོ་
སྐྱེས་ལྟ་བུ་དང་དབྱར་དུས་སུ་སྐྱེས་པའི་འབུ་སྲིན་ཕལ་ཆེར་རོ། ། བརྫུས་སྐྱེས་ནི་བསྐལ་བ་དང་པོའི་མི་རྣམས་
དང་ལྷ་དང་དམྱལ་བ་བ་རྣམས་དང་བར་དོ་བ་དང་ལྷ་མིན་དུད་འགྲོ་ལའང་ཡོད་དོ། ། མི་ལ་སྒོང་སྐྱེས་ནི་སྟོན་
པའི་དུས་སུ་དགེ་བསྙེན་ས་ག་མ་ལས་སྒོ་ང་མང་པོ་དང་དེ་ལས་བུ་མང་པོ་ཞིག་བྱུང་བར་བཤད་པ་ལྟར་རོ། །
གོང་གི་དེ་ནི་ཀུན་རྫོབ་པའི་སེམས་བསྐྱེད་ཚུལ་ཡིན་ལ། དེ་ལ་སྨོན་སེམས་དང་འཇུག་སེམས་གཉིས་ཏེ། གཙོ་
བོར་ཚོགས་སྦྱོར་གྱི་གནས་སྐབས་ལ་དགོངས་པར་སེམས་སོ། ། སེམས་བསྐྱེད་ཀྱི་མཚན་ཉིད་ཡོངས་སུ་རྫོགས་པ་
ལ་གཞན་སངས་རྒྱས་ལ་འགོད་འདོད་ཙམ་གྱིས་མི་ཆོག་གི ། རང་ཡང་སངས་རྒྱས་ཐོབ་འདོད་ཞིག་ངེས་པར་
དགོས་སོ། ། དེའི་ཕྱིར་བྱམས་པས། སེམས་བསྐྱེད་པ་ནི་གཞན་དོན་ཕྱིར། ། ཡང་དག་རྫོགས་པའི་བྱང་ཆུབ་
འདོད། ། ཅེས་གསུངས་ཏེ། གཞན་དོན་ཕྱིར་ཞེས་པས་གཞན་མྱང་འདས་ལ་འགོད་འདོད་དང་། རྫོགས་
པའི་བྱང་ཆུབ་འདོད་ཅེས་རང་རྫོགས་བྱང་ཐོབ་འདོད་ཞིག་དགོས་ཞེས་བཤད་དོ། ། སེམས་བསྐྱེད་དེ་བདག་
མེད་རྟོགས་པའི་ལྟ་བས་ཟིན་དགོས་པར་བསྟན་པའི་ཕྱིར་དེ་ལྟར་སེམས་ཅན་ཚད་མེད་པ་ཞིག་མི་གནས་པའི་མྱང་
འདས་ལ་ཡོངས་སུ་འགོད་པར་འདོད་ཅིང་། བཀོད་དུ་ཟིན་ཀྱང་དོན་དམ་པར་སེམས་ཅན་གང་ཡང་ཡོངས་སུ་
མྱ་ངན་ལས་འདས་པ་ཐོབ་པར་འགྱུར་བ་མེད་དེ་སྙམ་དུ་སེམས་བསྐྱེད་པར་བྱའོ། ། འདིར་མྱ་ངན་ཞེས་འབྱུང་
བ་ནི་མྱ་ངན་ནི་ལས་ཉོན་གཉིས་དང་སྡུག་བསྔལ་ཏེ་དེ་ལས་བཟླས་པ་ནི་ལས་ཉོན་དང་སྡུག་བསྔལ་ལས་ཐར་
པའམ་འདས་པའི་མྱང་འདས་སོ། ། དེས་ན་བཟླས་ཞེས་པ་ནི་མྱང་འདས་དང་དེ་ལ་འགོད་པའི་དོན་དུ་ཡང་
འགྱུར་རོ། ། གཞུང་འདིས་སོ་སྐྱེ་ལ་དོན་དམ་སེམས་བསྐྱེད་རྗེས་མཐུན་པ་ཞིག་བསྟན་ཅིང་། དོན་དམ་སེམས་
བསྐྱེད་དངོས་ཀྱང་བསྟན་ཏེ་འཕགས་པ་ཁོ་ན་ཡོད་དོ༔ ། སློབ་དཔོན་ཀ་མ་ལ་ཤཱི་ལས། སྐབས་འདིར་ལྟ་བའི་
སྐོར་མང་པོ་ཞིག་བཤད་ཅིང་། དེ་ཡང་འདིའི་གཞུང་འོག་མ་རྣམས་ནི་སྟོང་ཉིད་ཀྱི་ལྟ་བ་དང་སྦྱར་ནས་གསུངས་
པའི་དོན་ཤེས་པ་ལ་དགོས་པའི་དབང་དུ་མཛད་པ་ཡིན་པས་གལ་ཆེ་ཡང་། འདིར་མང་དུ་འགྱུར་དོགས་ནས་
111

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྡུས་ཏེ་མཚོན་ཙམ་བརྗོད་ན། ཀུན་བྱང་གི་ཆོས་ཐམས་ཅད་ཀྱང་ཐ་སྙད་ཙམ་དུ་ཡོད་པར་འཇོག་གི ། དོན་
དམ་དཔྱོད་བྱེད་ཀྱི་རིགས་པས་དཔྱད་ནས་དཔྱད་མི་བཟོད་ཅིང་བཏགས་དོན་མི་རྙེད་དེ། དེ་ལ་དགག་བྱ་ངོས་
ཟིན་ན་འགོག་སླུ་བས་ཐོག་མར་དགག་བྱ་ཇི་ལྟ་བུ་ཡིན་བརྗོད་ན། དགག་བྱ་ལ་སྤྱིར་འདོད་ཚུལ་མང་ཡང་འདིར་
དབུ་མ་ཐལ་འགྱུར་བའི་ལུགས་ལྟར་བཤད་པར་བྱའོ། ། དེ་ཡང་མདོ་ལས། དེ་དག་རྟོག་པའི་དབང་གིས་
བཞག་པ་ཡིན། ། ཞེས་དང་། བཞི་བརྒྱ་བའི་འགྲེལ་བ་ལས། རྟོག་པ་ཡོད་པ་ཁོ་ནས་ཡོད་པ་ཉིད་དང་ཞེས་
སོགས་དག་རྗེས་དགོངས་པ་རབ་གསལ་ལས། ཆོས་རྣམས་རྟོག་པའི་དབང་གིས་བཞག་པར་གསུངས་ཏེ། ཆོས་
ཐམས་ཅད་རྟོག་པས་བཏགས་པ་ཙམ་དང་རྟོག་པའི་དབང་གིས་བཞག་པར་གསུངས་པ་མང་ངོ་ཞེས་གསུངས་པ་
ལྟར། ཆོས་ཐམས་ཅད་རྟོག་པས་བཏགས་པའི་དཔེ་ནི། ཐག་པ་ཁྲ་བོ་ཡུལ་མི་གསལ་བ་ན་གནས་པའི་ཚེ་ཁ་ཅིག་
ལ་འདི་སྦྲུལ་ལོ་སྙམ་པའི་བློ་འབྱུང་ངོ༌། ། དེའི་ཚེ་ཐག་པ་དེའི་ཚོགས་པ་དང་ཆ་ཤས་གང་ཡང་སྤྲུལ་དུ་མེད་ཀྱང་།
དེ་ལ་སྦྲུལ་ལོ་སྙམ་པའི་སྦྲུལ་ནི་རྟོག་པས་བཏགས་པ་ཙམ་དུ་འཆར་རོ། ། དེ་བཞིན་དུ་ཕུང་བོ་འདི་ལ་བརྟེན་ནས་
ངའོ་སྙམ་དུ་འབྱུང་ཡང་། ཕུང་པོའི་ཚོགས་པ་དང་རྒྱུན་དང་ཆ་ཤས་གང་ཡང་ངའི་མཚན་གཞིར་འཇོག་རྒྱུ་མེད་
ཅིང་། ཕུང་པོ་ལས་ངོ་བོ་ཐ་དད་པ་གཞན་ཞིག་ཀྱང་ངའི་མཚན་གཞིར་བཟུང་མེད་པས། བདེ་ནི་ཕུང་པོ་ལ་
བརྟེན་ནས་བཏགས་པ་ཙམ་ཡིན་གྱི། རང་གི་ངོ་བོ་ཉིད་ཀྱིས་གྲུབ་པ་མེད་དོ། ། དེ་ལྟར་ཡང་འཕགས་པའི་རིན་
ཆེན་འཕྲེང་བ་ལས། སྐྱེས་བུ་ས་མིན་ཆུ་མ་ཡིན། ། མེ་མིན་རླུང་མིན་ནམ་མཁའ་མིན། ། རྣམ་ཤེས་མ་ཡིན་
ཀུན་ཡིན་ན། ། དེ་ལས་གཞན་པའི་སྐྱེས་བུ་གང་། ། ཞེས་གསུངས་ཏེ། ས་མིན་ནས་རྣམ་ཤེས་མིན་ཞེས་པས་
སྐྱེས་བུའི་ཁམས་དྲུག་གི་ཆ་ཤས་རེ་རེ་བ་དང་། ཀུན་མིན་ཞེས་པས་ཁམས་དྲུག་གི་ཚོགས་པ་སྐྱེས་བུའི་བརྣག་ཏུ་
འཇོག་པ་བཀག་ཅིང་། རྐང་པ་ཕྱི་མས་ཁམས་རྣམས་ལས་ངོ་བོ་ཐ་དད་པའི་བདག་བཀག་གོ ། འོ་ན་སྐྱེས་བུ་སྟེ་
གང་ཟག་ཇི་ལྟར་འཇོག་པ་ཡང་དེ་ཉིད་ལས། སྐྱེས་བུ་ཁམས་དྲུག་འདུས་པའི་ཕྱིར། ། ཡང་དག་མ་ཡིན་ཇི་ལྟ་
བར། ། དེ་བཞིན་ཁམས་ནི་རེ་རེ་ཡང་། ། འདུས་ཕྱིར་ཡང་དག་ཉིད་དུ་མིན། ། ཞེས་གསུངས་ཏེ། རྒྱུ་
མཚན་དེས་ན་སྐྱེས་བུ་ནི་རང་གི་ཁམས་དྲུག་འདུས་པའི་སྟེང་བཏགས་པ་ཙམ་མ་གཏོགས། ཡང་དག་པར་མ་
གྲུབ་པོ། ། དེ་ཇི་ལྟ་བ་བཞིན་དུ་ཁམས་རྣམས་ཀྱང་རང་རང་གི་ཆ་ཤས་འདུས་པ་ལ་བརྟེན་ནས་བཏགས་པ་ཡིན་
པའི་ཕྱིར་ཡང་དག་པར་མ་གྲུབ་ཞེས་བསྟན་ཏོ། ། དེ་བཞིན་དུ་ཕུང་སོགས་ཀྱི་ཆོས་ཐམས་ཅད་ཀྱི་རང་རང་གི་ཆ་
ཤས་དང་ཚོགས་པ་ལ་བརྟེན་ནས་བཏགས་པ་ཡིན་པའི་ཕྱིར་རང་དབང་དུ་གྲུབ་པ་མེད་ཅེས་སྦྱོར་རོ། ། རང་གི་
གཟུགས་ཕུང་ནི་ཡན་ལག་ལྔ་སོགས་ལ་བརྟེན་ནས་བཏགས་པ་དང་། ཡན་ལག་རྣམས་ཀྱང་ཆ་ཅན་ཕུང་པོ་དང་
112

༄༅། །རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
རང་གི་ཕྱོགས་ཀྱི་ཆ་ལ་བརྟེན་ནས་བཏགས་པ་དང་། ཉིང་ལག་སོར་མོ་ལྟ་བུ་ཡང་རང་གི་ཆ་ཅན་དང་ཆ་ཤས་ལ་
བརྟེན་ནས་བཏགས་པ་དང་། བུམ་པ་ནི་རང་གི་མཆུ་ཞབས་ལྟོ་བ་སོགས་ལ་བཏགས་པ་དང་། མཆུ་ཞབས་
སོགས་ཀྱང་ རང་གི་ཆ་ཤས་དང་ཆ་ཅན་བུམ་པ་ལ་བརྟེན་ནས་བཏགས་པ་སོགས་གཟུགས་ཅན་རྣམས་ལ་འགྲེ་
ཞིང་། ཤེས་པ་རྣམས་ཀྱང་སྐད་ཅིག་སྔ་ཕྱི་དང་དམིགས་པ་སོགས་ལ་བརྟེན་ནས་དང་། འདུས་མ་བྱས་རྣམས་
ཀྱང་རང་གི་གདགས་གཞི་སོ་སོ་ལ་བརྟེན་ནས་བཏགས་པ་སྟེ། རྒྱས་པར་གཞན་དུ་བཤད་ཟིན་ཏོ། ། དེས་ན་
བརྟེན་ནས་བྱུང་བ་དང་བརྟེན་ནས་བཏགས་པ་མ་ཡིན་པའི་ཆོས་མེད་པས། བརྟེན་ནས་བཏགས་པ་མ་ཡིན་
པར་ཡོད་པ་དེ་བརྟག་པ་མཐའ་གཟུང་གི་དགག་བྱའི་ཚད་དོ ། དེ་ལྟར་ཡང་། རྩ་ཤེས་ལས། གང་ཕྱིར་
བརྟེན་འབྱུང་མ་ཡིན་པའི། ། ཆོས་འགའ་ཡོད་པ་མ་ཡིན་ པས། ། དེ་ཕྱིར་སྟོང་བ་མ་ཡིན་པའི། ། ཆོས་
འགའ་ཡོད་པ་མ་ཡིན་ནོ། ། ཞེས་གསུངས་སོ། ། མདོར་ན་བདག་གམ་གང་ཟག་བཏགས་དོན་བཙལ་བའི་ཚེ་
མི་རྙེད་ཀྱང་ཐ་སྙད་དུ་སྒྱུ་མ་དང་སྤྲུལ་བ་ལྟར་བྱ་བྱེད་འཐད་པ་དེ་བཞིན་དུ་ཆོས་ཐམས་ཅད་ལའང་འདྲ་སྟེ། སྡུད་
པ་ལས། བདག་ཅི་འདྲ་བར་དེ་འདྲར་སེམས་ཅན་ཐམས་ཅད་ཤེས། ། སེམས་ཅན་ཐམས་ཅད་ཅི་འདྲ་དེ་
འདྲར་ཆོས་ཀུན་ཤེས། ། ཞེས་དང་། ཏིང་ངེ་འཛིན་རྒྱལ་པོ་ལས་ཀྱང་། ཇི་ལྟར་ཁྱོད་ཀྱིས་བདག་གི་འདུ་ཤེས་
ནི། ། ཤེས་པ་དེ་བཞིན་ཀུན་ལ་བློས་སྦྱར་བ། ། ཞེས་གསུངས་སོ། ། དེ་བཞིན་དུ་སྦྱིན་སོགས་ཀྱི་ཆོས་རྣམས་
ཀྱང་ཐ་སྙད་བཏགས་པ་ཙམ་དུ་ཡོད་པ་མ་གཏོགས། རང་བཞིན་གྱིས་སྟོང་བར་ཤེས་དགོས་པ་ལ་དགོངས་ནས་
དངོས་པོ་ཅི་ལ་ཡང་མི་གནས་བར་སྦྱིན་པ་སྦྱིན་པར་བྱའོ་ཞེས་སོགས་གསུངས་སོ། ། གནད་ཆེ་བ་འདི་ཤེས་
དགོས་ཏེ། ཇི་སྲིད་བདེན་འཛིན་གྱིས་བཅིངས་པ་ལས་མ་གྲོལ་ཅིང་སྟོང་ཉིད་ཀྱི་དོན་མ་རྟོགས་པར་དེ་སྲིད་དུ་
སངས་རྒྱས་ཀྱིས་དངོས་སུ་རྗེས་སུ་བཟུང་ཡང་ཐར་བ་ཐོབ་མི་ནུས་པའི་ཕྱིར་ཏེ། མགོན་པོ་ཀླུ་སྒྲུབ་ཀྱིས། གང་
དག་སྟོང་ཉིད་མི་ཤེས་པ། ། དེ་དག་ཐར་བ་བསྟེན་མ་ཡིན། ། འགྲོ་དྲུག་སྲིད་པའི་བཙོན་རར་ནི། ། རྨོངས་
པ་དེ་དག་འཁོར་བར་འགྱུར། ། ཞེས་གསུངས་ཤིང་། འཕགས་པ་ལྷས་ཀྱང་། དངོས་པོའི་འདུ་ཤེས་ཅན་ལ་
ཐར་བ་མེད་ཅེས་བཤད་པའི་ཕྱིར་དང་། གཞན་ཡང་མང་ངོ༌། ། གོང་གི་འཕྲོ་ནི། བདེན་པར་གྲུབ་པའི་
སེམས་ཅན་གང་ཡང་མྱང་འདས་ཐོས་པ་མེད་པར་སེམས་བསྐྱེད་དགོས་པའི་རྒྱུ་མཚན་ལ་དེ་ཅིའི་ཕྱིར་ཞེ་ན།
རབ་འབྱོར་ཞེས་བོས་ནས་གལ་ཏེ་བྱང་ཆུབ་སེམས་དཔའ་གང་སེམས་ཅན་ལ་སེམས་ཅན་དུ་བདེན་པར་གྲུབ་པའི་
འདུ་ཤེས་འཇུག་ན། བྱང་ཆུབ་སེམས་དཔའ་དེ་བདག་མེད་རྟོགས་པའི་བྱང་ཆུབ་སེམས་ དཔའ་ ཞེས་ མི་
བྱའོ། ། དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་གང་སེམས་ཅན་ལ་སེམས་ཅན་དུ་བདེན་པའི་འདུ་ཤེས་
113

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཇུག་གམ། སྲོག་ཏུ་སྟེ་སྲོག་ལྡན་དུ་འདུ་ཤེས་འཇུག་གམ། གང་ཟག་ཏུ་བདེན་པའི་འདུ་ཤེས་བདེན་འཛིན་སྐྱེ་
ཞིང་འཇུག་ན་ནི། དེ་བདེན་མེད་ཤེས་པའི་བྱང་སེམས་ཞེས་བྱར་མི་རུང་བའི་ཕྱིར་རོ། ། འཇུག་པ་ལས།
དོན་དམ་སེམས་བསྐྱེད་རྒྱུད་ལ་མ་སྐྱེས་ན་དོན་དམ་པའི་བྱང་ཆུབ་སེམས་དཔའ་ཞེས་མི་བྱ་བར་གསུངས་པ་ནི་
སྟོང་ཉིད་མངོན་སུམ་དུ་རྟོགས་མ་མྱོང་ན་དོན་དམ་པའི་བྱང་ཆུབ་སེམས་དཔའ་ཞེས་མི་བྱ་བའི་དོན་ཡིན་ལ།
འདིར་ནི་ཚོགས་སྦྱོར་གཉིས་ན་བྱང་ཆུབ་སེམས་དཔའ་ཡོད་པས་དེའི་དབང་དུ་བྱས་ནས་བཤད་དོ། ། སེམས་
ཅན་ཞེས་པའི་སྒྲ་དོན་ནི་འཁོར་བར་ཀུན་ཏུ་གདུང་བའི་སེམས་པ་ཅན་དང་། སྲོག་ནི་ཚེ་འདིའི་རིས་མཐུན་སྐལ་
མཉམ་རྫོགས་པའི་བར་གནས་པ་དང་། གང་ཟག་ནི་བག་ཆགས་དམན་པས་རྒྱུད་གང་ཞིང་འཁོར་བར་ཟག་
པར་བྱེད་པའི་སྒོ་ནས་བརྗོད་ཅིང་། འདིར་བདག་ཅེས་མ་བྱུང་ཡང་འོག་ཏུ་འབྱུང་བས་བདག་ནི་ངའོ་སྙམ་པའི་
ངར་འཛིན་སྐྱེ་བའི་གཞིའི་དོན་ཏེ། བསླབ་བཏུས་མཆན་འགྲེལ་ལས་བཤད་དོ། ། དེ་དག་ནི་གང་ཟག་གི་མིང་
གི་རྣམ་གྲངས་ཡིན་ཡང་། གང་ཟག་ཡིན་ན་གོང་གི་སྒྲ་དོན་དེ་ཚང་བས་མ་ཁྱབ་ཅིང་། སེམས་ཅན་དང་གང་
ཟག་གཉིས་ལ་ཡང་ཁྱབ་ཆེ་ཆུང་ཡོད་དོ། ། དེ་ལྟར་སེམས་བསྐྱེད་ནས་སྤྱོད་པ་ལ་སློབ་ཚུལ་ནི། སྦྱིན་པས་མཚོན་
ནས་ཕར་ཕྱིན་གཞན་རྣམས་ལའང་སློབ་པར་སྟོན་པས་དང་པོ་སྦྱིན་པ་ནི། ཡང་རབ་འབྱོར་བྱང་ཆུབ་སེམས་
དཔས་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་པའི་དངོས་པོ་ནི་སྦྱིན་བྱའི་དངོས་པོ་སྟེ་དེ་དང་སྦྱིན་
པ་དང་གང་ལ་སྦྱིན་པའི་འཁོར་གསུམ་ གྱི་དངོས་པོ་གསུམ་ལ་བདེན་ཞེན་གྱིས་མི་ གནས་ པར་སྦྱིན་པ་བྱེད་
པའོ། ། དེ་ནི་བྱམས་སྨོན་ལས། དངོས་པོ་ཀུན་ལ་མི་གནས་པར། ། སེར་སྣ་མ་མཆིས་སྦྱིན་གཏོང་ཤོག །
ཅེས་དང་། གང་གིས་སྦྱིན་ལ་གང་ལ་སྦྱིན། ། སྦྱིན་པ་ཇི་ལྟར་མི་དམིགས་པའི། ། སྦྱིན་ལ་ཞེས་གསུངས་པ་
ལྟར་དང་། དབུ་མ་འཇུག་པ་ལས། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་། ། འཇིག་རྟེན་འདས་པའི་ཕ་
རོལ་ཕྱིན་ ཅེས་བྱ། ། གསུམ་པོ་དག་ལ་ ཆགས་ སྐྱེས་ གྱུར་ པ་དེ། ། འཇིག་ རྟེན་ པ་ ཡི་ ཕ་ རོལ་ ཕྱིན་ ཅེས་
བསྟན། ། ཞེས་སྦྱིན་པའི་འཁོར་གསུམ་བདེན་མེད་དུ་མངོན་སུམ་དུ་རྟོགས་པའི་ཤེས་རབ་ཟིན་པའི་སྦྱིན་པ་དེ་
འཇིག་རྟེན་ལས་འདས་པའི་སྦྱིན་པའི་ཕར་ཕྱིན་དང་། དེས་མ་ཟིན་པའི་སྦྱིན་པ་འཇིག་རྟེན་པའི་ཕར་ཕྱིན་དུ་
བཤད་དེ། སྔ་མ་འཕགས་པ་དང་ཕྱི་མ་སོ་སྐྱེ་ལ་ཡོད་པའོ། ། ལམ་མ་ཞུགས་ན་སྦྱིན་པ་ཡོད་ཀྱང་སྦྱིན་པའི་ཕར་
ཕྱིན་མེད་ཅིང་གཞན་ལྔ་ལའང་འདྲའོ། ། སྦྱིན་པ་སྦྱིན་པ་ལ་བརྩོན་པ་ལྟ་བུ་ནི་ཇི་ལྟར་གནས་པར་བྱ་ཞེས་པའི་
དོན་དང་། དེའི་འཁོར་གསུམ་ལ་བདེན་པར་མི་ཞེན་པ་ནི་ཇི་ལྟར་བསྒྲུབ་པར་བྱ་ཞེས་པའི་དོན་དང་། བདེན་
མེད་དུ་རྟོགས་པའི་བློ་ལ་སེམས་གཅིག་ཏུ་བྱེད་པ་ནི་སེམས་རབ་ཏུ་གཟུང་བར་བྱ་ཞེས་པའི་དོན་དུ་བཤད་དེ།
114

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཐོབ་དོན་གསལ་བའི་ཉི་མ། །
ཕར་ཕྱིན་གཞན་ལའང་སྦྱར་བར་བྱའོ། ། སྦྱིན་པའི་འཁོར་གསུམ་དུ་མ་ཟད་དངོས་པོ་གཞན་ཅི་ལ་ཡང་བདེན་
པར་ཞེན་ཏེ་མི་གནས་པར་སྦྱིན་པར་བྱའོ། ། ཅུང་ཟད་ཕྱེ་སྟེ་བཤད་པ་ནི་གཟུགས་ལ་དང་སྒྲ་དང་དྲི་དང་རོ་དང་
རེག་བྱ་དང་ཆོས་ལ་ཡང་བདེན་ཞེན་གྱིས་མི་གནས་པར་སྦྱིན་པ་བྱའོ་ཞེས་པ་སྟེ། གཟུགས་ནི་ཕྱི་རོལ་གྱི་གཟུགས་
མིག་ཤེས་ཀྱི་ཡུལ་རྣམས་དང་། སྒྲ་ནི་རྣ་བའི་ཡུལ། དྲི་ནི་སྣའི་ཡུལ། རོ་ནི་ལྕེའི་ཡུལ། རེག་བྱ་ནི་ལུས་ཀྱི་ཡུལ།
ཆོས་ནི་ཡིད་ཀྱི་ཡུལ་ཏེ། ཇི་ལྟ་ཇི་སྙེད་པའི་ཆོས་ཐམས་ཅད་དོ། ། རབ་འབྱོར་ཆོས་ཐམས་ཅད་ཐ་སྙད་བཏགས་
པ་ཙམ་དུ་ཡོད་པ་མ་གཏོགས། རང་བཞིན་གྱིས་གྲུབ་པ་རྡུལ་ཙམ་ཡང་མེད་པའི་ཕྱིར་རང་བཞིན་གྱིས་གྲུབ་པར་
འཛིན་པ་ནི་ཕྱིན་ཅི་ལོག་ཏུ་ཞེན་པ་ཡིན་པས། ཅི་ནས་ཀྱང་རང་བཞིན་གྱིས་གྲུབ་པར་ཞེན་པའི་མཚན་མར་
འཛིན་པའི་འདུ་ཤེས་ལ་བྱང་ཆུབ་སེམས་དཔས་གནས་པར་མི་བྱའོ། ། མཚན་མར་འཛིན་པ་ནི་བདེན་འཛིན་
གྱི་མིང་གི་རྣམ་གྲངས་ཏེ། བདེན་འཛིན་གྱིས་བཅིངས་ན་སྐྱོན་ཆེ་བའི་དཔེ་འོག་ཏུ་འཆད་དོ། ། བདེན་འཛིན་
གྱིས་བཅིངས་པའི་སྦྱིན་སོགས་ལས་བསོད་ནམས་ཆེན་པོ་འབྱུང་མོད། བདེན་འཛིན་གྱིས་བཅིངས་པ་དང་བྲལ་
པའི་སྒོ་ནས་སྦྱིན་སོགས་བསྒྲུབ་པ་ན་བསོད་ནམས་ལྷག་པར་ཆེ་བར་ངེས་ཞེས་སྟོན་པ་ནི། དེ་ཅིའི་ཕྱིར་ཞེ་ན།
རབ་འབྱོར་བྱང་ཆུབ་སེམས་དཔའ་གང་མི་གནས་པར་སྦྱིན་པ་སྦྱིན་པ་དེའི་བསོད་ནམས་ཀྱི་ཕུང་པོ་ཆེ་བའི་མཐའ་
ཚད་ནི་གཞན་གྱིས་གཟུང་བར་སླ་བ་མིན་ཏེ་དཀའ་བའི་ཕྱིར་རོ། ། དེའི་དཔེ་སྟོན་པ་ནི། ཤར་ལ་སོགས་པ་
ཕྱོགས་བཅུའི་ནམ་མཁའི་ཚད་གཟུང་བ་སླ་བ་མ་ཡིན་པ་ལྟ་བུ་སྟེ། རབ་འབྱོར་དེ་བཞིན་དུ་ཞེས་སོགས་ཀྱིས་དཔེ་
བསྟན་པའི་དོན་བསྡུས་སོ། ། སྦྱིན་སོགས་བསོད་ནམས་ཀྱི་ཚོགས་ལས་སངས་རྒྱས་ཀྱི་གཟུགས་སྐུ་འགྲུབ་པར་
འགྱུར་ཞིང་། གཟུགས་ཀྱི་སྐུ་ནི་མཚན་དཔེས་བརྒྱན་པའོ། ། རབ་འབྱོར་འདི་སྙམ་དུ་སེམས་ཞེས་པ་ནི། རབ་
འབྱོར་ཁྱོད་ཀྱིས་དོན་འདི་ལ་ཇི་ལྟར་ཡིན་སྙམ་དུ་སེམས་པ་སྟེ་བསམ། དེ་བཞིན་གཤེས་པའི་གཟུགས་ཀྱི་སྐུ་
རྣམས་གཉིས་ནི་མཚན་དཔེ་ཕུན་སུམ་ཚོགས་པ་དང་ལྡན་པ་ཡིན་མོད། འོན་ཀྱང་མཚན་དཔེ་ཕུན་སུམ་ཚོགས་
པ་ཡོད་པ་དེ་ཙམ་གྱིས་དེ་བཞིན་གཤེགས་པར་ལྟ་བ་སྟེ་འདོད་པར་བྱ་བ་ཡིན་སྙམའམ་ཞེས་དྲིས་པ་ན། རབ་
འབྱོར་གྱིས་བཅོམ་ལྡན་འདས་དེ་ནི་དེ་ལྟར་བལྟ་བ་མ་ལགས་སོ་ཞེས་གསོལ་ཏེ། ཅུང་ཟད་དབྱེ་བ་ནི་མཚན་དཔེ་
ཕུན་སུམ་ཚོགས་པ་ཡོད་པ་དེ་ཙམ་གྱིས་དེ་བཞིན་གཤེགས་པར་བལྟ་བར་མི་བགྱིད་དེ། དེ་ཅིའི་སླད་དུ་ཞེ་ན།
དེ་བཞིན་གཤེགས་པས་གཟུགས་ཀྱི་སྐུའི་མཚན་དཔེ་ཕུན་སུམ་ཚོགས་པ་གང་གསུངས་པ་དེ་ཉིད་ཀུན་རྫོབ་ཏུ་སྒྱུ་མ་
ལྟར་ཡོད་པར་གསུངས་ཀྱི། དོན་དམ་པར་མཚན་དཔེ་ཕུན་སུམ་ཚོགས་པ་མ་མཆིས་པའི་སླད་དུའོ་ཞེས་གསོལ་
ཏོ། ། གཟུགས་སྐུའི་མཚན་དཔེ་རྣམས་ནི་རི་མོས་བྲིས་པའི་གཟུགས་བརྙན་ལྟར་རྐྱེན་ཚོགས་པ་ལས་བྱུང་བའི་
115

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀུན་རྫོབ་བརྫུན་པའི་གནས་ཚུལ་ཡིན་གྱི། བདེན་པའི་རང་བཞིན་མིན་ནོ་ཞེས་སྟོན་པ་ནི། བཅོམ་ལྡན་འདས་
ཀྱིས་རབ་འབྱོར་ལ་ཅི་ཙམ་དུ་མཚན་ཕུན་སུམ་ཚོགས་པ་དེ་ཙམ་དུ་བརྫུན་ནོ་ཞེས་གསུངས། འོ་ན་མི་བརྫུན་པ་
གང་ཞེ་ན། ཇི་ཙམ་དུ་མཚན་དཔེ་ཕུན་སུམ་ཚོགས་པ་རྣམས་བདེན་པར་མེད་པ་དེ་ཙམ་ནི་མི་བརྫུན་ཞིང་བདེན་
ཏེ། དེ་ལྟར་དེ་བཞིན་གཤེགས་པ་ལ་བདེན་པར་གྲུབ་པའི་མཚན་དང་མཚན་མ་མེད་པར་བལྟ་བར་བྱའོ། །
འདིས་གཟུགས་སྐུ་ལ་མཐའ་གཉིས་སེལ་ཏེ། གཟུགས་སྐུ་དང་དེའི་མཚོན་དཔེ་རྣམས་ཀུན་རྫོབ་བརྫུན་པའི་སྟོང་
ཚུལ་དུ་ཡོད་པས་སྐུར་འདེབས་ སེལ་ ཞིང་། བདེན་གྲུབ་ཀྱི་མཚན་དང་མཚན་མ་མེད་པར་བསྟན་པས་སྒྲོ་
འདོགས་ཀྱི་མཐའ་སེལ་བའི་ཕྱིར་རོ། ། དེའི་སྔ་མས་གཟུགས་སྐུ་དང་ཕྱི་མས་ཆོས་ཀྱི་སྐུ་བསྟན་ཏེ་ངོ་བོ་ཉིད་སྐུ་
གཙོཚེའོ། ། དེ་ལྟ་བུའི་ཆོས་གཟུགས་ཀྱི་སྐུ་བཤད་པའི་མདོ་འདི་ལ་ཡིད་ཆེས་ཤིང་མོས་པའི་སེམས་ཅན་མ་
འོངས་པ་འབྱུང་དམ་ཞེས་པ་ནི། རབ་འབྱོར་གྱིས་བཅོམ་ལྡན་འདས་མ་འོངས་པའི་དུས་ལྔ་བརྒྱའི་ཐ་མ་ལ་དམ་
པའི་ཆོས་རབ་ཏུ་རྣམ་པར་འཇིག་པར་འགྱུར་བ་ན་སོགས་ཏེ། ལན་དུ་བཅོམ་ལྡན་འདས་ཀྱིས་རབ་འབྱོར་ཁྱོད་
དེ་སྐད་མ་ཟེར་ཅིག་ཅེས་པ་ནི་ཁྱོད་མ་འོངས་པ་ན་དེ་ལྟ་བུའི་གང་ཟག་འབྱུང་མི་འབྱུང་ལ་དོགས་པ་མ་ཟ་ནས་མ་
འདྲི་ཤིག་ཅེས་པའི་དོན་ནོ། ། རབ་འབྱོར་མ་འོངས་པའི་དུས་སུ་དམ་པའི་ཆོས་འཇིག་པར་འགྱུར་བའི་ཚེ་ན་
ཡང་། བྱང་ཆུབ་སེམས་དཔའ་ཆེན་པོ་ལྷག་པ་ཚུལ་ཁྲིམས་ཀྱི་བསླབ་པ་དང་ལྡན་པ་དང་། ལྷག་པ་ཏིང་ངེ་
འཛིན་གྱི་བསླབ་པའི་ཡོན་ཏན་དང་ལྡན་པ་དང་། ལྷག་པ་ཤེས་རབ་ཀྱི་བསླབ་པ་སྟེ་བསླབ་པ་གསུམ་དང་ལྡན་པ་
དག་ངེས་པར་འབྱུང་སྟེ། བྱང་ཆུབ་སེམས་དཔའ་ཆེན་པོ་དེ་དག་ཀྱང་སྔོན་སངས་རྒྱས་གཅིག་ཙམ་ལ་བསྙེན་
བཀུར་ཞིང་དགེ་བའི་རྩ་བ་བསྐྱེད་པ་མ་ཡིན་གྱི། སངས་རྒྱས་འབུམ་ཕྲག་དུ་མ་ལ་བསྙེན་བཀུར་ཞིང་དགེ་རྩ་
བསྐྱེད་པ་ཡིན་པར་ངས་མ་མཁྱེན་ཏོ་ཞེས་པའོ། ། ཀཱ་ཤིས་ལྔ་བརྒྱ་ཐ་མ་ཞེས་བྱ་བ་ལ་བརྒྱ་ཕྲག་ལྔའི་ཚོགས་ནི་ལྔ་
བརྒྱ་སྟེ། བཅོམ་ལྡན་འདས་ཀྱི་བསྟན་པ་ལྔ་བརྒྱ་ཕྲག་ལྔའི་བར་དུ་གནས་ཞེས་གྲགས་པས་ཞེས་བཤད་པའི་ལྔ་
བརྒྱ་ཕྲག་ལྔ་ནི་ལོ་ཉིས་སྟོང་ལྔ་བརྒྱའི་བར་དུ་བསྟན་པ་གནས་ཞེས་པའོ། ། བསྟན་པའི་གནས་ཚད་ལ་མདོ་དང་
དགོངས་འགྲེལ་དག་ལས་བཤད་ཚུལ་མི་འདྲ་བ་མང་སྟེ། ཐུབ་པའི་བསྟན་པ་ལོ་སྟོང་དང་ཉིས་སྟོང་དང་ཉིས་
སྟོང་ལྔ་བརྒྱ་དང་ལྔ་སྟོང་དུ་གནས་པར་བཤད་པའང་ཡོད་དེ་དགོངས་པ་ནི་མི་འགལ་ལོ། ། མི་འགལ་བའི་ཚུལ་
ནི་འགའ་ཞིག་འབྲས་བུ་དང་སྒྲུབ་པའི་དུས་དང་འགའ་ཞིག་ནི་ལུང་གི་དུས་ལ་དགོངས་ཤིང་། ལ་ལ་ནི་འཕགས་
ཡུལ་གྱི་དབང་དུ་མཛད་པར་མངོན་ནོ། ། དེ་ལྟ་བུའི་བྱང་ཆུབ་སེམས་དཔའ་ནི་འཕགས་ཡུལ་གྱི་འཛམ་གླིང་
རྒྱན་དྲུག་ལྟ་བུ་སོགས་དང་། བོད་དུ་ནི་ས་པཎ་དང་བུ་སྟོན་དང་རྗེ་ཡབ་སྲས་ལྟ་བུའོ། ། དེའི་ཚེ་སེམས་ཅན་
116

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
གང་དག་འདི་ལྟ་བུའི་མདོ་སྡེ་ཤེར་ཕྱིན་སྟོན་པའི་གཞུང་རྣམས་ལ་ཐོས་བསམ་གྱིས་དད་པ་མང་པོ་ལྟ་ཅི་སེམས་
དང་བ་གཅིག་ཙམ་ཞིག་རྙེད་ཅིང་བསྐྱེད་པར་འགྱུར་བའི་སེམས་ ཅན་ དེ་རྣམས་ནི། ད་ལྟ་ནས་དེ་བཞིན་
གཤེགས་པས་མཁྱེན་ཅིང་གཟིགས་ཏེ་སེམས་ཅན་དེ་དག་གིས་བསོད་ནམས་ཀྱི་ཕུང་པོ་དཔག་ཏུ་མེད་པ་བསྐྱེད་
ཅིང་སྡུད་པར་འགྱུར་རོ། ། མཁྱེན་པ་ནི་བསམ་པ་དང་གཟིགས་པ་ནི་གཟུགས་ལ་སོགས་པའོ། ། རྒྱུ་མཚན་དེ་
ཅིའི་ཕྱིར་ཞེ་ན། བྱང་ཆུབ་སེསམ་དཔའ་དེ་དག་ནི་བདག་དང་སེམས་ཅན་དང་སྲོག་དང་གང་ཟག་ཏུ་བདེན་
པར་འཛིན་པའི་འདུ་ཤེས་མངོན་འགྱུར་བ་འཇུག་པར་མི་འགྱུར་བའི་ཕྱིར་རོ། ། བདག་དང་གང་ཟག་སོགས་
ཀྱི་སྒྲ་དོན་ནི་གོང་དུ་བཤད་པ་ལྟར་ཏེ། ཀཱ་ཤིས་ནི་ངའོ་སྙམ་དུ་བདག་ཡོད་པར་འཛིན་པ་ནི་བདག་ཏུ་འདུ་ཤེས་
པའོ། ། བདག་གིར་ཡོད་པར་འཛིན་པ་ནི་སེམས་ཅན་དུ་འདུ་ཤེས་པའོ། ། བདག་དེ་ཉིད་ཀྱི་ཚེ་ཇི་སྲིད་གནས་
ཀྱི་བར་ཡོངས་སུ་འཛིན་པ་ནི་སྲོག་ཏུ་འདུ་ཤེས་པའོ། ། ཡང་དང་ཡང་དུ་འགྲོ་བ་དག་ཏུ་འགྲོ་བར་འཛིན་པ་ནི་
གང་ཟག་ཏུ་འཛིན་པའོ་ཞེས་བཤད་དེ༔ བདག་གིར་འཛིན་པའི་དོན་སྔ་མ་དང་ཅུང་མི་འདྲའོ། ། དེ་ལྟ་བུའི་
འདུ་ཤེས་རགས་པ་མི་འཇུག་པ་ནི་བདག་མེད་རྟོགས་པའི་སྐབས་ལ་དགོངས་སོ། ། དེ་རྣམས་བདག་ཏུ་སོགས་
བདེན་ཞེན་གྱིས་མི་འཇུག་པར་མ་ཟད། གཟུགས་སོགས་ལ་ཐ་སྙད་དུ་ཆོས་སུ་བདེན་པར་འདུ་ཤེས་པ་དང་།
ཆོས་སུ་མེད་པར་ཡང་བདེན་ཞེན་གྱིས་འདུ་ཤེས་མི་འཇུག་སྟེ། དེ་དག་ནི་དེ་ལྟ་བུའི་འདུ་ཤེས་ཡོད་པ་དང་འདུ་
ཤེས་མེད་པར་ཡང་འཇུག་པར་མི་འགྱུར་རོ། ། རྣམ་པ་གཅིག་ཏུ་ནི་གཟུགས་ལ་སོགས་པ་ཀུན་རྫོབ་པའི་ཆོས་
དང་། ཀུན་རྫོབ་པའི་ཆོས་རྣམས་བདེན་པ་མེད་པ་ལའང་བདེན་ཞེན་གྱི་འདུ་ཤེས་མི་འཇུག་པའི་དོན་དུ་བཤད་
ཀྱང་རུང་སྟེ། འདུ་ཤེས་དེ་ལྟར་འཇུག་ན་སྐྱོན་དུ་འགྱུར་བ་ནི། ཆོས་སུ་འདུ་ཤེས་འཇུག་ན་ཡང་སོགས་དང་།
ཆོས་བདག་མེད་པར་འདུ་ཤེས་འཇུག་ན་ཡང་ཞེས་སོགས་དང་འབྲེལ་ལོ། ། ཡང་ཆོས་ཀྱང་ལོག་པར་གཟུང་
བར་མི་བྱ་སྟེ། ཆོས་མ་ཡིན་པ་ཡང་མི་གཟུང་བའི་ཕྱིར་རོ་ཞེས་པའི་ཆོས་ནི་ལུང་གི་དམ་པའི་ཆོས་བདེན་ཞེན་གྱིས་
ལོག་པར་མི་གཟུང་བ་དང་། ཆོས་མ་ཡིན་པ་ནི་དམ་པའི་ཆོས་མ་ཡིན་པ་མུ་སྟེགས་ཀྱི་གཞུང་སོགས་མི་གཟུང་བར་
བཤད་པ་ལྟར་ན་དཔྱད་དགོས་པར་སྣང་ངོ༌། ། རྒྱུ་མཚན་དེ་བས་ན་དེ་བཞིན་གཤེགས་པས་ཚུལ་དེ་ལ་དགོངས་
ནས་ལུང་གི་ཆོས་ཀྱི་རྣམ་གྲངས་འདི་གྲུ་གཟིངས་ལྟ་བུ་སྟེ་གྲུ་གཟིངས་ནི་ཆུའི་ཕ་རོལ་དུ་ཕྱིན་པ་ན་མི་དགོས་པར་
ཤེས་པ་ལྟ་བུ་མཐར་ཕྱིན་པའི་འཕགས་པ་རྣམས་ཀྱིས་ནི། ། འབྲས་བུ་ཐོབ་བྱེད་ཀྱི་ཐབས་ལུང་གི་ཚོགས་ལྟ་བུའི་
ཆོས་རྣམས་ཀྱང་འབྲས་བུ་ཐོབ་པའི་ཚེ་འདོར་ཞིང་སྤང་བར་བྱ་ན། དམ་པའི་ཆོས་མ་ཡིན་པ་རྣམས་འདོར་བ་
གཞིར་བཅས་ཏེ་ལྟ་ཅི་སྨོས་སོ་ཞེས་གསུངས་སོ། ། དེ་ནི་འབྲས་བུ་ཐོབ་པའི་ཚེ་དགོས་པ་གྲུབ་ཟིན་པས་ཁུངས་དེ་
117

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྟ་བུའང་དོན་དུ་དགོས་པ་མེད་པ་དང་། དེ་ལ་རག་མ་ལས་པའི་དོན་ནོ། ། ཡང་བཅོམ་ལྡན་འདས་ཀྱིས་རབ་
འབྱོར་ལ་དེ་བཞིན་གཤེགས་པས་ཆོས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་
པའི་སངས་རྒྱས་པའི་ཆོས་དང་གསུངས་པའི་ཆོས་དེ་གང་མང་ཡོད་ཅིང་བསྟན་ནས་སྙམ་དུ་སེམས་སམ་ཞེས་
གསུངས་པ་ན། རབ་འབྱོར་གྱིས་ལན་དུ་བདག་གིས་བཅོམ་ལྡན་འདས་ཀྱིས་གསུངས་པའི་དོན་འཚལ་བ་སྟེ་གོ་
ཞིང་ཤེས་པ་ལྟར་ན། དོན་དམ་པར་སངས་རྒྱས་པ་དང་བསྟན་པའི་ཆོས་གང་ཡང་མ་མཆིས་སོ། ། རྒྱུ་མཚན་ནི་
དེ་ཅིའི་སླད་དུ་ཞེ་ན། དེ་བཞིན་གཤེགས་པས་ཐ་སྙད་དུ་རང་གིས་མངོན་དུ་བྱས་ཤིང་། མངོན་པར་རྫོགས་པར་
སངས་རྒྱས་པའམ། ཐ་སྙད་དུ་ཆོས་བསྟན་པའོ་ཞེས་བཤད་ཀྱང་དོན་དམ་པར་སངས་རྒྱས་པ་དང་དེས་བསྟན་
པའི་ཆོས་དེ་གང་ཡང་མེད་ཅིང་དེ་དག་གི་བདེན་སྟོང་ཆོས་ཉིད་དེ་ལས་ལས་པའི་མཉམ་གཞག་གི་གཟིགས་ངོ་ན་
ཡོད་པ་ལྟར་ཐ་སྙད་པའི་བློ་དོན་མཐུན་གྱིས་གཟུང་དུ་མ་མཆིས། ཚིག་གིས་སྤྲོས་མེད་ཀྱི་ཚུལ་དུ་བརྗོད་དུ་མ་
མཆིས་ཏེ། དེ་དག་ནི་དོན་དམ་པར་ཆོས་ཀྱང་མ་ལགས། ཐ་སྙད་དུ་ཆོས་མ་མཆིས་པ་སྟེ་མེད་པ་ཡང་མ་ལགས་
པའི་སླད་དུ་སྟེ་དེའི་ཕྱིར་རོ། ། རྒྱུ་མཚན་དེ་ཅིའི་སླད་དུ་ཞེ་ན། འཕགས་པའི་གང་ཟག་རྣམས་ནི་ཆོས་ཐམས་
ཅད་རང་བཞིན་གྱིས་སྟོང་བ་འདུས་མ་བྱས་ཀྱི་ཆོས་ཉིད་མངོན་སུམ་དུ་རྟོགས་མྱོང་བས་རབ་ཏུ་ཕྱེ་བ་སྟེ་བཞག་
པའི་སླད་དུའོ་ཞེས་ཞུས་སོ། ། འདི་དག་ནི་འཕགས་པའི་མཉམ་གཞག་ཡེ་ཤེས་ཀྱི་གཟིགས་ངོར་སྤྲོས་པ་དང་
བྲལ་བ་ལ་དགོངས་སོ། ། དེ་བཞིན་གཤེགས་པ་རྣམས་ནི་ཐ་སྙད་དུ་སངས་རྒྱས་པར་འདོད་དགོས་མོད། དོན་
དམ་པར་སངས་མ་རྒྱས་པ་ནི། གོང་དུ་བརྗོད་པ་ལྟར་དེ་བཞིན་གཤེགས་པ་ཡང་རང་གི་ཕུང་པོ་ལ་བརྟེན་ནས་
བཏགས་པ་ཙམ་མ་གཏོགས། རང་གི་ཟག་མེད་ཀྱི་ཕུང་པོ་རེ་རེ་བ་དང་ཚོགས་པ་དང་དེ་ལས་ངོ་བོ་ཐ་དད་པ་
གང་ཡང་དེ་བཞིན་གཤེགས་པ་མིན་ཏེ། མགོན་པོ་ཀླུ་སྒྲུབ་གྱིས་རྩ་བ་ཤེས་རབ་ཀྱི་རབ་བྱེད་ཉེར་གཉིས་པ་ལས།
དེ་བཞིན་གཤེགས་པ་ཕུང་པོ་མིན། ། ཕུང་པོ་ལས་གཞན་མ་ཡིན་ཏེ། ། དེ་ལ་ཕུང་པོ་དང་དེ་མེད། ། དེ་
བཞིན་གཤེགས་པ་ཕུང་ལྡན་མིན། ། དེ་བཞིན་གཤེགས་པ་གང་ཞིག་ཡོད། ། ཞེས་དང་། ཕུང་པོ་རྣམས་ལ་
མ་བརྟེན་པར། ། དེ་བཞིན་གཤེགས་པ་འགའ་ཡང་མེད། ། ཅེས་གསུངས་ཏེ། འདིར་གཞུང་གི་རྐང་པ་དང་
པོ་གཉིས་སུ་བྱས་པ་ནི་གོ་བདེ་བའི་ཆེད་དོ། ། དེ་ལྟར་ན་དེ་འཚང་རྒྱུ་བ་དང་རྒྱས་པ་ཡང་ཐ་སྙད་དུ་ཡོད་ཀྱང་
རང་བཞིན་གྱིས་མེད་དེ་མཚོན་ཙམ་མོ། ། དེས་ཆོས་བསྟན་པ་ཡང་རང་བཞིན་གྱིས་མེད་ཚུལ་ནི་གསང་བ་
བསམ་གྱིས་མི་ཁྱབ་པའི་མདོ་ལས། ། དེ་བཞིན་གཤེགས་པས་ཐ་ན་ཡིག་འབྲུ་གཅིག་ཀྱང་མ་གསུངས་སོ། །
གསུང་བར་མི་འགྱུར་རོ། ། ཞེས་པའི་དོན་རྩ་ཤེས་རབ་བྱེད་ཉེར་ལྔ་པ་ལས། སྤྲོས་པ་ཉེར་ཞི་ཞི་བ་དང་། །
118

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་པའི་ཉི་མ། །
དམིགས་པ་ཐམས་ཅད་ཉེར་ཞི་ཞིང་། ། སངས་རྒྱས་རྣམས་ཀྱིས་གང་དུ་ཡང་། ། སུ་ལའང་ཆོས་འགའ་མ་
བསྟན་ཏོ། ། ཞེས་པའི་འགྲེལ་བར་རྗེས། སངས་རྒྱས་བཅོམ་ལྡན་འདས་མྱ་ངན་ལས་འདས་པ་སྤྲོས་པ་ཐམས་
ཅད་ཉེ་བར་ཞི་ཞིང་ཞི་བའི་ངོ་བོ་ལ་མཚན་མར་མི་གནས་པའི་ཚུལ་གྱིས་གནས་པ་དེའི་ཚེ། མཚན་མར་འཛིན་
པའི་དམིགས་པ་ཐམས་ཅད་ཉེ་བར་ཞི་ཞིང་མི་དམིགས་པའི་ཕྱིར་དེའི་དབང་དུ་བྱས་ན་སངས་རྒྱས་རྣམས་ཀྱིས་ནི་
ལྷ་ཡུལ་ལམ་མི་ཡུལ་གང་དུ་ཡང་ཀུན་ནས་ཉོན་མོངས་སམ་རྣམ་པར་བྱང་བའི་ཆོས་འགའ་ཡང་མ་བསྟན་ཏོ། །
ཞེས་དང་། སངས་རྒྱས་ཀྱིས་སུ་ལའང་ཆོས་མ་བསྟན་ན་གསུང་རབ་ཀྱི་ཐ་སྙད་སྣ་ཚོགས་པ་འདི་དག་མངོན་པ་ཇི་
ལྟར་འགྱུར་ཞེ་ན། སྟོན་པས་ཁོ་བོ་ཅག་ལ་ཆོས་བསྟན་ཏོ་ཞེས་པ་འདི་ནི་གདུལ་བྱ་མ་རིག་པའི་གཉིད་དང་ལྡན་
པའི་རྨི་ལམ་རྨི་བཞིན་པ་རྣམས་ཀྱི་རང་གི་རྣམ་རྟོག་ལས་བྱུང་བ་ཡིན་ནོ། ། ཞེས་གསུངས་ཤིང་། འཕགས་པ་
ནམ་མཁའ་མཛོད་གྱིས་ཞུས་པའི་མདོ་ལས་ཀྱང་འབྱུང་སྟེ་རྟོགས་དཀའ་བའི་གནས་སོ། ། འདིར་བཤད་པ་ལྟར་
འོག་ནས་ཀྱང་སངས་རྒྱས་ཀྱིས་ཆོས་མི་བསྟན་ཞེས་གསུངས་པའི་དོན་ཡང་ཤེས་པར་བྱའོ། ། མདོར་ན་ཆོས་
ཀྱང་མ་ལགས་ཞེས་པས་རྟག་པའི་མཐའ་དང་། ཆོས་མ་མཆིས་པ་མ་ལགས་ཞེས་པས་ཆད་པའི་མཐའ་བཀག་པ་
སྟེ། སྒྲོ་སྐུར་གྱི་མཐའ་གཉིས་སྤངས་ནས་འཕགས་པའི་གང་ཟག་རྣམས་ཞེས་སོགས་ཀྱིས་ཐ་སྙད་དུ་འཕགས་པའི་
གང་ཟག་ཆེན་པོ་དག་གིས་འདུས་བྱས་ཀྱི་ཆོས་ཉིད་མངོན་དུ་རྟོགས་ཤིང་མྱང་འདས་མངོན་དུ་བྱས་པར་འཇོག་
ཅེས་གསུངས་པའོ། ། དེ་ལྟར་སངས་རྒྱས་པ་དང་ཆོས་བསྟན་པ་སོགས་ཆོས་ཐམས་ཅད་དོན་དམ་པར་མེད་
ཀྱང་ཐ་སྙད་དུ་ཡོད་པས་སྦྱིན་པ་བྱིན་པ་ལས་བསོད་ནམས་ཆེན་པོ་འབྱུང་མོད། དེ་ལས་ཀྱང་ཆོས་འདི་ལ་ཐོས་
བསམ་སྒོམ་པའི་ཉམས་ལེན་བྱས་པའི་བསོད་ནམས་ལྷག་པར་ཆེའོ་ཞེས་སྟོན་པ་ནི། བཅོམ་ལྡན་འདས་ཀྱིས་རབ་
འབྱོར་ལ་ཁྱོད་འདི་སྙམ་དུ་སེམས། རིགས་ཀྱི་བུ་དང་བུ་མོ་གང་ལ་ལ་ཞིག་གིས། ཇི་སྐད་དུ་མཛོད་ལས། གླིང་
བཞི་བ་དང་ཉི་ཟླ་དང་། ། རི་རབ་དང་ནི་འདོད་ལྷ་དང་། ། ཚངས་པའི་འཇིག་རྟེན་སྟོང་ལ་ནི། ། སྟོང་ནི་
སྤྱི་ཕུད་ཡིན་པར་འདོད། ། དེ་སྟོང་ལ་ནི་སྟོང་གཉིས་པ། ། བར་མའི་འཇིག་རྟེན་ཁམས་ཡིན་ནོ། ། དེ་སྟོང་
ལ་ནི་སྟོང་གསུམ་མོ། ། ཞེས་འབྱུང་བ་ལྟར། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གསེར་
དང་དངུལ་དང་ཤེལ་དང་བཻ་ཌཱུརྱ་དང་རྡོའི་སྙིང་པོ་དང་ཕྲུག་དང་མུ་ཏིག་དམར་པོ་སྟེ་རིན་པོ་ཆེ་སྣ་བདུན་གྱིས་
གང་བོར་བྱས་ཏེ། གཞན་ལ་སྦྱིན་པ་བྱིན་ན་བསོད་ནམས་ཀྱི་ཕུང་བོ་མང་དུ་བསྐྱེད་དམ་དྲིས་པས། ལན་དུ་རབ་
འབྱོར་གྱིས་བསོད་ནམས་ཀྱི་ཕུང་པོ་མང་བར་ཞུས་ཤིང་བསོད་ནམས་ཀྱི་ཕུང་པོ་དེ་ཡང་རྨི་ལམ་དང་སྒྱུ་མ་ལྟ་བུ་ཐ་
སྙད་ཙམ་དུ་ཡོད་པར་འཇོག་ལགས་ཀྱི། བསོད་ནམས་ཀྱི་ཕུང་བོ་དེ་ཉིད་དོན་དམ་པར་ཕུང་པོར་གྲུབ་པ་མ་
119

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཆིས་ཤིང་། ཐ་སྙད་དུ་དེ་བཞིན་གཤེགས་པས་དེ་ལ་བསོད་ནམས་ཀྱི་ཕུང་པོ། ། བསོད་ནམས་ཀྱི་ཕུང་པོ་ཞེས་
ཐ་སྙད་མཛད་ཅིང་གསུངས་ཞེས་གསོལ། ། འདིས་ནི་ལས་དཀར་ནག་སྔར་བྱས་པ་དང་ཕྱིས་བྱེད་པར་འགྱུར་
པའི་འདས་པ་འགགས་ཤིང་མ་འོངས་པ་ད་ལྟ་མ་བྱུང་བས་མེད་ཀྱང་། སྤྱིར་ཡོད་པར་འདོད་དགོས་ཤིང་དེ་ཉིད་
བྱེད་པ་བོའི་སེམས་རྒྱུད་དང་འབྲེལ་བ་ལས་འབྲས་བུ་འབྱུང་བར་འདོད་དགོས་ཚུལ་ལ་སོགས་བསྟན་ཏེ་ཅུང་
དཀའ་བའི་གནས་ཡིན་ནོ། ། ཚིགས་སུ་བཅད་པ་ཞེས་འབྱུང་བ་ནི་འདི་བོད་སྐད་དུ་ཚིགས་བཅད་མ་ཡིན་ཀྱང་
ལེགས་སྦྱར་གྱི་སྐད་ལ་ཚིགས་བཅད་དུ་བསྒྲིགས་རྒྱུ་ཡོད་པ་ལ་དགོངས་པའོ། ། བཟུང་བ་ནི་ཚིག་བློ་ལ་བཟུང་བ་
དང༌། གླེགས་བམ་ལག་ཏུ་ཡོད་པ་ལའང་བྱར་རུང་ཞིང་ཁ་ཏོན་བྱེད་པ་དང་། ཡང་དག་པར་འཆད་པ་ནི་ཚིག་
བརྗོད་ཅིང་ལེགས་པར་འཆད་པ་དང་། སྟོན་པ་ནི་དོན་ལེགས་པར་སྟོན་པ་ལ་བཤད་ཅིང་དེ་ནི་གཙོ་ཆེ་བའི་
དབང་དུ་མཛད་པའོ། ། དེ་ལྟར་བཟུང་བ་སོགས་བྱས་ན་དེ་ལས་བསོད་ནམས་ཀྱི་ཕུང་པོ་ཆེས་གྲངས་མེད་ཅིང་
དཔག་ཏུ་མེད་པ་ཞིག་བསྐྱེད་དོ། ། རྒྱུ་མཚན་ནི། ཟང་ཟིང་གི་སྦྱིན་པ་བྱིན་པ་ལས་ཆོས་ཀྱི་སྦྱིན་པ་བྱིན་པ་ཕན་
ཡོན་ལྷག་པར་ཆེ་ཞིང་། དེར་མ་ཟད། ཡང་དག་པར་རྫོགས་པའི་སངས་རྒྱས་ཀྱི་བྱང་ཆུབ་ནི་གཞུང་འདིའི་
བརྗོད་བྱའི་དོན་སྟོང་ཉིད་རྟོགས་པའི་ཤེར་ཕྱིན་འདི་ལས་ཐོབ་ཅིང་བྱུང་སྟེ། སངས་རྒྱས་བཅོམ་ལྡན་འདས་
རྣམས་ཀྱང་འདི་ཉམས་སུ་བླངས་པ་ལས་སྐྱེས་པའི་ཕྱིར་རོ། ། ཐ་སྙད་དུ་དེ་ལྟར་ཡིན་ཀྱང་དོན་དམ་པར་ཐོབ་
པར་བྱར་མེད་དེ། སངས་རྒྱས་ཀྱི་ཆོས་རྣམས་ཞེས་བྱ་བ་ནི་སངས་རྒྱས་ཀྱི་སྟོབས་བཅུ་ལ་སོགས་པ་དེ་དག་ཐ་སྙད་
དུ་བཏགས་པ་ཙམ་མ་གཏོགས། དོན་དམ་པར་དེ་དག་མེད་པར་དེ་བཞིན་གཤེགས་པས་གསུངས་པ་དེའི་ཕྱིར་
ཏེ། འོན་ཀྱང་ཀུན་རྫོབ་ཙམ་དུ་སངས་རྒྱས་ཀྱི་ཆོས་རྣམས་ལ་དེ་དང་དེར་ཐ་སྙད་གདགས་སོ་ཞེས་པའོ། ། ཉན་
ཐོས་འཕགས་པ་རྣམས་གྱིས་ཀྱང་འབྲས་བུ་གང་ཐོབ་པ་དེ་ཡང་བདག་མེད་རྟོགས་ནས་ཐོབ་པ་ཡིན་གྱི། དེ་མ་
རྟོགས་པར་ཐོབ་པར་མི་ནུས་སོ་ཞེས་སྟོན་པ་ནི། རབ་འབྱོར་རྒྱུན་ཏུ་ཞུགས་པས་འདི་སྙམ་དུ་བདག་གི་རྒྱུན་ཏུ་
ཞུགས་པའི་འབྲས་བུ་ཐོབ་པོ་སྙམ་དུ་བདེན་པར་ཞེན་ཅིང་སེམས་སྙམ་མི་ཞེས་གསུངས་པ་ན། རབ་འབྱོར་གྱིས་
དེ་ནི་མ་ལགས་སོ། ། རྒྱུ་མཚན་ལ་རྒྱུན་ཏུ་ཞུགས་པ་དེ་ནི་དོན་དམ་པར་འཇུག་བྱ་གང་ལ་ཡང་ཞུགས་པ་མཆིས་
ཀྱང་། ཐ་སྙད་དུ་ཐར་བའི་ལམ་རྒྱུན་ལ་ཞུགས་པས་ན་རྒྱུན་ཏུ་ཞུགས་པ་ཞེས་བགྱིའོ། ། དོན་དམ་པར་གང་ལ་
ཡང་མ་ཞུགས་ཤིང་གཟུགས་དང་སྒྲ་དང་དྲི་དང་རོ་དང་རེག་བྱ་དང་ཆོས་རྣམས་ལ་ཡང་དོན་དམ་པར་བཟུང་
ནས་ཞུགས་པ་མ་ལགས་སོ། ། རྗེས་འཇུག་པའི་ཊིཀ་ཆེན་དུ་སྐབས་འདི་དྲངས་ཏེ། རྒྱུན་ཞུགས་ཀྱི་ས་ཐོབ་
མཁན་དང་ཐོབ་བྱའི་འབྲས་བུ་བདེན་པར་བཟུང་ནས། བདག་གིས་རྒྱུན་ཞུགས་ཐོབ་པོ་སྙམ་དུ་སེམས་ན། དེ་
120

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
ཉིད་དེ་ཡི་བདག་ཏུ་འཛིན་པར་འགྱུར་རོ་ཞེས་པས་གང་ཟག་དང་འབྲས་བུ་བདེན་འཛིན་བདག་འཛིན་དུ་
གསུངས་པའི་དང་པོ་ནི། གང་ཟག་གི་བདག་འཛིན་དང་། གཉིས་པ་ནི་ཆོས་ཀྱི་བདག་འཛིན་ནོ། ། རྒྱུན་
ཞུགས་ཀྱིས་བདེན་པའི་བཟུང་ནས་བདག་གིས་འབྲས་བུ་ཐོབ་པོ་སྙམ་དུ་མི་འཛིན་པ་ནི། བདེན་འཛིན་གྱི་ཡུལ་
སུན་ཕྱུང་བའི་དབང་དུ་མཛད་པ་ཡིན་གྱི། ལྷན་སྐྱེས་ཀྱི་འཛིན་པ་ཡང་མེད་པར་བསྟན་པ་ཡིན་ནོ། ། དེས་ནི་
ཕྱི་མ་རྣམས་ཀྱང་ཤེས་པར་བྱའོ་ཞེས་གསུངས་པ་ལྟར་རོ། ། དོན་ནི་རྒྱུན་ཞུགས་སོགས་བཞིའི་བྲལ་བའི་འབྲས་
བུ་འགོག་བདེན་ཐོབ་པ་ལ་སྟོང་ཉིད་ངེས་པར་རྟོགས་དགོས་པར་བསྟན་ཅིང་། དེ་ལ་བདེན་མེད་རྟོགས་ནས་
བདེན་འཛིན་གྱི་ཞེན་ཡུལ་སུན་འབྱིན་དགོངས་པར་བཤད་པའོ། ། དེས་ན་བདེན་འཛིན་གྱི་ཞེན་ཡུལ་སུན་
འབྱིན་མྱོང་མ་མྱོང་ནི་བདེན་མེད་རྟོགས་མྱོང་མ་མྱོང་བའི་སྒོ་ནས་འཇོག་སྟེ། ཇི་སྲིད་གཞི་གང་ལ་བདེན་པར་
གྲུབ་བམ་མ་གྲུབ་སྙམ་དུ་དཔྱོད་པ་ཞུགས་པ་ན་བདེན་ཞེན་ལས་འདའ་མི་ནུས་པའི་བར་དེ་སྲིད་དུ་བདེན་འཛིན་
གྱི་ཞེན་ཡུལ་སུན་འབྱིན་མི་ནུས་པས་བདེན་འཛིན་གྱིས་བཅིངས་པར་འཇོག་གོ ། དེ་བཞིན་དུ་ལན་ཅིག་ཕྱིར་
འོང་བ་དང་ཕྱིར་མི་འོངས་དང་དགྲ་བཅོམ་པ་གསུམ་ལ་སྦྱར་ནས་གསུངས་པ་ལྟར་ཏེ་དོན་ནི་སྔར་ལྟར་རོ། །
རྒྱུན་ཞུགས་སོབ།ས་བཞི་ལ་ཞུགས་པ་དང་འབྲས་གནས་ཟུང་རེ་ཡོད་པས་སོ་སོར་ཕྱེ་ན་གང་ཟག་ལ་བརྒྱད་དང་།
ཟུང་རེ་བསྡོམས་ན་སྐྱེས་བུ་ཟུང་བཞིར་འགྱུར་རོ། ། འདིའི་བཞི་ལ་བཤད་པ་མང་དུ་ཡོད་ཀྱང་མཚོན་ཙམ་ནི་
རྒྱུན་ཞུགས་དགེ་སྦྱོང་ཚུལ་གྱི་འབྲས་བུ་འགོག་བདེན་ནི་མཐོང་སྤངས་ཀུན་སྦྱོར་གསུམ་སྤངས་པའི་སྒོ་ནས་བཞག་
པས། དེ་ལྟ་བུའི་འབྲས་བུ་དེ་ཐོབ་ནས་དེ་ལ་གནས་པ་ལ་ནི་རྒྱུན་ཞུགས་འབྲས་གནས་དང་། དེ་ཐོབ་ཕྱིར་དུ་
འབད་ཅིང་ཞུགས་པ་ལ་དེའི་ཞུགས་པ་ཞེས་བྱ་ཞིང་། ཀུན་སྦྱོར་གསུམ་ནི། འཇིག་ལྟ་དང་ཚུལ་ཞུགས་མཆོག་
འཛིན་དང་ཐེ་ཚོམ་ཉོན་མོངས་ཅན་ནོ། ། འཇིག་ལྟ་ལ་ལྷན་སྐྱེས་ཡོད་ཀྱང་འདིར་ཀུན་བཏགས་སོ། ། ཕྱིར་
འོང་གི་འབྲས་བུ་ནི་འདོད་ཉོན་དྲུག་པ་སྤངས་པའི་ཆ་ནས་འཇོག་ཅིང་། ། དེས་གནས་པ་ནི་དེའི་འབྲས་གནས་
དང༌། དེ་ཐོབ་ཕྱིར་དུ་བརྩོན་པས་འཇུག་པ་ནི་དེའི་ཞུགས་པའོ། ། ཕྱིར་མི་འོང་གི་འབྲས་བུ་ནི་འདོད་ཉོན་
དགུ་བ་སྤངས་པའི་ཆ་ནས་འཇོག་ཅིང་། དེ་ལ་གནས་པ་དང་དེའི་ཆེད་དུ་ཞུགས་པ་ནི་འབྲས་གནས་དང་ཞུགས་
པའོ། ། དགྲ་བཅོམ་པའི་འབྲས་བུ་ནི་སྲིད་རྩེའི་ཉོན་མོངས་དགུ་བ་སྤངས་པའི་ཆ་ནས་འཇོག་ཅིང་། འབྲས་བུ་
དེ་ལ་གནས་པ་དང་དེ་ཐོབ་ཕྱིར་ཞུགས་པ་ནི་དགྲ་བཅོམ་འབྲས་གནས་དང་ཞུགས་པ་སྟེ་ཞི་བ་ན་མང་དུ་བཤད་
དགོས་པར་སྣང་ངོ་། ། ལན་ཅིག་ཕྱིར་འོང་བའི་དོན་ནི་འདོད་ཁམས་སུ་ད་རུང་སྐྱེ་བ་ལན་གཅིག་ལེན་དགོས་པ་
དང་། ཕྱིར་མི་འོང་བ་ནི་དེ་ལེན་མི་དགོས་པའོ། ། གཞན་ཡང་ཕྱིར་འོང་གི་འབྲས་བུ་ནི། ཀུན་སྦྱོར་གསུམ་
121

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་འདོད་པ་ལ་འདུན་པ་དང་གནོད་སེམས་ཏེ་ཐ་མའི་ཆ་མཐུན་ལྔ་སྤངས་པའི་སྒོ་ནས་འཇོག་པ་དང༌། ཕྱིར་མི་
འོང་གི་འབྲས་བུ་ནི་ཁམས་གོང་མ་གཉིས་ཀྱི་འདོད་ཆགས་དང་རྒོད་པ་དང་ང་རྒྱལ་དང་མ་རིག་པའི་ཕྱོགས་
གཅིག་སྤངས་པའི་སྒོ་ནས་འཇོག་ཚུལ་ཡོད་ཅིང་། འདི་དག་རྣམས་ཉན་ཐོས་ཁོ་ན་སྟེ། འདིར་ཐལ་འགྱུར་བའི་
ལུགས་སུ་ཐམས་ཅད་འཕགས་པ་ཡིན་ལ། ཀུན་བཏུས་ཀྱི་ལུགས་ལ་རྒྱུན་ཞུགས་ཞུགས་པ་ལ་སོ་སྐྱེ་ཡོད་ཀྱང་
གཞན་ཐམས་ཅད་འཕགས་པའོ། ། མདོར་ན་རྒྱུན་ཞུགས་སོགས་བཞི་བོ་དེས་ཐོབ་མཁན་དང་ཐོབ་བྱའི་འབྲས་
བུ་ལ་བདེན་ཞེན་མི་བྱེད་ཅིང་། བདེན་འཛིན་ལྷན་སྐྱེས་ཡོད་སྲིད་ཀྱང་དེའི་ཞེན་ཡུལ་སུན་མ་ཕྱུང་བ་ནི་མེད་དེ།
དེ་ཐམས་ཅད་ཀྱང་སྟོང་ཉིད་རྟོགས་པ་སྔོན་དུ་སོང་བའི་ཕྱིར་རོ། ། དེ་ནས་རབ་འབྱོར་གྱིས་བདག་ཐ་སྙད་དུ་
ཉོན་མོངས་སྤངས་པའི་དགྲ་བཅོམ་པ་ལགས་ཀྱང་། བདག་གིས་བདག་ནི་དགྲ་བཅོམ་པའོ་སྙམ་དུ་བདེན་པར་
མི་འཛིན་ལགས་སོ་ཞེས་དང་། གལ་ཏེ་དེ་ལྟར་འཛིན་ན་ནི་བད་ག་ཀྱང་ཉོན་མོངས་ཅན་དུ་འགྱུར་བས་དགྲ་
བཅོམ་པ་མ་ཡིན་པར་འགྱུར་རོ། ། བདག་ནི་དགྲ་བཅོམ་པ་ཡིན་ཏེ། བཅོམ་ལྡན་འདས་ཀྱིས་བདག་ལ་ཐ་སྙད་
དུ་རིགས་ཀྱི་བུ་རབ་འབྱོར་ནི་ཉོན་མོངས་པ་མེད་པ་རྣམས་ཀྱི་མཆོག་ཏུ་ལུང་བསྟན་ལ། དོན་དམ་པར་ཅི་ལ་ཡང་
མི་གནས་པས་ན་ཉོན་མོངས་པ་མེད་པར་གནས་པར་ཞེས་ལུང་མི་སྟོན་ཏེ། དོན་དམ་པར་གནས་བྱ་དང་གནས་
བྱེད་དང་གནས་པ་བོ་གང་ཡང་མ་གྲུབ་པའི་ཕྱིར་རོ་ཞེས་བཤད་དེ། ཐལ་འགྱུར་བས་བདེན་འཛིན་ཉོན་མོངས་
སུ་བཞེད་པ་དང་མཐུན་ནོ། ། དོན་དམ་པར་ཐོབ་བྱ་དང་ཐོབ་བྱེད་དང་ཐོབ་མཁན་རྣམས་མེད་པར་མ་ཟད།
དོན་དམ་པར་བླང་བར་བྱ་བའི་ཆོས་ཀྱང་མེད་ཅེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་དེ་བཞིན་
གཤེགས་པ་ངས་སྔོན་སངས་རྒྱས་མར་མེ་མཛད་ལས་དོན་དམ་པར་གང་བླངས་པའི་ཆོས་དེ་གང་ཡང་ཡོད་སྙམ་
མམ་ཞེས་དྲིས་པ་ན། རབ་འབྱོར་གྱིས་དེ་མཆིས་སོ་ཞེས་ལན་ཕུལ། འདིར་སྒོས་སུ་སངས་རྒྱས་མར་མེ་མཛད་ཀྱི་
མཚན་ནས་སྨོས་པ་ནི། སྟོན་པས་སྔོན་གཞོན་ནུ་ཆོས་ཀྱི་སྤྲིན་དུ་གྱུར་བའི་ཚེ། སངས་རྒྱས་མར་མེ་མཛད་ཀྱིས་
བྱིན་གྱིས་བརླབས་པ་ལ་བརྟེན་ནས་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་ཅིང་། ས་བརྒྱད་པ་མངོན་དུ་མཛད་
པ་ན་མར་མེ་མཛད་ཀྱིས་ཁྱོད་ལ་མ་འོངས་པའི་དུས་སུ་སངས་རྒྱས་ཤཱཀྱ་ཐུབ་པ་ཞེས་བྱ་བར་འགྱུར་རོ་ཞེས་ལུང་
བསྟན་པའི་བཀའ་དྲིན་དྲན་པའི་ཆེད་དེ་འོག་ཏུ་བཤད་པར་བྱའོ། ། མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་པ་
ནི། ཉོན་མོངས་སྤངས་ཤིང་ཆོས་ཐམས་ཅད་རང་བཞིན་གྱིས་སྟོང་བའི་ཆོས་ཉིད་མཐའ་དག་མངོན་སུམ་དུ་
རྟོགས་པའི་མི་རྟོག་ཡེ་ཤེས་ལ་གོམས་པ་དབང་བསྒྱུར་ཐོབ་པའི་ཕྱིར་མཉམ་ཞག་གི་གནས་སྐབས་སུ་མ་ཟད།
རྗེས་ཐོབ་ཀྱི་སྐབས་སུ་ཡང་འདུས་བྱས་ཀྱི་ཆོས་ཐམས་ཅད་བདེན་སྟོང་སྒྱུ་མ་ལྟ་བུ་འབའ་ཞིག་ཏུ་སྣང་བར་འགྱུར་
122

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
རོ། ། མི་སྐྱེ་བའི་ཆོས་ལ་བཟོད་པ་ཐོབ་པས་ཆོས་ཐམས་ཅད་བདེན་མེད་དུ་མངོན་སུམ་དུ་གཟིགས་ཤིང་གང་
ལུང་བསྟན་པ་དང་ཐོབ་པར་བྱ་བ་དང་འཚང་རྒྱ་བར་འགྱུར་བ་ཐམས་ཅད་ཀྱང་རང་བཞིན་གྱིས་སྟོང་པར་
གཟིགས་པས། མར་མེ་མཛད་ལས་བདེན་གྲུབ་ཀྱི་ཆོས་གང་ཡང་བླངས་སྙམ་དུ་ཞེན་པ་མེད་དོ། ། དེ་ཡང་ལུང་
སྟོན་པའི་དུས་སུ་གང་དུ་ལུང་བསྟན་པའི་སངས་རྒྱས་དེ་མེད་ཅིང་། ལུང་བསྟན་པའི་དུས་ཀྱི་གང་ཟག་དེ་ལུང་
བསྟན་ནས་སངས་རྒྱས་པའི་ཚེས་ང་མེད་ཀྱང་། ཐ་སྙད་དུ་འཚང་རྒྱ་བར་ལུང་བསྟན་པ་དང་སངས་རྒྱས་པའི་
བར་གྱི་གང་ཟག་རྣམས་རྒྱུད་གཅིག་ཡིན་ཞིང་། དུས་སྔ་ཕྱིའི་ང་རྣམས་སོ་སོར་མ་ཕྱེ་བར་སྔ་ཕྱིའི་ཀུན་ལ་རྗེས་སུ་
འགྲོ་བའི་ང་སྤྱི་ཞིག་ཡོད་པས་དེ་ལ་དགོངས་ནས་ཁྱེད་མ་འོངས་པ་ན་སངས་རྒྱས་དེར་འགྱུར་རོ་ཞེས་ལུང་བསྟན་
པའོ། ། དཔེར་ན་སྐྱེ་བ་སྔ་ཕྱི་རྣམས་དང་ཚེ་སྟོད་སྨད་ཀྱི་ང་རྣམས་ད་ལྟའི་དུས་ཀྱི་ང་འདི་མིན་ཡང་དེ་དག་གིས་
བྱས་པ་ལ་ངས་བྱས་སོ་ཞེས་དང་། དེ་དག་གིས་བྱེད་པ་ཡང་ངས་བྱེད་པར་འགྱུར་རོ་ཞེས་ཐ་སྙད་འདོགས་ནུས་པ་
བཞིན་ནོ། ། དེ་བཞིན་དུ་ངས་ཁང་བ་དང་ཞྭ་གོས་ལྷམ་སོགས་འདི་དང་འདི་བྱའོ་ཞེས་བརྗོད་པའི་དུས་སུ་ཁང་
བ་སོགས་མེད་ཀྱང་མ་འོངས་པ་ན་འབྱུང་འགྱུར་ལ་བསམ་པ་ཏེ་བརྗོད་པ་ལྟ་བུ་སྟེ། ཐ་སྙད་ཙམ་དུ་འབྱུང་ཡང་
རང་བཞིན་གྱིས་སྐྱེ་བ་མེད་དོ། ། རང་བཞིན་གྱིས་སྐྱེ་ན་ནི་ཁང་བ་སོགས་བྱའོ་སྙམ་པའི་དུས་ནའང་ཁང་བ་
སོགས་ཡོད་ཅེས་འདོད་དགོས་ཀྱང་དེ་མེད་དོ། ། དེ་ལྟ་བུ་ལ་དགོངས་ནས། མ་དྲོས་པས་ཞུས་པའི་མདོ་ལས།
གང་ཞིག་རྐྱེན་ལས་སྐྱེས་པ་དེ་མ་སྐྱེས། ། དེ་ལ་སྐྱེ་བའི་རང་བཞིན་ཡོད་མ་ཡིན། ། རྐྱེན་ལ་རག་ལས་གང་དེ་
སྟོང་བར་བཤད། ། གང་ཞིག་སྟོང་ཉིད་ཤེས་དེ་བག་ཡོད་ཡིན། ། ཞེས་གསུངས་ཤིང་། སྔར་བཤད་པའི་
བདེན་མེད་སྒྲུབ་པའི་རིགས་པ་རྣམས་ཀྱང་འདིར་ཡང་སྦྱར་རོ། ། རྒྱུ་ལས་འབྲས་བུ་རྣམས་སྐྱེ་ཡང་རང་བཞིན་
གྱིས་མི་སྐྱེ་བའི་ཚུལ་དེ་བཞིན་ལེགས་པར་ཤེས་ན་དབུ་མའི་ལུགས་གྱི་རང་བཞིན་གྱིས་སྟོང་པ་ལ་བྱ་བྱེད་འཐད་
ཚུལ་ཤེས་ཤིང་། སྣང་སྟོང་ཟུང་འཇུག་གི་དབུ་མའི་ལམ་ཡང་རྙེད་པར་འགྱུར་རོ། ། དེ་ལྟར་འཚང་རྒྱ་བ་ལ་
གང་དུ་འཚང་རྒྱ་བའི་ཞིང་དག་པ་སྒྲུབ་དགོས་པར་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་བྱང་ཆུབ་
སེམས་དཔའ་གང་ལ་ལ་ཞིག་བདག་གིས་ཞིང་བཀོད་པ་རྣམས་བདེན་ཞེན་གྱིས་དོན་དམ་པར་བསྒྲུབ་པར་བྱའོ་
སྙམ་ཞིང་ཟེར་ན། ཚིག་དེ་ནི་མི་བདེན་པར་སྨྲ་བའོ། ། དེའི་རྒྱུ་མཚན་ནི། འཚང་རྒྱུ་བའི་གནས་ཀྱི་ཞིང་གི་
བཀོད་པ་ཕུན་སུམ་ཚོགས་པ་རྣམས་ནི་རྒྱུ་རྐྱེན་དུ་མ་ཚོགས་ནས་བྱུང་བ་སྒྱུ་མ་ལྟ་བུའི་བཀོད་པ་ཡིན་གྱི། དོན་དམ་
ཡང་བཀོད་པ་དེ་དག་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ། འོན་ཀྱང་མ་བརྟག་མ་དཔྱད་
པའི་བློ་ངོ་ན་ཡོད་པས་ཐ་སྙད་དུ་ཞིང་གི་བཀོད་པ་རྣམས་ཞེས་བྱའོ། ། སངས་རྒྱས་ཀྱི་ཞིང་དུ་མ་ཟད། སྣོད་
123

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅུད་ཀྱི་བཀོད་པ་ཐམས་ཅད་ཀྱང་ཆ་ཤས་དུ་མ་ཚོགས་པ་ལ་བཏགས་པ་ སྟེ། ཁང་བ་ལ་སོགས་པ་བཞིན་
ནོ། ། དེ་དག་ཐམས་ཅད་ཀྱང་རིགས་པས་རྡུལ་ཕྲ་རབ་ཀྱི་བར་བཤིག་ན་ཅི་ཡང་མ་ཡིན་པའི་བར་འགྱུར་ཏེ་
མཚོན་ཙམ་མོ། ། དེ་ལྟ་བས་ན་བྱང་ཆུབ་སེམས་དཔའ་ཞིང་གི་བཀོད་པ་བསྒྲུབ་པར་བྱ་ན་འདི་ལྟར་བདེན་ཞེན་
གྱིས་མི་གནས་པར་སེམས་བསྐྱེད་པར་བྱའོ། ། དོན་དམ་པར་ཅི་ལ་ཡང་མི་གནས་ཤིང་གཟུགས་སྒྲ་སོགས་ཀྱི་
ཆོས་གང་ལ་བདེན་ཞེན་གྱིས་མི་གནས་པར་སེམས་བསྐྱེད་པར་བྱའོ། ། ཕྱིའི་ཞིང་གི་བཀོད་པ་ལྟ་བུར་མ་ཟད།
བཅུད་ཀྱི་གང་ཟག་གི་ལུས་ཀྱི་བཀོད་པ་ཡང་རྐྱེན་ཚོགས་པ་ཙམ་ལས་དོན་དམ་པར་གྲུབ་པ་མེད་དོ་ཞེས་སྟོན་པ་ནི།
རབ་འབྱོར་དཔེར་ན་སྐྱེས་བུ་ཞིག་ལུས་རིའི་རྒྱལ་པོ་རི་རབ་ཙམ་དུ་གྱུར་ན་ལུས་དེ་ཚེ་བ་ཡིན་སྙམ་མམ་ཞེས་དྲིས་པ་
ན། ལན་དུ་ལུས་དེ་ཆེ་བར་ཞུས་ཤིང་། ལུས་དེ་ཉིད་ཆ་དུ་མ་ཚོགས་པའི་ཕུང་པོ་ཐ་སྙད་ཙམ་དུ་ཡོད་ཀྱི། ཆ་ལ་
མ་བལྟོས་པའི་དངོས་པོ་སྟེ་ངོ་བོར་མེད་པར་དེ་བཞིན་གཤེགས་པས་གསུངས་ཏེ། འཇིག་རྟེན་གྱི་ཐ་སྙད་དུ་ལུས་
དེ་ལ་ཆེའོ་ཞེས་བྱའོ། ། དེས་ན་དོན་དམ་པར་ལུས་སུ་གྲུབ་པ་མ་མཆིས་པའི་ཀུན་རྫོབ་པའི་ལུས་དེ་ལ་ལུས་ཞེས་
བྱའོ། ། ལུས་ཆེ་བས་མཚོན་ནས་གཟུགས་ཆེ་ཆུང་ཐམས་ ཅད་ཀྱང་དེ་དང་འདྲ་བར་སྦྱར་རོ། ། དེ་ལྟར་
གསུངས་པ་ནི་སྣོད་བཅུད་ཐམས་ཅད་ཀྱང་རང་བཞིན་གྱིས་སྟོང་བར་བསྒོམ་པའི་ཚུལ་བཤད་པའོ། ། དེ་ལྟར་
བསྒོམས་པའི་ཕན་ཡོན་སྟོན་པ་ལ་དཔེ་ནི། བཅོན་འདས་ཀྱིས་རབ་འབྱོར་ལ་གངྒཱའི་ཀླུང་གི་བྱེ་མ་ཇི་སྙེད་པ་
གངྒཱའི་ཀླུང་ཡང་དེ་སྙེད་ཁོ་ནར་གྱུར་ན། དེ་དག་གི་བྱེ་མ་དེ་དག་གྲངས་མང་ངམ་ཞེས་དྲིས་པ་ན། ལན་ལ་
གངྒཱའི་ཀླུང་དེ་དག་ཉིད་ཀྱང་མང་ན་དེ་དག་གི་བྱེ་མ་རྣམས་མང་བ་ལྟ་སྨོས་ཀྱང་ཅི་འཚལ་ཏེ་བརྗོད་མི་དགོས་ཞེས་
གསོལ། དེ་ནས་བཅོམ་ལྡན་འདས་ཀྱིས་རབ་འབྱོར་ལ་ཁྱོད་མོས་པ་སྟེ་འདོད་པ་བསྐྱེད་པ་དང་ཁྱོད་ཀྱིས་དོན་དེ་
ཁོང་དུ་ཆུད་པར་བྱའོ། ། གངྒཱའི་ཀླུང་དེ་དག་གི་བྱེ་མའི་ཇི་སྙེད་པའི་གྲངས་ཀྱི་འཇིག་རྟེན་གྱི་ཁམས་རྣམས་སྐྱེས་
པའམ་བུད་མེད་གང་གིས་གསེར་དངུལ་སོགས་སྔར་བཤད་པ་ལྟར་རིན་པོ་ཆེ་སྣ་བདུན་གྱིས་གང་བར་བྱས་ཏེ་དེ་
བཞིན་གཤེགས་པ་རྣམས་ལ་མཆོད་དེ་སྦྱིན་པ་བྱིན་ན་བསོད་ནམས་མང་ངམ་ཞེས་དྲིས་པའི་ལན་དུ་ཆེས་མང་བ་
ཞུས་སོ། ། གངྒཱའི་ཀླུང་ཞེས་པ་ནི་མ་དྲོས་མཚོ་ནས་འབབ་པའི་ཆུ་བོ་གངྒཱ་ལ་བཞེད་པ་དང་། རྒྱ་མཚོ་ཆེན་པོ་ལ་
བཞེད་པའི་ཚུལ་གཉིས་དང་། བྱེ་མ་ཡང་བྱེ་མ་ཡོངས་གྲགས་དང་། ཆུའི་ཐིགས་པའི་རྡུལ་ལ་བྱེད་པའི་ཚུལ་
གཉིས་སྣང་ངོ་། ། དཔེ་བཤད་པ་དེ་ལས་གཞུང་འདི་འདོན་ཅིང་ཉན་སེམས་བསྒོམས་པའི་ཕན་ཡོན་ལྷག་པར་
ཚེའོ་ཞེས་པ་ནི། གང་གིས་ཆོས་གྱི་རྣམ་གྲངས་འདི་ལས་ཐ་ན་ཞེས་པ་ནི་མ་ཐའོ། ། གཞན་ནི་སྔར་ལྟར་རོ། །
ཡང་རབ་འབྱོར་ཞེས་སོགས་ཀྱིས་ཟས་གྲོངས་སྟོན་ཏེ། འདོན་པ་སོགས་ལས་ཕན་ཡོན་དེ་ལྟར་འབྱུང་བར་མ་
124

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
ཟད། གཞུང་འདི་ལེགས་པར་འདོན་པ་དང་འདིའི་དོན་སྟོན་ཅིང་ཉམས་སུ་ལེན་པའི་ས་ཕྱོགས་སམ་གནས་དེ་
ནི་གཞན་གྱི་མཆོད་པའི་རྟེན་དུ་འགྱུར་བ་ཡིན་པས། དེ་ལྟ་ན་གསུང་འདིའི་ཚིག་བློ་ལ་ལེན་ཅིང་འཛིན་པ་དང་།
གླེགས་བམ་འཆད་པ་དང་། དེ་ཀློག་པ་དང་། དེའི་དོན་ཀུན་ཆུབ་པ་སྟེ་ཤེས་པ་དང་། དོན་ཚུལ་བཞིན་དུ་
ཉམས་ལེན་གྱིས་ཡིད་ལ་བྱེད་པའི་གང་ཟག་དེ་ནི་ངོ་མཚར་རབ་དང་ལྡན་པར་འགྱུར་བ་ལྟ་ཅི་སྨོས་ཏེ། ས་ཕྱོགས་
དེ་ན་སྟོན་པ་སངས་རྒྱས་སམ་བླ་མ་སྐྱེས་བུ་དམ་པ་གང་ཡང་རུང་བ་གནས་སོ། ། དེ་ནས་རབ་འབྱོར་གྱིས་གཞུང་
འདིའི་མིང་ཅི་ལྟར་ལགས་ཞེས་ཞུས་པ་ན། ལན་དུ་བཅོམ་ལྡན་འདས་ཀྱིས་འདིའི་མིང་ལ་གཞུང་ཤེས་རབ་ཀྱི་ཕ་
རོལ་ཏུ་ཕྱིན་པ་ཞེས་བྱ་སྟེ་འདིའི་མིང་དེ་ལྟར་ཟུངས་ཤིག་ཅེས་པ་ནི། བརྗོད་བྱ་དོན་གྱི་ཤེར་ཕྱིན་བརྗོད་བྱར་བྱས་
ནས་སྟོན་པས་རྗོད་བྱེད་གཞུང་ལ་བརྗོད་བྱའི་མིང་གིས་བཏགས་པའོ། ། འདིས་ཤེས་རབ་ཀྱི་ཕར་ཕྱིན་གྱི་མིང་
གིས་མཚོན་ཏེ་ཕར་ཕྱིན་གཞན་ཡང་བསྟན་ཏོ། ། དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་
གང་གསུངས་པ་དེ་ཉིད་དོན་དམ་པར་ཕ་རོལ་ཏུ་ཕྱིན་པར་གྲུབ་པ་མེད་ཅིང་། དེས་ན་ཐ་སྙད་དུ་ཤེས་རབ་ཀྱི་ཕ་
རོལ་ཏུ་ཕྱིན་པ་ཞེས་འདོགས་སོ། ། དོན་དམ་པར་མེད་ཅིང་ཐ་སྙད་དུ་ཡོད་པར་བཤད་པ་འདི་འདྲ་ཐམས་ཅད་
ཀྱིས་ཀྱང་མཐའ་གཉིས་སྤངས་པའི་བདེན་གཉིས་ཟུང་དུ་འཇུག་པའི་དབུ་མའི་ལམ་སྟོན་ཏེ། དེ་ཡང་རང་བཞིན་
གྱིས་སྟོང་བ་དང་ཐ་སྙད་དུ་ཡོད་པ་གཉིས་དུས་གཅིག་ཏུ་གཞི་གཅིག་གི་སྟེང་དུ་འདུ་བར་སྟོན་པའོ། ། ཕར་ཕྱིན་
ཞེས་པའི་སྒྲ་དོན་ནི། འཁོར་བའི་རྒྱ་མཚོའི་ཕ་རོལ་ཏུ་ཕྱིན་པར་བྱེད་པ་དང་ཕྱིན་ཟིན་པའི་དོན་ཏེ། སྔ་མ་ལྟར་
ན་སློབ་ལམ་ན་ཡོད་ཅིང་། ཕྱི་མ་ནི་སངས་རྒྱས་ཀྱི་ས་ན་ཡོད་དེ་རྣམ་མཁྱེན་དང་དོན་གཅིག་གོ ། ཤེར་ཕྱིན་གྱི་
སྒྲས་བརྗོད་པ་ཙམ་ལ་ནི། རང་བཞིན་དང་གཞུང་དང་ལམ་དང་འབྲས་བུའི་ཤེར་ཕྱིན་ལྟ་བུ་མང་སྟེ་ཁྱད་པར་
ཤེས་དགོས་ཀྱང་མ་བརྗོད་དོ། ། མདོར་ན་བྱང་ཆུབ་ཀྱི་སེམས་ཀྱིས་ཟིན་པའི་སྟོང་ཉིད་རྟོགས་པའི་ཡེ་ཤེས་ལ་
ཤེར་ཕྱིན་དུ་གསུངས་པའི་ཤེར་ཕྱིན་འདི་ནི་སྦྱིན་པའི་ཕར་ཕྱིན་སོགས་ཕར་ཕྱིན་དང་པོ་ལྔ་སངས་རྒྱས་ཀྱི་སར་
འཁྲིད་པར་བྱེད་པའི་ཐབས་ཁྱད་པར་ཅན་ཡིན་ཏེ་འཆད་པར་འགྱུར་རོ། ། འདིར་ཤེས་རབ་ཀྱི་ཕ་རོལ་ཏུ་ཕྱིན་
པ་གང་གསུངས་པ་དེ་ཞེས་ཤེར་ཕྱིན་གསུངས་པར་བཤད་པ་ན། འོ་ན་དེ་བཞིན་གཤེགས་པས་དོན་དམ་པར་
གསུངས་པའི་ཆོས་གཞན་ཡོད་དམ་སྙམ་པ་ན། དེ་མེད་ཅེས་སྟོན་པ་ནི་ཆོས་དེ་གང་ཡང་ཡོད་སྙམ་མམ་ཞེས་དྲིས་
པའི་ཚེ། ལན་དུ་རབ་འབྱོར་གྱིས་དེ་བཞིན་གཤེགས་པས་གང་གསུངས་པའི་ཆོས་དེ་གང་ཡང་དོན་དམ་པར་
མཆིས་སོ་ཞེས་ལན་ཕུལ་ཏེ། སྔར་དེ་བཞིན་གཤེགས་པས་ཆོས་བསྟན་པ་མ་མཆིས་པར་གསུངས་པའི་དོན་བཤད་
པ་དང་འདྲའོ། ། དེ་ནས་ཡང་དེ་རྡུལ་ཕྲ་རབ་དང་རྡུལ་ཕྲ་རབ་བསགས་པའི་འཇིག་རྟེན་གྱི་ཁམས་དོན་དམ་
125

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་མ་གྲུབ་ཞེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་སྟོང་གསུམ་འཇིག་རྟེན་གྱི་ཁམས་ན་སའི་
རྡུལ་ཇི་སྙེད་ཡོད་པ་དེ་མང་ངམ་ཞེས་དྲིས་པར། ལན་དུ་དེ་མང་ངོ་ཞེས་ཞུས་ཤིང་། སའི་རྡུལ་ཕྲ་རབ་གང་ཡིན་
པ་དེ་རྣམས་ནི་དོན་དམ་པར་རྡུལ་དུ་གྲུབ་པ་མ་མཆིས་པར་དེ་བཞིན་གཤེགས་པས་གསུངས་ཏེ། དོན་དམ་པར་
མེད་ཅིང་ཐ་སྙད་དུ་ཡོད་པ་ངེས་ན་སའི་རྡུལ་ཞེས་བགྱིའོ། ། དེས་ན་རྡུལ་ཕྲ་རབ་བསགས་པའི་འཇིག་རྟེན་གྱི་
ཁམས་གང་ཡིན་པ་དེ་ཡང་དོན་དམ་པར་འཇིག་རྟེན་གྱི་ཁམས་སུ་གྲུབ་པ་མ་མཆིས་པར་དེ་བཞིན་གཤེགས་པས་
གསུངས་པའི་སླད་དུ་སྟེ། དེས་ན་ཐ་སྙད་དུ་འཇིག་རྟེན་གྱི་ཁམས་ཞེས་བགྱིའོ། ། དེ་དག་དོན་དམ་པར་གྲུབ་པ་
མེད་པའི་རིགས་པ་ཕྱོགས་ཙམ་ནི། རྡུལ་ཕྲ་རབ་བསགས་པའི་འཇིག་རྟེན་གྱི་ཁམས་རྣམས་ཀྱང་རྡུལ་ཕྲ་རབ་
འདུས་པའི་སྟེང་དུ་བཏགས་པ་ཙམ་ཡིན་གྱི། རྡུལ་ཕྲ་རབ་རེ་རེ་བ་དང་ཚོགས་པ་དང་དེ་ལས་དོན་གཞན་ན་
འཇིག་རྟེན་གྱི་ཁམས་ཞེས་པ་ཞིག་ལོགས་སུ་མེད་དེ། དཔེར་ན་བུམ་པའི་མཆུ་ཞབས་ལྟོ་བ་སོགས་ཚོགས་པ་ལ་
བུམ་པར་བཏགས་པ་བཞིན་ནོ། ། རྡུལ་ཕྲ་རབ་གཅིག་ལ་ཕྱོགས་བཞི་དང་སྟེང་ས་འོག་གི་ཕྱོགས་དྲུག་ཡོད་དམ་
མེད། ཡོད་ན་དེ་རང་གི་ཕྱོགས་ཀྱི་ཆ་དྲུག་ལས་ཆེ་བར་འགྱུར་བའི་ཕྱིར་ཕྲ་རབ་ཀྱི་དོན་མེད་ལ། དེའི་ཕྱོགས་
དྲུག་མེད་ན་ནི་གོ་ས་མནོན་པའི་ནུས་པ་མེད་པའི་ཕྱིར་ན་རྡུལ་གཟུགས་ཅན་མ་ཡིན་པར་ཐལ་ཞིང་དངོས་མེད་
དུའང་འགྱུར་རོ། ། དེས་ན་རྡུལ་ཕྲ་རབ་གཅིག་ནི་ཡན་གར་དུ་གནས་མི་ནུས་པས་གཞན་དང་ཚོགས་ཤིང་
འདུས་པ་ལ་ལྟོས་དགོས་པས་རྡུལ་ཕྲ་རབ་རང་དབང་གིས་མ་གྲུབ་ཅིང་། དེ་མ་གྲུབ་པས་དེ་བསགས་པའི་རྡུལ་
རགས་པའང་རང་དབང་གིས་མ་གྲུབ་ཅེས་བྱའོ། ། མདོར་ན་རྡུལ་ཕྲ་རབ་ནི་གཅིག་གི་རང་བཞིན་དུ་བདེན་
པར་མེད་ཅིང་། འཇིག་རྟེན་གྱི་ཁམས་ནི་དུ་མ་ཚོགས་པའི་རང་བཞིན་དུ་བདེན་པར་མ་གྲུབ་ཅེས་སྟོང་ཉིད་
བསྒོམ་པར་བཤད་པའོ། ། སློབ་དཔོན་ཀ་མ་ཤཱི་ལས་འདིའི་སྐབས་ཀྱི་འཇིག་རྟེན་གྱི་ཁམས་ནི་སེམས་ཅན་གྱི་
འཇིག་རྟེན་ལ་དགོངས་པར་བཤད། ། སེམས་ ཅན་གནས་པའི་གཞི་མ་བདག་ པའི་འཇིག་ རྟེན་གྱི་ཁམས་
སོ། ། དེ་ནས་འཇིག་རྟེན་གྱི་ཁམས་སུ་མ་ཟད། སངས་རྒྱས་ཀྱི་གཟུགས་སྐུ་དང་དེའི་མཚན་དཔེ་ཡང་དོན་དམ་
པར་མ་གྲུབ་ཅེས་པ་ནི། བཅོམ་ལྡན་འདས་གྱིས་རབ་འབྱེད་ལ་སྐྱེས་བུ་ཆེན་པོ་དེ་བཞིན་གཤེགས་པའི་མཚན་
སུམ་ཅུ་རྩ་གཉིས་པོ་དེ་དག་ཚོགས་པའི་སྐུ་ཙམ་ཞིག་དེ་བཞིན་གཤེགས་པར་བལྟ་བ་སྟེ་གཟུང་བར་བྱ་སྙམ་མམ་
ཞེས་དྲིས་པ་ན། རབ་འབྱོར་གྱིས་དེ་མ་ལགས་ཏེ། རྒྱུ་མཚན་ནི་སྐྱེས་བུ་ཆེན་པོ་སངས་རྒྱས་ཀྱི་མཚན་སོ་གཉིས་
པོ་གང་དག་དེ་བཞིན་གཤེགས་པས་ཐ་སྙད་དུ་ཡོད་པར་གསུངས་པ་དེ་དག་ནི་དོན་དམ་པར་མཚན་མ་མཆིས་
པར་གསུངས་པའི་སླད་དུ་སྟེ་ཞེས་སྒྲོ་འདོགས་རྟག་མཐའ་བཀག་ཅིང་། དེས་ན་ཐ་སྙད་དུ་དེ་དག་ལ་སྐྱེས་བུ་ཆེན་
126

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པ་འི་ལམ་བཟང་ཟབ་དོན་གསལ་པའི་ཉི་མ། །
པོའི་མཚན་རྣམས་ཞེས་བྱའོ་ཞེས་པས་སྐུལ་འདེབས་ཆད་མཐའ་བཀག་པ་འདི་ལྟ་བུ་གཞན་ལ་ཡང་འདྲའོ། །
མཚན་བསྟན་པའི་ཤུགས་ལ་དཔེ་བྱད་བརྒྱད་ཅུ་ཡང་བསྟན་ཏེ། དཔེ་བྱད་རྣམས་ནི་མཚན་གྱི་འཁོར་ཡིན་པའི་
ཕྱིར་རོ། ། མཚན་སོ་གཉིས་ནི་མངོན་རྟོགས་རྒྱན་ལས། ཕྱག་ཞབས་འཁོར་ལོའི་མཚན་དང་རུས་ སྦལ་
ཞབས། ། ཞེས་སོགས་དང་། དཔེ་བྱད་བརྒྱད་ཅུ་ནི། ཐུབ་པའི་སེན་མོ་ཟངས་མདོག་དང་། ། ཞེས་སོགས་
ཀྱིས་བསྟན་པ་ལྟར་རོ། ། སངས་རྒྱས་ཀྱི་གཟུགས་སྐུ་གཉིས་ལ་མཚན་དཔེ་གསལ་རྫོགས་ཡོད་པར་མཐོང་བ་ན་
བདེན་ཞེན་གྱིས་སངས་རྒྱས་ནི་མཚན་དཔེ་འདི་ཙམ་གྱི་སྒོ་ནས་འཇོག་གམ་སྙམ་ན། དེ་ནི་མ་ཡིན་ཏེ་སངས་རྒྱས་
ཀྱི་གཟུགས་ཀྱི་སྐུ་རྣམ་པ་གཉིས་ལ་ནི་ཆོས་ཀྱི་སྐུ་མངོན་དུ་བྱས་པའི་སྒོ་ནས་དེ་བཞིན་གཤེགས་པ་ཞེས་བརྗོད་ཀྱི་
མཚན་དཔེ་དང་ལྡན་ པའི་སྐུ་ཐོབ་པ་ཙམ་གྱི་སྒོ་ནས་བཞག་པ་མ་ཡིན་པའི་ཕྱིར་ཏེ། བརྒྱད་སྟོང་བ་ལས།
གཟུགས་ཀྱི་སྐུ་བརྙེས་པས་དེ་བཞིན་གཤེགས་པ་ཞེས་བྱ་བའི་གྲངས་སུ་མི་འགྲོ་ཡི། རྣམ་པ་ཐམས་ཅད་མཁྱེན་པ་
ཉིད་བརྙེས་པས་ནི་དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོའོ་ཞེས་གསུངས་པ་ལྟར་རོ། ། སྐུ་མཚན་
དཔེས་བརྒྱན་པའི་གཟུགས་སྐུ་མཐོང་ནས་དེ་ལ་བདེན་ཞེན་གྱིས་ཕྱག་འཚལ་བ་སོགས་ལེགས་པའི་ལམ་བསོད་
ནམསཀྱི་ཚོགས་ཀྱིས་བསྡུས་པ་ཡིན་མོད། གང་དག་པ་ལ་གཟུགས་སུ་མཐོང་། ། ཞེས་སོགས་ཀྱི་སྐབས་སུ་
འཆད་པ་ལྟར་བདེན་འཛིན་གྱིས་བཅིངས་པའི་སྐྱོན་ཅན་ཡིན་ཏེ། མངོན་རྟོགས་རྒྱན་ལས་ཀྱང་། རྒྱལ་ལ་
སོགས་ལ་ཆགས་པ་ཕྲ། ། ཞེས་པའི་སྐབས་སུ་ཚུལ་དེ་ལྟ་བུ་ལ་བདེན་ཞེན་གྱི་ཆགས་པའི་སྐྱོན་ཡོད་པར་བཤད་
པའི་ཕྱིར་རོ། ། སྐབས་འདིར་བདེན་འཛིན་ནི་མ་རིག་པར་འདོད་དགོས་པས། མ་རིག་པས་ཀུན་ནས་
བསླངས་ཏེ་དགེ་བའི་ལས་བསགས་ན་འཁོར་བས་བསྡུས་པའི་མངོན་མཐོ་དང་། མི་དགེ་བའི་ལས་བསགས་ན་
ནི་ངན་འགྲོའི་ལུས་འགྲུབ་པས་གཞུང་དུ་མ་ལས་བཤད་དོ། ། གཞུང་འདི་ལ་བརྟེན་ནས་དེ་ལྟར་དག་མ་དག་གི་
ཆོས་ཐམས་ཅད་རང་བཞིན་གྱིས་སྟོང་བར་ཤེས་ཤིང་བསྒོམས་ན་ཕན་ཡོན་ཆེའོ་ཞེས་སྟོན་པ་ནི། བཅོམ་ལྡན་
འདས་ཀྱིས་རབ་འབྱོར་ལ་གང་ཟག་གང་གིས་རང་གི་ལུས་ཀྱི་སྦྱིན་པ་གངྒཱའི་ཀླུང་གི་བྱེ་མ་སྙེད་བཏང་བ་ལས་ཀྱང་།
ཆོས་ཀྱི་རྣམ་གྲངས་འདི་ལས་ཚིག་བཞི་བའི་ཚིགས་སུ་བཅད་པ་ཙམ་བཟུང་ཞིང་གཞན་དག་ལ་སྟོན་ཅིང་བསྒོམས་
ན་བསོད་ནམས་ལྷག་པར་ཆེའོ་ཞེས་གསུངས་སོ། ། འདི་ནི་འཕགས་པ་ལྷས། བསོད་ནམས་ཆུང་ངུས་ཆོས་
འདི་ལ། ། ཐེ་ཚོམ་ཟ་བ་ཡང་མི་འགྱུར། ། ཐེ་ཚོམ་ཟོས་པ་ཙམ་གྱིས་ཀྱང་། ། སྲིད་པ་ཧྲུལ་པོར་བྱེད་པར་
འགྱུར། ། ཞེས་གསུངས་པ་ལྟ་བུའི་ཕན་ཡོན་འབྱུང་བ་ལ་ཡང་དགོངས་མོད། ཕྱིས་འབྱུང་གི་གདུལ་བྱ་བློ་
དམན་དང་བ་དང་ལྡན་པ་རྣམས་ཕན་ཡོན་ལ་སྤྲོ་བ་སྐྱེས་ནས་གཞུང་ལ་ཐོས་བསམ་གྱིས་འཇུག་པའི་ཆེད་བསྔགས་
127

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརྗོད་གྱི་ཚུལ་དུ། ། ཚིག་བཞི་བའི་ཚིགས་སུ་བཅད་པ་ཙམ་གཟུང་ཞིང་བརྗོད་ན་ཕན་ཡོན་རྒྱ་ཆེན་པོ་དེ་ལྟ་བུ་
འབྱུང་བར་གསུངས་ཤིང་། དགོངས་གཞི་དངོས་ནི་དེ་ལྟར་བསྟན་པའི་དོན་གྱི་ཤེར་ཕྱིན་ལས་དེ་ལྟ་བུའི་ཕན་
ཡོན་རྫོགས་པར་ཐོབ་པར་འགྱུར་བ་ལ་དགོངས་ཀྱི། གཞུང་བཀླག་པ་ཙམ་ལས་དེ་ལྟ་བུའི་ཕན་ཡོན་གྱི་ཕྱོགས་
གཅིག་ལས་རྫོགས་པར་མིན་ནོ། ། ཚུལ་འདི་ནི་དེ་ལྟ་བུའི་སྐབས་གཞན་ལའང་ཤེས་དགོས་སོ། ། དེ་ལྟར་
གསུངས་པ་ན་རབ་འབྱོར་གྱིས་ཆོས་ཟབ་མོ་འདི་ཐོས་ནས་ངོ་མཚར་སྐྱེས་པའི་ཤུགས་སྟོབས་ཀྱིས་སྤྱན་ལས་མཆི་མ་
ཕྱུང་སྟེ། རབ་འབྱོར་དེས་མཆི་མ་ཕྱིས་ནས་བཅོམ་ལྡན་འདས་ལ་ཤེར་ཕྱིན་གྱི་ཆོས་འདི་དེ་བཞིན་གཤེགས་པ་ཇི་
སྙེད་བྱོན་ཅི་བཞུགས་པ་ཐམས་ཅད་ཀྱིས་གསུངས་པ་ནི་ངོ་མཚར་ཆེའོ། ། རབ་འབྱོར་བདག་གིས་ནི་རང་ལ་
འཕགས་པའི་ཡེ་ཤེས་སྐྱེས་ཚུན་ཆད་ནས་ཆོས་ཀྱི་རྣམ་གྲངས་འདི་མ་ཐོས་ཤིང་། དེར་མ་ཟད་སྔོན་ནམ་ཡང་འདི་
མ་ཐོས་སོང་ཞེས་པ་ནི་རབ་འབྱོར་གྱིས་སྔོན་འདི་ལྟ་བུ་མ་ཐོས་པ་མ་ཡིན་གྱི། ཤེར་ཕྱིན་གྱི་ཆོས་ཟབ་མོ་འདི་ལྟ་བུ་
གཞན་གྱིས་ཐོས་པར་དཀའ་བོར་བསྟན་པའོ། ། ངོ་མཚར་ཆེ་ཚུལ་ནི། མདོ་སྡེ་འདི་བཤད་པའི་ཚིག་དང་དོན་
ལ་སེམས་ཅན་གང་དག་བདེན་ཞེན་མེད་པ་ཡང་དག་པའི་འདུ་ཤེས་སྐྱེ་དབང་འགྱུར་བའི་སེམས་ཅན་དེ་དག་ནི།
ཐར་བའི་བག་ཆགས་འཇོག་ཅིང་སངས་རྒྱས་ཐོབ་པའི་རྒྱུ་ཆེན་པོ་བཟུང་བས་ན་ངོ་མཚར་ཆེན་པོ་རབ་དང་ལྡན་
པོར་འགྱུར་རོ། ། ཡང་ངག་པའི་འདུ་ཤེས་ཞེས་བཤད་པ་གང་ཡིན་པ་དེ་ནི་བདེན་པར་ཞེན་པའི་འདུ་ཤེས་མ་
མཆིས་པའི་སླད་དུ་སྟེ། དེས་ན་བདེན་ཞེན་མེད་ཅིང་བདེན་མེད་རྟོགས་པའི་འདུ་ཤེས་དེ་ལ་ཡང་དག་པའི་འདུ་
ཤེས་ཞེས་དེ་བཞིན་གཤེགས་པས་གསུངས་སོ། ། བཅོམ་ལྡན་འདས་བདག་ཆོས་འདི་བཤད་པའི་དོན་ལ་དད་
པས་རྟོག་ཅིང་ཤེས་ནས་མོས་པ་སྐྱེས་པ་འདི་ནི། བདག་ལ་ངོ་མཚར་ཆེན་པོ་བྱུང་བ་མ་ལགས་ཀྱི། སྨད་མའི་
དུས་སུ་སེམས་ཅན་གང་དག་སྟོང་ཉིད་ཀྱི་དོན་ལ་མོས་ཤིང་ཆོས་འདི་ལེན་པ་སོགས་བྱེད་པ་དེ་དག་ནི་ངོ་མཚར་
ཆེན་པོ་རབ་དང་ལྡན་པར་འགྱུར་ལགས་སོ། ། ཚུལ་འདི་ངོ་མཚར་ཚེ་སྟེ། མགོན་པོ་ཀླུ་སྒྲུབ་ཞབས་ཀྱིས།
ཆོས་རྣམས་སྟོང་བ་འདི་ཤེས་ནས། ། ལས་དང་འབྲས་བུ་བསྟན་པ་གང་། ། ངོ་མཚར་བས་ཀྱང་འདི་ངོ་
མཚར། ། རྨད་བྱུང་བས་ཀྱང་འདི་རྨད་བྱུང་། ཞེས་གསུངས་པ་ལྟར་རོ། ། གཞན་གྱི་དོན་སྔར་བཤད་
ཟིན་ཅིང་། འདྲི་བ་ལ་ནི་ད་འདྲི་འབྱུང་བ་ལྟར་ན་དོན་གཞན་ལ་འདྲི་བ་དང་། བ་འབྲི་འབྱུང་བ་ལྟར་ན་ཡི་གེར་
འབྲི་བ་དང་སྦྱོར་ཏེ། འོན་ཀྱང་དབུ་མཐའ་ལས། ཡི་གེ་འབྲི་མཆོད་སྦྱིན་པ་དང་། ། ཞེས་འབྱུང་བ་ལྟར་ན་ཕྱི་
མའོ། ། གཞུང་འདི་དག་གིས་ནི་ཇི་ལྟར་གནས་པ་དང་བསྒྲུབ་པ་དང་གཟུང་བར་བྱ་བའི་ཚུལ་བསྟན་ཏོ། ། མ་
འོངས་པའི་དུས་ན་གཞུང་འདི་ལྟ་བུ་ལ་ཐོས་བསམ་བསྒོམས་པས་འཇུག་པའི་སེམས་ཅན་དེ་དག་ལ་ནི། གང་
128

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
ཟག་གི་བདག་ཏུ་འདུ་ཤེས་རགས་པ་འཇུག་པར་མི་འགྱུར་ཞིང༌། དེ་བཞིན་དུ་སེམས་ཅན་དང་སྲོག་དང་གང་
ཟག་ཏུ་བདེན་ཞེན་གྱི་འདུ་ཤེས་ཅི་རིགས་འཇུག་པ་སྟེ་སྐྱེ་བར་མི་འགྱུར་རོ། ། རྒྱུ་མཚན་ནི་དེ་ལྟ་བུའི་བདག་ཏུ་
འདུ་ཤེས་པ་སོགས་ནི་ཞེན་ཡུལ་ལ་ཕྱིན་ཅི་ལོག་ཏུ་ཞུགས་པ་ཡིན་པས། དེ་ཉིད་ཡང་དག་པའི་འདུ་ཤེས་ཐམས་
ཅད་དང་བྲལ་བའི་ཕྱིར་རམ། འདུ་ཤེས་དག་དོན་དམ་པར་འདུ་ཤེས་སུ་གྲུབ་པ་དང་བྲལ་བའི་ཕྱིར་ཞེས་པའོ་
ཞེས་པ་ན། བཅོམ་ལྡན་འདས་ཀྱིས་རབ་འབྱོར་ལ་དེ་དེ་བཞིན་ནོ་ཞེས་པ་དང་༑ རྒྱུ་མཚན་ནི། མ་འོངས་པ་ན་
སེམས་ཅན་གང་དག་མདོ་སྡེ་འདི་བཤད་པའི་ཚིག་དོན་ཐོས་པ་ན། དེ་ལྟར་ཐམས་ཅད་བདེན་པར་མེད་ན་ལས་
འབྲས་སོགས་བྱ་བྱེད་མི་འཐད་ཅིང་མེད་པར་འགྱུར་རོ་སྙམ་དུ་ཡིད་མི་སྐྲག་ཅིང་མི་དངངས་ལ། ཤིན་ཏུ་དངང་
བར་མི་འགྱུར་ཞིང་ཡིད་ཆེས་ཏེ་མོས་པ་དེ་དག་ནི་ངོ་མཚར་རབ་དང་ལྡན་པར་འགྱུར་རོ། ། བདེན་པར་གྲུབ་ན་
བསྒྱུར་དུ་མི་རུང་བས་ལས་འབྲས་ལ་སོགས་པའི་བྱ་བྱེད་ཐམས་ཅད་བཞག་ཏུ་མི་རུང་ཞིང་མི་འཐད་ལ། བདེན་
པར་མེད་པའམ་རང་བཞིན་གྱིས་མ་གྲུབ་པ་ལ་བྱ་བྱེད་ཐམས་ཅད་དང་མྱང་འདས་སོགས་འཐད་པའི་ཚུལ་ནི།
རྗེའི་རྟེན་འབྲེལ་བསྟོད་པ་ལས། རང་བཞིན་ལྡོག་པ་མེད་པའི་ཕྱིར། ། ཆོས་རྣམས་རང་བཞིན་འགའ་ཡོད་
ན། ། མྱ་ངན་འདས་པ་མི་རུང་ཞིང་། ། སྤྲོས་ཀུན་ལྡོག་པ་མེད་པར་གསུངས། ། ཞེས་དང་། རང་བཞིན་
གྱིས་ནི་སྟོང་བ་དང་། ། བྱ་བྱེད་འཐད་པ་མི་འགལ་ཞིང་། ། དེ་ལས་ལྡོག་པར་མཐོང་བ་ན། ། སྟོང་ལ་བྱ་བ་
མི་རུང་ཞིང་། ། ཞེས་གསུངས་པ་ལྟར་རོ། ། ངོ་མཚར་ཆེ་བའི་རྒྱུ་མཚན་ནི། ཆོས་ཀུན་རང་བཞིན་གྱིས་མ་
གྲུབ་པར་སྟོན་པའི་གཞུང་ཕ་རོལ་ཏུ་ཕྱིན་པ་དམ་པ་མཆོག་འདི་ནི་ད་ལྟ་དེ་བཞིན་གཤེགས་པ་ངས་གསུངས་ཏེ།
སྔོན་སངས་རྒྱས་བཅོམ་ལྡན་འདས་དཔག་ཏུ་མེད་པ་རྣམས་ཀྱིས་གསུངས་པའི་ཕྱིར་རོ། ། དེ་ནི་གོང་དུ་རྒྱུ་
འབྲས་ཀྱི་ཆོས་རྣམས་རང་བཞིན་གྱིས་མེད་པར་བཤད་པ་ལ་ཡིད་ཆེས་པའི་གནས་སུ་འཛིན་པའི་ཆེད་དུ་གསུངས་
པའོ། ། རྒྱུ་མཚན་དེས་ན་ཕ་རོལ་ཏུ་ཕྱིན་པ་དམ་པ་ཞེས་བྱའོ༔ ། དེ་ནས་བཟོད་པའི་ཕར་ཕྱིན་སྒོས་སུ་འཆད་
པ་ནི། རབ་འབྱོར་བཟོད་པའི་ཕ་རོལ་ཏུ་ཕྱིན་པ་ཞེས་གང་གསུངས་པའི་ཕ་རོལ་ཏུ་ཕྱིན་པ་དེ་ཉིད་དོན་དམ་པར་
མེད་པས་གང་གིས་བཟོད་པ་དང་ཇི་ལྟར་རམ་གང་བཟོད་པ་དང་། གང་ལ་བཟོད་པའི་འཁོར་གསུམ་ལ་བདེན་
ཞེན་གྱིས་གཟུང་བར་བྱར་མི་རུང་སྟེ། རྒྱུ་མཚན་ནི་རབ་འབྱོར་སྔོན་གྱི་དུས་གང་གི་ཚེ་ཀ་ལིངྐའི་རྒྱལ་པོས་ང་ཁོ་
རང་གི་བུད་མེད་དང་འབྲེལ་ལམ་སྙམ་པའི་དོགས་ངན་བྱུང་སྟེ་རལ་གྲིས་ངའི་ཡན་ལག་དང་ཉིང་ལག་སོར་མོ་
རྣམས་བཅད་པར་གྱུར་བ་དེའི་ཚེ། ངས་བཟོད་པའི་འཁོར་གསུམ་བདེན་མེད་དུ་ཤེས་ནས་བཟོད་པ་བསྒོམས་
པས། ཐ་སྙད་པའི་ང་ལ་དམིགས་ནས་ངའོ་སྙམ་དུ་བདག་ཏུ་བདེན་པར་ཞེན་པའི་འདུ་ཤེས་ནས་གང་ཟག་ཏུ་
129

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བདེན་པར་ཞེན་པའི་འདུ་ཤེས་ཀྱང་མ་བྱུང་ཞིང་། དེའི་ཚེ་ང་ལ་དེ་ལྟ་བུའི་བདེན་ཞེན་གྱི་འདུ་ཤེས་ཅི་ཡང་མེད་
ལ། ཐ་སྙད་དུ་འདུ་ཤེས་གཞན་མེད་པར་གྱུར་བ་ཡང་མ་ཡིན་ཏེ། བཟོད་དོ་སྙམ་པའི་སྡུག་བསྔལ་དང་ལེན་དང་
གནོད་པ་ལ་ཇི་མི་སྙམ་པ་དང་། བདེན་མེད་དུ་རྟོགས་པའི་ཆོས་ལ་ངེས་སེམས་ཀྱི་འདུ་ཤེས་རྣམས་ཡོད་པའི་ཕྱིར་
རོ་སྙམ་དུ་དགོངས་སོ། ། རྒྱུ་མཚན་ནི་གལ་ཏེ་དུས་དེའི་ཚེ་ང་ལ་ངའོ་སྙམ་དུ་དོན་དམ་པར་བདག་ཏུ་འདུ་ཤེས་
པ་སོགས་ཡོད་ན་ནི་དེའི་ཚེ་གཞན་ལ་གནོད་སེམས་ཀྱི་འདུ་ཤེས་ཀྱང་འབྱུང་བར་འགྱུར་ན་དེ་མ་བྱུང་བའི་ཕྱིར་རོ་
ཞེས་སོ། ། དེར་མ་ཟད། ངས་མངོན་པར་ཤེས་ཤིང་མཁྱེན་ཏེ། ང་སྔོན་ཚེ་རབས་ལྔ་བརྒྱར་བཟོད་པ་སྨྲ་བ་
ཞེས་བྱ་བའི་དྲང་སྲོང་དུ་གྱུར་བའི་དུས་སུ་རྐྱེན་དེ་ལྟ་བུ་ལ་བརྟེན་ནས་གཞན་གྱིས་ངའི་ཡན་ལག་སོགས་བཅད་པ་
ན་བདག་ཏུ་འདུ་ཤེས་སོགས་མ་བྱུང་ངོ་། ། གལ་ཏེ་ཡན་ལག་བཅད་པའི་དུས་ཀྱི་ང་དེ་སྟོན་པ་མིན་ཞིང་། སྟོན་
པ་ཡང་དེའི་དུས་ཀྱི་ང་དེ་མིན་པས། སྟོན་པས་ངའི་ཡན་ལག་རྣམས་གསུངས་པ་དེ་ཇི་ལྟར་འཐད་སྙམ་ན།
བདེན་མོད། འདིའི་ལན་ཞིབ་ཏུ་བཤད་ན་མང་དུ་འགྱུར་བས། བསྡུ་ན་དེ་ནི་རྒྱུད་གཅིག་པ་ལ་དགོངས་ཤིང་
སྐྱོན་མེད་ཚུལ་གོང་དུ་ཅུང་ཟད་བཤད་ཅིང་འཆད་པར་བྱའོ། ། ངའོ་སྙམ་པའི་བདག་ཏུ་ཞེན་པ་ཡོད་ན་གནོད་
སེམས་སོགས་འབྱུང་བ་ནི། རྣམ་འགྲེལ་ལས། བདག་ཡོད་ན་ནི་གཞན་དུ་ཤེས། ། བདག་གཞན་ཆ་ལ་འཛིན་
དང་སྡང་། ། འདི་དག་དང་ནི་ཡོངས་འབྲེལཱ་བས། ། ཉེས་པ་ཐམས་ཅད་འབྱུང་བར་འགྱུར། ། ཞེས་བཤད་
པ་བཞིན་ནོ། ། དེ་ལྟ་བུའི་བཟོད་པའི་སྟོབས་ཀྱིས་ང་སངས་རྒྱས་པས་རྒྱུ་མཚན་དེ་ལྟ་བས་ན་བྱང་ཆུབ་སེམས་
དཔའ་རྣམས་ཀྱིས་དེ་ལྟ་བུའི་བདག་ཏུ་འདུ་ཤེས་པ་རྣམས་པར་སྤངས་ཏེ་བླ་ན་མེད་པའི་བྱང་ཆུབ་ཏུ་སེམས་
བསྐྱེད་ཅིང་གོང་འཕེལ་ དུ་བྱའོ། ། བཟོད་ པའི་འཁོར་གསུམ་ ལ་ བདེན་ཞེན་གྱིས་ མི་གནས་པར་མ་ཟད།
གཟུགས་སྒྲ་སོགས་ལ་ཡང་དེ་ལྟར་མི་གནས་ཤིང་། ཀུན་རྫོབ་པའི་ཆོས་གང་ཉིད་ལ་ཡང་བདེན་ཞེན་གྱིས་མི་གནས་
པ་དང་། ཀུན་རྫོབ་པའི་ཆོས་བདེན་པར་མེད་པའི་དོན་དམ་པ་ལ་ཡང་བདེན་ཞེན་གྱིས་གནས་པར་མི་བྱའོ། །
རྒྱུ་མཚན་ནི་གཟུགས་སྒྲ་སོགས་ལ་ཞེན་ཅིང་གནས་པའི་ཡུལ་གཟུགས་སོགས་གང་ཡིན་པ་དེ་ཉིད་དོན་དམ་པར་མི་
གནས་པ་སྟེ་མ་གྲུབ་པའི་ཕྱིར་རོ་ཞེས་སོ། ། དེ་བས་ན་དེ་བཞིན་གཤེགས་པས་བྱང་ཆུབ་སེམས་དཔའ་ཅི་ལ་ཡང་
དོན་དམ་པར་མི་གནས་པར་སྦྱིན་པ་སྦྱིན་པར་བྱའོ་ཞེས་གསུངས་ཏེ། དེས་མཚོན་ནས་ཚུལ་ཁྲིམས་སོགས་གཞན་
ལའང་སྦྱོར་བར་དགོངས་སོ། ། བྱང་ཆུབ་སེམས་དཔའ་ནི་བདེན་ཞེན་མེད་པའི་ཚུལ་འདི་ལྟ་ན་སྦྱིན་པ་ཡོངས་
སུ་གཏོང་བ་དང་ཚུལ་ཁྲིམས་སྲུང་སོགས་བྱའོ། ། སེམས་ཅན་དུ་བདེན་པར་འདུ་ཤེས་པ་དེ་ཉིད་ཀྱང་དོན་དམ་
པར་འདུ་ཤེས་མེད་པ་དང་། ཐ་སྙད་དུ་སེམས་ཅན་གང་དག་ཅེས་གསུངས་པའི་སེམས་ཅན་དེ་དག་ཉིད་ཀྱང་
130

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
སེམས་ཅན་དུ་རང་བཞིན་གྱིས་མེད་པའོ། ། རྒྱུ་མཚན་ནི་རབ་འབྱོར་དེ་བཞིན་གཤེགས་པས་དེ་ལྟར་ཆོས་
རྣམས་བདེན་སྟོང་དུ་བཤད་པ་ནི་བརྫུན་དུ་གསུངས་པ་མ་ཡིན་ཏེ༔ དེ་བཞིན་གཤེགས་པ་ནི་ཕྱིན་ཅི་མ་ལོག་པར་
ཡང་དག་པར་གསུང་བ་དང་། རྣམ་པ་གཞན་དུ་མི་འགྱུར་བའི་བདེན་པར་གསུང་བ་དང༌། ཆོས་རྣམས་ཀྱི་
གནས་ཚུལ་ཇི་ལྟ་བ་དེ་བཞིན་ཉིད་དུ་གསུང་བ་བོ་སྟེ། ལོག་པར་གསུང་བ་བོ་མ་ཡིན་པའི་ཕྱིར་རོ། ། རབ་
འབྱོར་དེ་བཞིན་གཤེགས་པས་ཐོབ་བྱའི་ཆོས་གང་ཡང་སངས་རྒྱས་པའམ་བསྟན་པ་དེ་རྣམས་ལ་བདེན་པ་དོན་
དམ་པའི་ཆོས་རྣམས་བདེན་པར་གྲུབ་པ་ཡང་མེད་ཅིང་། རྫུན་པ་ཀུན་རྫོབ་པའི་ཆོས་རྣམས་ཀྱང་བདེན་པར་
གྲུབ་པ་མེད་དོ་ཞེས་སོ། ། ཀ་མ་ལ་ཤཱི་ལས་ནི། ཀུན་རྫོབ་རྣམས་དོན་དམ་དཔྱོད་པའི་རིག་ཤེས་ཀྱི་ངོ་བོར་མེད་
པས་མི་བདེན་ཅིང་རྫུན་པ་ལ་བཤད་པ་ལྟར་སྣང་སྟེ། གཞུང་འདིས་མཐའ་གཉིས་སེལ་བའང་ཡིན་ནོ། །
བདེན་མེད་རྟོགས་མ་རྟོགས་པའི་དབང་གིས་སྦྱིན་སོགས་ཀྱི་བྱེད་ལས་ལ་ཁྱད་པར་ཡོད་ཅེས་སྟོན་པ་ནི། འདི་ལྟ་
སྟེ་དཔེར་ན། མིག་དང་ལྡན་པའི་མི་ཞིང་མུན་པ་ཆེན་པོར་ཞུགས་ནས་ཡུལ་གཟུགས་གྱི་དངོས་པོ་ཅི་ཡང་གསལ་
བར་མི་མཐོང་བ་དེ་བཞིན་དུ། བྱང་སེམས་གང་བདེན་མེད་ལ་བློ་ཁ་མ་ཕྱོགས་ཤིང་བདེན་འཛིན་གྱིས་བཅིངས་
པའི་མངོན་ཞེན་གྱི་ལྟ་བའི་གཡང་དུ་ལྷུང་ཞེས་སྦྱིན་པ་གཏོང་བའི་བྱུང་སེམས་རྣམས་ནི་དཔེ་དེ་དང་འདྲ་བའི་
བྱང་ཆུབ་སེམས་དཔར་བལྟ་བར་བྱའོ། ། ཡང་འདི་ལྟ་སྟེ། ནམ་ལངས་ཏེ་ཉི་མ་ཤར་ནས་མིག་དང་ལྡན་པའི་
མིསཡུལ་གཟུགས་བཟང་ངན་རྣམ་པ་སྣ་ཚོགས་མཐོང་བ་དེ་བཞིན་དུ། བྱང་སེམས་གང་བདེན་འཛིན་གྱིས་
བཅིངས་པའི་དངོས་པོར་མ་ལྷུང་བས་སྦྱིན་པ་ཡོངས་སུ་གཏོང་བའི་བྱང་ཆུབ་སེམས་དཔའ་རྣམས་ནི་དཔེ་དེ་དང་
འདྲ་བར་བལྟ་བར་བྱའོ་ཞེས་བདེན་འཛིན་གྱིས་བཅིངས་པའི་སྦྱིན་པ་ནི་མི་མུན་པར་ཞུགས་ནས་གཟུགས་མི་
མཐོང་བ་དང་འདྲ་ཞིང་། བདེན་མེད་རྟོགས་པའི་སྦྱིན་པ་ནི་མིག་ལྡན་གྱིས་གཟུགས་མཐོང་བོ་དང་འདྲ་བར་
བཤད་ཅིང་། གཞན་ཡང་བདེན་མེད་རྟོགས་པའི་ཤེས་རབ་གྱིས་མ་ཟིན་པའི་སྦྱིན་སོགས་ལྔ་ནི་དམུས་ལོང་ལྟ་བུ་
དང༌། བདེན་མེད་རྟོགས་པའི་ཤེས་རབ་ཀྱི་ཕར་ཕྱིན་ནི་ལོང་འཁྲིད་མིག་ལྡན་དང་འདྲ་སྟེ། སྡུད་པ་ལས།
དམུས་ལོང་དམིགས་བུ་མེད་ པ་བྱེ་བ་ཁྲག་ཁྲིག་རྣམས། ། ལམ་ ཡང་མི་ཤེས གྲོང་ཁྱེར་འཇུག་པར་ག་ ལ་
འགྱུར། ། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། ། དམིགས་བུ་མེད་པས་བྱང་ཆུབ་རེག་པར་ནུས་མ་
ཡིན། ། ཞེས་གསུངས་པའི་མཇུག་ཏུ། ཕར་ཕྱིན་དང་པོ་ལྔ་བོ་དེ་བདེན་མེད་རྟོགས་པའི་ཤེར་ཕྱིན་གྱིས་མ་ཟིན་
ན་མིག་མེད་ལྟ་བུ་དང་སངས་རྒྱས་ཀྱི་སར་བགྲོད་མི་ནུས་ཤིང་། ཟིན་ན་མིག་ལྡན་ལྟ་བུ་དང་དེར་བགྲོད་ནུས་སོ་
ཞེས་སྔོན་མ་དང་སྦྲེལ་ནས་སྟོན་པ་ནི། གང་ཚེ་ཤེས་རབ་ཀྱིས་ནི་རབ་ཏུ་ཟིན་གྱུར་ན། ། དེ་ཚེ་མིག་རྙེད་གྱུར་
131

-- - ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཅིང་འདི་ཡི་མིང་ཐོབ་པོ། ། ཞེས་གསུངས་སོ། ། དཔལ་ལྡན་ཟླ་བ་གྲགས་པས་དབུ་མ་འཇུག་པ་ལས་ཀྱང་།
ཇི་ལྟར་ལོང་བའི་ཚོགས་ཀུན་བདེ་བླག་ཏུ། ། མིག་ལྡན་སྐྱེས་བུ་གཅིག་གིས་འདོད་པ་ཡིས། ། ཡུལ་དུ་འཁྲིད་པ་
དེ་བཞིན་འདིར་ཡང་བློས། ། མིག་ཉམས་ཡོན་ཏན་བླངས་ཏེ་རྒྱལ་ཉིད་འགྲོ།ཞེས་གསུངས་སོ། ། དེ་ནས་
བཅོམ་ལྡན་འདས་ཀྱིས་ད་ལྟ་དང་མ་འོངས་པའི་དུས་སུ་གཞུང་འདི་འཛིན་འཆང་སོགས་བྱེད་པའི་གང་ཟག་གང་
འབྱུང་བ་ནི་དེ་བཞིན་གཤེགས་པས་ད་ལྟ་ནས་མཁྱེན་ཅིང་གཟིགས་ཏེ། སེམས་ ཅན་དེ་དག་ཐམས་ཅད་ནི་
བསོད་ནམས་ཀྱི་ཕུང་པོ་དཔག་ཏུ་མེད་པ་བསྐྱེད་པར་འགྱུར་རོ་ཞེས་པ་ནི། སངས་རྒྱས་ཀྱིས་སེམས་ཅན་དེ་དག་
ལ་ཐུགས་ཀྱིས་དགོངས་ཤིང་བསོད་ནམས་ཆེའོ་ཞེས་སྤྲོ་བ་བསྐྱེད་པའོ། ། གཞན་ཡང་གང་གིས་སྔ་དྲོ་དང་ཕྱི་
དྲོའི་དུས་རྣམས་དང་བསྐལ་བ་མང་པོར་ལུས་ཀྱི་སྦྱིན་པ་གངྒཱའི་ཀླུང་གི་བྱེ་མ་སྙེད་ཀྱིས་མཚན་པའི་ལྷས་གཏོང་
ཞིང་། བཏང་བའི་ཕན་ཡོན་ལས་གང་གིས་གཞུང་འདི་རྫོགས་པར་ཐོས་ཤིང་མོས་ནས་བློས་མི་སྤོང་ན། དེའི་
བསོད་ནམས་ཀྱི་ཕུང་པོ་སྔ་མ་ལས་ཀྱང་ཆེ་ན་བ་ང་གཞུང་འདི་ཡི་གེར་འབྲི་བ་སོགས་བྱས་ན་བསོད་ནམས་དེ་ལས་
ཆེ་བ་ལྟར་ཅི་སྨོས་ཞེས་གསུངས། དེ་ཡང་ལེན་པ་ནས་རབ་ཏུ་སྟོན་པའི་བར་སྔ་མ་སྔ་མ་ལས་ཕྱི་མ་ཕྱི་མ་བསོད་
ནམས་ཏེ་ཕན་ཡོན་ཆེ་བར་འགྱུར་རོ། ། བསྔགས་པ་ནི་ཆོས་ཀྱི་རྣམ་གྲངས་དེའི་དོན་ཟབ་པ་དང་རྟོགས་དཀའ་
བའི་ཕྱིར་བསམ་གྱིས་མི་ཁྱབ་ཅིང་འདི་དང་མཉམ་པའི་མཚུངས་པ་གཞན་མེད་དེ། འདི་ལ་ཐོས་བསམ་བསྒོམས་
པ་བྱས་པའི་འབྲས་བུ་རྣམ་པར་སྨིན་པ་ཡང་རྒྱ་ཆེ་བ་བསམ་གྱིས་མི་ཁྱབ་པ་ཉིད་དུ་རིག་པ་སྟེ་ཤེས་པར་བྱའོ། །
ཆོས་འདི་ནི་ཐེག་པ་དམན་པ་ལ་མོས་པ་རྣམས་ཀྱི་ཆེད་དུ་གཙོ་བོར་མ་ཡིན་གྱི། ཐེག་པ་མཆོག་དང་ཐེག་པ་ཕུལ་
དུ་ཕྱིན་པ་ཐེག་པ་ཆེན་པོའི་ལམ་དུ་ཞུགས་པའི་སེམས་ཅན་བྱང་ཆུབ་སེམས་དཔའ་རྣམས་ཀྱི་དོན་གྱི་ཕྱིར་དེ་
བཞིན་གཤེགས་པས་གསུངས་སོ། ། ཐེག་པ་མཆོག་དང་ཐེག་པ་ཕུལ་དུ་ཕྱིན་པ་གཉིས་ཀ་ཐེག་པ་ཆེན་པོའི་མིང་
གི་རྣམ་གྲངས་སོ། ། དེ་ལྟ་བུའི་ཐེག་པ་ཆེན་པོའི་སེམས་ཅན་གང་དག་ཆོས་འདི་ལེན་པ་དང་འཛིན་པ་སོགས་
བྱེད་པ་དེ་དག་ནི། དེ་བཞིན་གཤེགས་པས་ད་ལྟ་ནས་མཁྱེན་ཅིང་གཟིགས་ཏེ་སེམས་ཅན་དེ་དག་ནི་བསོད་
ནམས་ཀྱི་ཕུང་པོ་དཔག་ཏུ་མེད་པ་དང་། བློས་བསམ་གྱིས་མི་ཁྱབ་པ་དང་། དེ་དང་མཚུངས་པ་མེད་པ་དང་།
མཐའ་གཞལ་དུ་མེད་པ་དང༌། ཚད་མེད་པ་དང་ལྡན་པར་འགྱུར་ཏེ་སེམས་ཅན་དེ་དག་ཐམས་ཅད་ཀྱང་དེ་
བཞིན་གཤེགས་པ་ངའི་བྱང་ཆུབ་ཀྱི་གོ་འཕང་ཕྲག་པ་ལ་ཐོགས་པ་ལྟར་མྱུར་དུ་ཐོབ་པར་འགྱུར་རོ། ། རྒྱུ་མཚན་
ནི། ཆོས་དམན་པ་ལ་མོས་པ་རྣམས་ཀྱིས་ནི་ཆོས་ཀྱི་རྣམ་གྲངས་ཟབ་མོ་འདི་ལ་ཐོས་བསམ་བསྒོམས་པའི་ཚུལ་
གྱིས་མ་ཉན་པར་བྱར་མི་ནུས་ཏེ། གང་ཟག་གི་བདག་ཏུ་ལྟ་བ་དང་སེམས་ཅན་དང་སྲོག་དང་གང་ཟག་ཏུ་བདེན་
132

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
ཞེན་གྱིས་ལྟ་ཞིང་། འདོད་པའི་གང་ཟག་ཕྱི་རོལ་བ་ལྟ་བུ་རྣམས་ཀྱིས་གཞུང་འདིའི་ཚིག་དོན་མཉན་པ་དང་བླང་
བ་སོགས་བྱེད་མི་ནུས་ཏེ། དེ་བྱེད་པའི་གནས་སམ་གོ་སྐབས་མེད་པའི་ཕྱིར་ཏེ། དེ་ལྟ་བུའི་སེམས་ཅན་རྣམས་
ཀྱིས་བདག་མེད་པའི་དོན་མི་འདོད་པའི་ཕྱིར་རོ། ། ཡང་ས་ཕྱོགས་གང་ན་མདོ་སྡེ་འདི་སྟོན་པའི་ས་ཕྱོགས་དེ་ལྷ་
དང་མི་དང་ལྷ་མ་ཡིན་དང་བཅས་པའི་འཇིག་རྟེན་གྱི་སེམས་ཅན་རྣམས་ཀྱིས་མཆོད་པ་དང་ཕྱག་བྱ་བ་དང་
བསྐོར་བར་བྱ་བའི་འོས་སུ་འགྱུར་ཏེ། ས་ཕྱོགས་དེ་མཆོད་རྟེན་ལྟ་བུར་འགྱུར་རོ། ། འདི་ནི་མངོན་རྟོགས་རྒྱན་
ལས། བྱང་ཆུབ་དང་ནི་རྟེན་མཆོད་ཉིད། ། ཞེས་པའི་རྩ་བའི་མདོ་ཡུམ་རྒྱས་འབྲིང་བསྡུས་གསུམ་དང་འགྲེལ་
བ་རྣམས་ལས་ནི་བྱང་སེམས་སྒོམ་ལམ་པ་གང་དུ་བཞུགས་པའི་གནས་དེ་གཞན་གྱིས་བཀུར་བའི་གནས་མཆོད་
རྟེན་ལྟ་བུར་གསུངས་པ་དང་འདྲ་ལ། གཙོ་བོ་ནི་གཞུང་འདིའི་བརྗོད་བྱ་དོན་གྱི་ཤེར་ཕྱིན་ཁྱད་པར་ཅན་རྒྱུད་ལ་
སྐྱེས་པའི་གང་ཟག་བཞུགས་པའི་གནས་ལ་དགོངས་སོ། ། གོང་དུ་འདི་ལྟ་བུ་ཞིག་སོང་ཡང་གཞི་སོ་སོའི་དབང་
དུ་མཛད་པའོ། ། སྔ་མ་ལས་གཞན་ཡང་རབ་འབྱོར་རིགས་ཀྱི་བུའམ་བུ་མོ་གང་མདོ་སྡེ་འདི་འཛིན་འཆང་
སོགས་བྱེད་ཅིང་དོན་ཉམས་སུ་ལེན་པའི་སེམས་ཅན་དེ་དག་ནི་ནད་སྣ་ཚོགས་དང་འཐབ་རྩོད་འཚང་འདྲུ་དང་
བཅིང་རྡེག་སོགས་ཀྱིས་མནར་བ་དང་ཤིན་ཏུ་མནར་བའི་སྡུག་བསྔལ་མྱོང་བར་འགྱུར་བ་ཡོད་སྲིད་ཀྱང་། སྐྱོན་
ཆེན་པོ་མ་ཡིན་ཏེ། རྒྱུ་མཚན་དེ་ཅིའི་ཕྱིར་ཞེ་ན། སེམས་ཅན་དེ་དག་གིས་ནི་ཚེ་རབས་འདི་དང་སྔ་མའི་དུས་སུ་
མི་དགེ་བའི་ལས་ཆེན་པོ་ངན་སོང་གསུམ་དུ་སྐྱེ་བར་འགྱུར་བའི་ལས་གང་དག་བྱས་པ་དེ་དག་ ཐམས་ ཅད་ཀྱི་
འབྲས་བུ་ནི་ཚེ་འདི་ཉིད་ཀྱི་ཐོག་ལ་སྨིན་ཏེ་སྡུག་བསྔལ་གྱིས་མནར་བ་དེའི་སྟོབས་ཀྱིས་ཚེ་རབས་སྔ་མའི་མི་དགེ་
བའི་ལས་དེ་དག་ཐམས་ཅད་བྱང་བ་སྟེ་དག་པར་འགྱུར་ཏེ། སངས་རྒྱས་ཀྱི་བྱང་ཆུབ་ཀྱང་མྱུར་དུ་ཐོབ་པར་
འགྱུར་རོ། ། ཤེར་ཕྱིན་ལ་བརྩོན་པའི་གཉེན་པོ་ཀུན་ཏུ་སྤྱོད་པའི་སྟོབས་ཀྱིས་ནི་སྡིག་ལས་རྣམས་ཀྱི་རྩ་བ་བདག་
འཛིན་བཅོམ་སྟེ་ཐར་བ་དང་ཐོད་མཁྱེན་པ་ཡང་ཐོབ་པར་འགྱུར་ཞེས་བཤད་ན། ངན་འགྲོར་སྐྱེ་བའི་ལས་
རྣམས་འཇོམས་པ་ལྟ་ཅི་སྨོས་སོ། ། ཚུལ་དེ་ལྟར་རྟོག་གེ་འབར་བ་སོགས་ནས་བཤད་ཅིང་། ཐར་བ་ཆེན་པོ་
ལསཀྱང་། ངན་འགྲོར་སྐྱེ་བའི་སྡིག་ཡོད་ཀྱང་། མགོ་བོ་ན་བ་ཙམ་གྱིས་འབྱུང་། ། ཞེས་གསུངས་སོ། །
དཔེར་ན་ས་བོན་བཏབ་ཀྱང་ཆུ་ལུད་དྲོད་གཤེར་སོགས་གཏན་མེད་ན་མྱུ་གུ་མི་སྐྱེ་བ་ལྟར་བདག་འཛིན་སྤོང་ནུས་
ན་ནི། བསགས་པའི་ལས་ཅི་ཡོད་ཀྱང་གྲོགས་ཉོན་མོངས་མེད་པས་རྣམ་སྨིན་འབྱིན་མི་ནུས་ཏེ། རྣམ་འགྲེལ་
ལས། སྲིད་པའི་སྲེད་ལས་རྣམ་བརྒལ་བའི། ། ལས་གཞན་འཕེན་ནུས་མ་ཡིན་ཏེ། ། ལྷན་ཅིག་བྱེད་པ་ཟད་
ཕྱིར་རོ། ། ཞེས་གསུངས་པ་ལྟར་རོ། ། རབ་འབྱོར་ངས་མངོན་པར་ཤེས་ཤིང་མཁྱེན་ཏེ། སྔོན་འདས་པའི་
133

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྐལ་བ་གྲངས་མེད་པའི་ཡང་ཆེས་གྲངས་མེད་པ་དང་། སངས་རྒྱས་མར་མེ་མཛད་ཀྱི་སྔ་རོལ་གྱི་ཡང་ཆེས་སྔ་
རོལ་གྱི་དུས་ན། སངས་རྒྱས་བྱེ་བ་ཁྲག་ཁྲིག་འབུམ་ཕྲག་བརྒྱད་ཅུ་རྩ་བཞི་དག་བྱུང་བ་དེ་དག་ངས་མཆོད་ཅིང་
བསྙེན་བཀུར་བ་སོགས་ཀྱིས་ཐུགས་མཉེས་པར་བྱས་ཏེ་མི་མཉེས་པར་མ་བྱས་ཤིང་ཐུགས་སུན་ཕྱུང་བ་མ་བྱས་ཏེ།
ངས་དེ་ལྟར་བྱས་པའི་བསོད་ནམས་དང་། ཕྱི་མའི་དུས་ལྔ་བརྒྱའི་ཐ་མ་ལ་མདོ་སྡེ་འདི་འབྲི་བ་སོགས་བྱེད་པའི་
བསོད་ནམས་གང་ཡིན་པ་གཉིས་ལས། བསོད་ནམས་ཀྱི་ཕུང་པོ་ཕྱི་མ་འདི་ཆེ་སྟེ་བསོད་ནམས་ཀྱི་ཕུང་པོ་སྔོན་
མས་འདི་ལ་ཆ་བརྒྱར་བགོས་པའི་བརྒྱའི་ཆ་སྟེ་མ་གཅིག་ཙམ་གྱི་པོར་ཉེར་བར་མི་ཕོད་མེ་འགྲོ་ཞིང་། དེ་བཞིན་དུ་
སྟོང་གི་ཆ་དང་འབུམ་གྱི་ཆ་དང་གྲངས་དང་ཚད་དང་བགྲང་བ་དང་དཔེ་དང་ཟླ་དང་རྒྱུར་ཡང་འགྲན་པར་མི་
བཟོད་པ་སྟེ་མི་ནུས་སོ། ། དེ་དག་ཀུན་ནི་དཔེ་མཚོན་པ་ཡིན་ཡང་། ཆ་ནི་ཆ་ཤས་ཆེ་ཆུང་དང་གྲངས་མང་ཉུང་
མི་འདྲ་ཞིང་དཔེ་མི་འདྲ་བ་དང་དོ་ཟླ་མི་མཉམ་པ་དང་རྒྱུ་མཚན་མི་འདྲ་བ་དང་། བགྲང་བ་ནི་མཚུངས་པར་
བགྲང་དུ་མི་རུང་བའོ། ། གལ་ཏེ་དེ་དག་གིས་བསོད་ནམས་ཀྱི་ཕུང་པོ་ཇི་སྙེད་ཅིག་རབ་ཏུ་བསྐྱེད་ཅིང་འཛིན་
པར་འགྱུར་བའི་བསོད་ནམས་ཀྱི་ཕུང་པོ་འདི་ལྟ་བུའོ་ཞེས་ལེགས་པར་ཕྱེ་ཞིང་བརྗོད་ན། བློ་དམན་པའི་སེམས་
ཅན་རྣམས་ཡིད་མི་ཆེས་ཤིང་ཡིད་མྱོས་མྱོས་པོར་ཏེ་རྨོངས་ནས་སེམས་རབ་ཏུ་འཁྲུགས་པར་འགྱུར་རོ། ། ཆོས་
ཀྱི་རྣམ་གྲངས་འདི་གཞུང་ཉུང་ཡང་དོན་རྒྱ་ཆེ་བས་བསམ་གྱིས་མི་ཁྱབ་ཅིང་། འདིའི་དོན་ཉམས་སུ་བླངས་པའི་
རྣམ་པར་སྨིན་པའི་འབྲས་བུ་ཡང་བསམ་གྱིས་མི་ཁྱབ་པོ། ། རྣམ་པར་སྨིན་པའི་འབྲས་བུ་ཞེས་པའི་རྣམ་སྨིན་གྱི་
འབྲས་བུ་ཡོན་ལ་མི་གཟུང་གི ། རྒྱུ་མཐུན་དང་བདག་འབྲས་དང་བྲལ་འབྲས་སོགས་ཀྱང་སྡུད་དོ། ། འདི་ལྟ་
བུ་ཞིག་གོང་དུ་ཡང་བྱུང་མོད། སྐབས་དོན་ཐ་དད་ལ་དགོངས་ནས་གསུངས་སོ། ། ཡང་བཅོམ་ལྡན་འདས་
ཀྱིས་རབ་འབྱོར་ལ་བྱང་ཆུབ་སེམས་དཔའི་ཐེག་པ་བཞུགས་པས་ཇི་ལྟར་གནས་པར་བགྱི་ཞེས་སོགས་ཞུས་
སོ། ། སྔར་འདི་ལྟ་བུ་ཞིག་སོང་ཡང་ཚོགས་ལམ་དང་མོས་སྤྱོད་ཀྱིས་དབང་དུ་མཛད་ལ། འདིར་ནི་མཐོང་ལམ་
ཐོབ་པ་ལ་ཉེ་བ་དང་དེ་ཐོབ་པའི་སྐབས་ནས་དེ་ལྟར་བྱེད་པ་ལ་དགོངས་ནས་གསུངས་ཏེ་དོན་ནི་སྔར་བཤད་ཟིན་
པ་ལྟར་རོ། ། བྱང་ཆུབ་སེམས་དཔའི་ཐེག་པ་ལ་ཞུགས་པའི་ཆོས་དེ་གང་ཡང་བདེན་པར་གྲུབ་པ་མེད་དེ་ཞེས་
མཇུག་བསྡུས་སོ། ། ཡང་རབ་འབྱོར་དེ་བཞིན་གཤེགས་པ་ངས་སྔོན་སངས་རྒྱས་མར་མེ་མཛད་པས་ཆོས་གང་
དོན་དམ་པར་བླངས་ནས་སངས་རྒྱས་པའི་ཆོས་དེ་གང་དག་ཡོད་སྙམ་མམ་ཞེས་དྲིས་པ་ན། ལན་དུ་རབ་འབྱོར་
གྱིས་དེ་མ་མཆིས་སོ་ཞེས་གསོལ་བ་དང་། བཅོམ་ལྡན་འདས་ཀྱིས་དེ་དེ་བཞིན་ནོ་ཞེས་ཚིག་དང་། དེ་དེ་བཞིན་
ནོ་ཞེས་དོན་ལ་བདེན་ཁ་གནང་སྟེ། དེ་ལྟ་བུའི་ཆོས་གང་ཡང་མེད་དོ། ། གལ་ཏེ་དེ་འདྲ་བའི་ཆོས་འགའ་ཞིག་
134

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ་། །
ཡོད་པར་གྱུར་ན་ནི། དེ་བཞིན་གཤེགས་པ་མར་མེ་མཛད་ཀྱིས་ང་ལ་བྲམ་ཟེའི་ཁྱེའུ་ཁྱོད་མ་འོངས་པའི་དུས་འདི་
ཙམ་ནས་སངས་རྒྱས་ཤཱཀྱ་ཐུབ་པ་ཞེས་བྱ་བར་འགྱུར་རོ་ཞེས་ལུང་མི་སྟོན་པ་ཞིག་ན། མངོན་པར་རྫོགས་པར་
སངས་རྒྱས་པའི་ཆོས་གང་ཡང་བདེན་པར་གྲུབ་པ་མེད་པའི་ཕྱིར་ན། དེའི་ཚེ་དེ་བཞིན་གཤེགས་པ་མར་མེ་
མཛད་ཀྱིས་ང་ལ་དེ་ལྟར་བྱང་ཆུབ་ཏུ་ལུང་བསྟན་ཏོ། ། དེ་ཡང་གང་གིས་གང་ཞིག་གང་དུ་ལུང་བསྟན་པའི་ཆོས་
རྣམས་ནི་ཐ་སྙད་བཏགས་ཡོད་མིང་རྐྱང་ཙམ་ཡིན་གྱི། དོན་དམ་པར་གྲུབ་པ་མེད་པའི་ཚུལ་གོང་དུ་བརྗོད་ཟིན་
ཏོ། ། སངས་རྒྱས་མར་མེ་མཛད་བྱོན་ནས་བསྐལ་བ་གྲངས་མེད་གཅིག་དང་དགུ་བཅུ་རྩ་གཅིག་ཡིན་པར་མདོ་
ལས་བཤད་ཅིང་། འདུས་པའི་རྩ་རྒྱུད་ཀྱི་འགྲེལ་བ་སྒྲོན་གསལ་གྱི་མཆན་བུ་ལས་ཀྱང་རྗེས། ། མར་མེ་མཛད་ནི་
བསྐལ་ཆེན་གྲངས་མེད་གཅིག་དང་དགུ་བཅུ་གཅིག་གི་གོང་རོལ་དུ་བྱུང་སྟེ་ཞེས་གསུངས་སོ། ། དེའི་ཚེ་སྟོན་པ་
བྲམ་ཟེའི་ཁྱེའུ་ཆོས་ཀྱི་ སྤྲིན་དུ་གྱུར་བའི་དུས་སུ་ལུས་ལ་སངས་རྒྱས་དེ་ཉིད་ཀྱིས་ཞབས་བཞག་སྟེ་བྱིན་གྱིས་
བརླབས་པས་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་ནས་འཚང་རྒྱ་བར་ལུང་བསྟན་ཏེ། སྤྱིར་མི་སྐྱེ་བའི་ཆོས་ལ་
བཟོད་པ་ཐོབ་པ་ལ་ཆུང་འབྲིང་ཆེན་པོ་གསུམ་སྟེ། ཆུང་དུ་སྦྱོར་ལམ་བཟོད་པ་དང་། འབྲིང་མཐོང་ལམ་དང་།
ཆེན་པོ་དགྲ་བཅོམ་ཐོབ་པ་ནས་འབྱུང་ཞིང་། ཐེག་ཆེན་གྱི་དབང་དུ་བྱས་ནས་བརྒྱད་པ་ནས་ཐོབ་པོ། ། བཟོད་
པ་དེ་གསུམ་གང་རུང་ཐོབ་པ་ལ་འདུས་བྱས་ཀྱི་ཆོས་རྣམས་རང་བཞིན་གྱིས་སྐྱེ་བ་མེད་པར་རྟོགས་དགོས་པའི་
ཕྱིར་སྟོང་ཉིད་ངེས་པར་རྟོགས་དགོས་ལ། འབྲིང་དང་ཆེན་པོ་ལ་ནི་སྟོང་ཉིད་མངོན་སུམ་དུ་རྟོགས་དགོས་ཤིང་།
ཆེན་པོ་ལ་ནི་ཉོན་མོངས་ཡང་སྤངས་དགོས་སོ། ། དེས་ན་འཚང་རྒྱ་བར་དངོས་ལུང་སྟོན་པ་ལ་སྟོང་ཉིད་རྟོགས་
པ་སྔོན་དུ་སོང་བ་ཞིག་ངེས་པར་དགོས་པས་བདེན་འཛིན་གྱིས་བཅིངས་པའི་བྱང་སེམས་ལ་དངོས་སུ་སྟོན་པར་མི་
མཛད་དེ། ཐོབ་བྱ་ཐོབ་བྱེད་ཀྱིས་ཆོས་ལ་བདེན་པར་ཞེན་ནས་བདེན་འཛིན་གྱིས་བཅིངས་པ་རྣམས་ནི་དངོས་
ལུང་བསྟན་པའི་སྣོད་དུ་མི་རུང་བའི་ཕྱིར་ཏེ། བདེན་གྲུབ་ཀྱི་ཆོས་བསྒྱུར་དུ་མི་ནུས་པས་ཐོབ་བྱེད་ཐོགས་གང་
ཡང་འཇོག་ཏུ་མི་རུང་བར་སྔར་བཤད་ཟིན་པའི་ཕྱིར་རོ། ། ལུང་སྟོན་པའི་རྒྱུ་མཚན་ལ་དེ་ཅིའི་ཕྱིར་ཞེ་ན། དེ་
བཞིན་གཤེགས་པ་ཞེས་བརྗོད་ལ་དེ་ནི་ཆོས་ཐམས་ཅད་བདེན་པས་སྟོང་པ་ཡང་དག་པའི་དེ་བཞིན་ཉིད་ཁོང་དུ་
ཆུད་པའི་ཡེ་ཤེས་ཀྱི་ཚིག་བླ་གདགས་ཏེ་དེའི་སྒོ་ནས་བརྗོད་པའི་ཕྱིར་རོ། ། བསྡུ་ན་དེ་བཞིན་གཤེགས་པ་ཞེས་
པའི་དོན་ནི་སྒྲིབ་གཉིས་སྤངས་པའི་དེ་བཞིན་ཉིད་མངོན་དུ་བྱས་ཤིང་ཁོང་དུ་ཆུད་པ་སྟེ། ཐུགས་དེ་བཞིན་ཉིད་
ཇི་ལྟ་བ་དེ་བཞིན་དུ་གཤེགས་པའམ་མཁྱེན་པའི་དོན་ནོ། ། སེམས་ ཅན་ལ་ལ་ཞིག་འདི་སྐད་དུ་དེ་བཞིན་
གཤེགས་པ་ནི་དོན་དམ་པར་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ་ཞེས་ཟེར་ན་ཚིག་དེ་ལོག་པར་སྨྲ་
135

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བ་ཉིད་ཡིན་ནོ། ། རྒྱུ་མཚན་ནི་དོན་དམ་པར་སངས་རྒྱས་པའི་ཆོས་དེ་གང་ཡང་མེད་པའི་ཕྱིར་རོ། ། འདི་ལྟ་
བུ་ཞིག་གོང་དུ་སོང་ཡང་སྐབས་སོ་སོ་དང་སྦྱར་པ་སྟེ། ཚིག་ལ་ཟློས་པ་ཡོད་ཀྱང་དོན་ལ་ཟློས་སྐྱོན་མེད་ཅིང་།
འདིའི་དོན་ལེགས་པར་ཤེས་པ་ནི་རྩ་བ་རང་བཞིན་མེད་པའི་དོན་ཤེས་པ་ལ་ཐུག་གོ ། དེ་བཞིན་གཤེགས་པས་
ཆོས་གང་སངས་རྒྱས་པའམ་བསྟན་པ་དེ་ལ་རང་བཞིན་གྱིས་གྲུབ་པའི་དོན་དམ་པའི་ཆོས་བདེན་པ་ཡང་མེད་
ཅིང་། དེར་གྲུབ་པའི་ཀུན་རྫོབ་པའི་ཆོས་བརྫུན་པ་ཡང་མེད་དོ། འདི་ལ་འཆད་ཚུལ་མི་འདྲ་བ་གཞན་ཞིག་
ཀྱང་སྣང་ངོ་། ། རྒྱུ་མཚན་དེ་པས་ན་བདེན་གཉིས་ཀྱིས་བསྡུས་པའི་ཆོས་ཐམས་ཅད་ཁྱད་པར་མེད་པར་རང་
བཞིན་གྱིས་སྟོང་བ་དེ་བཞིན་གཤེགས་པས་ཁོང་དུ་ཆུད་ཅིང་མངོན་དུ་མཛད་ཅིང་། དེའི་དབང་དུ་བྱས་ན་ཆོས་
ཐམས་ཅད་བདེན་པས་སྟོང་བའི་དེ་བཞིན་ཉིད་ནི་སངས་རྒྱས་ཀྱི་ཆོས་སྐུ་དང་འདྲ་བས་ཆོས་ཐམས་ཅད་ལ་སངས་
རྒྱས་ཀྱི་ཆོས་ཞེས་བྱའོ། ། འདི་ནི་མངོན་རྟོགས་རྒྱན་ལས། དེ་དག་རང་བཞིན་མཚན་ཉིད་ཅན། ། ཞེས་
དང་། རིན་པོ་ཆེ་མཐའ་ཞེས་བྱ་བའི་མདོ་ལས། འཇམ་དཔལ་གྱིས་ཤཱ་རིའི་བུ་ཁྱོད་ཆོས་ཐམས་ཅད་སངས་རྒྱས་
ཀྱི་ཁྱུ་མཆོག་དང་མཉམ་པར་མོས་སམ་ཞེས་དྲིས་པ་ན། ལན་དུ་འཇམ་དཔལ་འདི་ལྟར་བཅོམ་ལྡན་འདས་ཀྱིས་
ནི་ཆོས་ཐམས་ཅད་རང་བཞིན་གྱིས་དབེན་པར་མངོན་པར་རྫོགས་པར་སངས་རྒྱས་ཏེ། དེ་ལྟར་མོས་སོ་ཞེས་
འབྱུང་བ་དང་འདྲའོ། ། སངས་རྒྱས་དང་གཟུགས་སོགས་ཀྱི་ཆོས་ཐམས་ཅད་དོན་དམ་པར་མེད་པ་ཡིན་ཏེ་
དེའི་ཕྱིར་ཆོས་ཐམས་ཅད་སངས་རྒྱས་ཀྱི་ཆོས་སོ་ཞེས་གསུངས་པའི་དོན་ཡང་དེ་བཞིན་ནོ། ། དེ་ལ་དཔེ་སྟོན་པ་
ནི། སྐྱེས་བུ་ཞིག་མིའི་ལུས་དང་ལྡན་ཞིང་ལུས་ཆེན་པོར་གྱུར་བ་བཞིན་ནོ་ཞེས་གསུངས། སློབ་དཔོན་ཀ་མ་ལ་ཤཱི་
ལས་འདིའི་དོན་ལ་ལུས་དང་ལྡན་པ་ནི་བྱང་སེམས་ཀྱི་ལུས་དང་ལུས་ཆེན་པོ་སངས་རྒྱས་ཀྱི་སྐུ་ལ་སྦྱར་བ་ལྟར་སྣང་
ལ། འདི་ལྟར་བཤད་པར་བྱ་སྟེ། སྐྱེས་བུ་ལུས་ཆུང་ངུ་ཞིག་རིམ་གྱིས་སྐྱེས་ནས་ཆེར་སོང་བའི་ལུས་ནི་སྔ་མ་ལ་
ལྟོས་ཏེ་ལུས་ཆེན་པོ་ཞེས་ཐ་སྙད་བྱེད་པ་ལྟར་སེམས་ཅན་ཐམས་ཅད་ཀྱི་སེམས་བདེན་པས་སྟོང་བའི་ཆོས་ཉིད་དེ་
ལ་སྒྲིབ་པ་རིམ་གྱིས་སྦྱངས་ཏེ་མཐར་སྒྲིབ་པ་མཐའ་དག་ཟད་ནས་སངས་རྒྱས་ཀྱི་ཆོས་སྐུར་གྱུར་བཞིན་པ་དེའི་
དོན་ནོ་ཞེས་བྱས་ན་དགོངས་པར་འགྲོའམ་སྙམ་མོ། ། དེ་ནས་རབ་འབྱོར་གྱིས་དེ་ལྟ་བུའི་དཔེའི་ལུས་དེ་དོན་
དམ་པར་ལུས་སུ་མ་གྲུབ་ཀྱང་། ཐ་སྙད་དུ་དེ་ལྟར་འཇོག་གོ་ཞེས་ཞུས་པ་ན་བཅོམ་ལྡན་འདས་ཀྱིས་དེ་དེ་བཞིན་
ནོ་ཞེས་སོགས་གནང་ངོ་། ། ཡང་། བྱང་ཆུབ་སེམས་དཔས་ཐ་སྙད་སྒྱུ་མ་ལྟ་བུའི་ཚུལ་གྱིས་སེམས་ཅན་དཔག་
ཏུ་མེད་པ་མི་གནས་པའི་མྱང་འདས་ལ་འགོད་པར་སེམས་བསྐྱེད་དགོས་ཀྱང་། དོན་དམ་པར་སེམས་ཅན་གང་
ཡང་དེ་ལ་འགོད་པ་མེད་ཅེས་སྟོན་པ་ནི། བྱང་ཆུབ་སེམས་དཔའ་གང་ཞིག་འདི་སྙམ་དུ། བདེན་ཞེན་གྱིས་
136

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
བདག་གིས་སེམས་ཅན་རྣམས་ཡོངས་སུ་མྱ་ངན་ལས་བཟླའོ་ཟེར་ན། དེ་བདག་མེད་ཀྱི་དོན་ཤེས་པའི་བྱང་ཆུབ་
སེམས་དཔའ་ཞེས་མི་བྱའོ། ། རྒྱུ་མཚན་ནི་དོན་དམ་པར་བྱང་ཆུབ་སེམས་དཔའ་ཞེས་བྱ་བའི་ཆོས་དེ་གང་ཡང་
ཡོད་སྙམ་མམ་ཞེས་དྲིས་པ་ན། ལན་དུ་རབ་འབྱོར་དེ་ལྟ་བུ་ཡོད་པ་མ་ལགས་ཞེས་གསོལ། བཅོམ་ལྡན་འདས་
ཀྱིས་རབ་འབྱོར་ལ་དེ་མེད་པའི་རྒྱུ་མཚན་དེ་བས་ན་དེ་བཞིན་གཤེགས་པ་ཀུན་བྱང་གི་ཆོས་ཐམས་ཅད་གང་ཟག་
གི་བདག་ཏུ་གྲུབ་པའི་སེམས་ཅན་མེད་པ། སྲོག་མེད་པ། གང་ཟག་མེད་པའོ་ཞེས་གསུངས་སོ། ། བསྡུ་ན་
བདག་ནི་ཐོབ་པར་བྱེད་པའོ། །འདི་ནི་ཐོབ་པར་བྱ་བའི་ཆོས་སོ་སྙམ་དུ་བདེན་ཞེན་གྱིས་འཇུག་ན་མེད་པ་ལ་
ཡོད་པར་རློམ་པ་མངོན་པའི་ང་རྒྱལ་ཅན་དུ་བཤད་པས་མི་རུང་ཞེས་པ་སྟེ་བདེན་པར་གྲུབ་ན་བསྒྱུར་དུ་མི་རུང་
བའི་ཕྱིར་ཆོས་གང་ལའང་ཐོབ་བྱ་ཐོབ་བྱེད་སོགས་བཞག་ཏུ་མི་རུང་ངོ་ཞེས་གོང་དུ་བཤད་ཟིན་ཏོ། ། འདི་དག་
གིས་ནི་ཇི་ལྟར་བསྒྲུབ་པར་བྱ་ཞེས་པའི་དོན་བདག་མེད་བསྒོམ་ཚུལ་བསྟན་ཏོ། ། དེ་ནས་སེམས་ཅན་མྱང་
འདས་ལ་འགོད་པ་ལ་བདེན་ཞེན་མི་བྱེད་པར་མ་ཟད། སངས་རྒྱས་ཀྱི་ཞིང་གཟུང་བ་ཡང་ཐ་སྙད་དུ་བྱེད་ཀྱང་
བདེན་ཞེན་གྱིས་མི་བྱའོ་ཞེས་སྟོན་པ་ནི། རབ་འབྱོར་བྱང་ཆུབ་སེམས་དཔའ་གང་ཞིག་འདི་སྙམ་དུ། བདག་
གིས་གང་དུ་འཚང་རྒྱ་བའི་གནས་ཀྱི་ཞིང་གི་བཀོད་པ་ཕུན་སུམ་ཚོགས་པ་རྣམ་པར་དོན་དམ་པར་བསྒྲུབ་པར་
བྱའོ་ཞེས་ཞེན་ཅིང་ཚིག་གིས་ཟེར་ན། དེ་ཡང་དེ་བཞིན་དུ་བརྗོད་ཅིང་ཞེན་པར་བྱར་མི་རུང་ངོ་། ། རྒྱུ་མཚན་
ལ་ཞིང་གི་བཀོད་པ་དེ་དག་ནི། ཀུན་རྫོབ་ཏུ་ཚོགས་ཤིང་འདུས་པ་སྒྱུ་མ་ལྟར་ཡོད་པ་ལས་གཞན་བདེན་པར་གྲུབ་
པའི་བཀོད་པ་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ། དེས་ན་ཐ་སྙད་དུ་ཞིང་བཀོད་པ་རྣམས་
ཞེས་བྱའོ། ། བྱང་ཆུབ་སེམས་དཔའ་གང་ཞིག་འདི་སྙམ་དུ་གཟུགས་སོགས་ཀྱི་ཆོས་རྣམས་ནི། གང་ཟག་གི་
བདག་མེད་པ་དང་། ཆོས་ཀྱི་བདག་མེད་པའོ་སྙམ་དུ་མོས་ཤིང་རྟོགས་པ་དེ་ནི། དེ་བཞིན་གཤེགས་པས་བདག་
མེད་རྟོགས་པའི་བྱང་ཆུབ་སེམས་དཔའ་ཆེན་པོ་ཞེས་བརྗོད་དོ། ། འདིས་ཀྱང་བདག་མེད་གཉིས་བ་སྒོམ་དགོས་
པར་བཤད་དོ། ། འོ་ན་དེ་བཞིན་གཤེགས་པ་ལ་བདག་མེད་ཀྱི་དོན་གཟིགས་པའི་མཁྱེན་པ་ཇི་ལྟར་ཡོད་སྙམ་ན།
དེ་བཞིན་གཤེགས་པ་ལ་སྤྱན་ལྔ་ཁྱད་པར་ཅན་ཡོད་དོ་ཞེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་དེ་
བཞིན་གཤེགས་པ་ལ་ཤའི་སྤྱན་དང་། ལྷ་དང་། ཤེས་རབ་དང་། ཆོས་དང་། སངས་རྒྱས་སྤྱན་མངའ་མ་ཞེས་
དྲིས་པ་ན། ལན་དུ་རབ་འབྱོར་གྱིས་དེ་བཞིན་གཤེགས་པ་ལ་དེ་དག་མང་ངོ་ཞེས་གསོལ་ཏོ། ། སྤྱིར་སྤྱན་ལྔས་
ཡུལ་མཐོང་ཚུལ་ལ་རྒྱ་ཆེ་ཆུང་ཡོད་ཀྱང་འདིར་སང་ས་རྒྱས་དང་སྦྱར་ན། ཤའི་སྤྱན་གྱིས་ནི་འཇིག་རྟེན་ཁམས་ཀྱི་
གཟུགས་ཕྲ་རགས་ཐམས་ཅད་མངོན་སུམ་དུ་གཟིགས་ཤིང་། ལྷའི་སྤྱན་གྱིས་སེམས་ཅན་རྣམས་ཀྱི་སྐྱེ་འཆིའི་
137

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རིམས་སོགས་དང་། ཤེས་རབ་ཀྱི་སྤྱན་གྱིས་བདག་མེད་ཕྲ་རགས་ཐམས་ཅད་དང་། ཆོས་ཀྱི་སྤྱན་གྱིས་ཀུན་རྫོབ་
པའི་རབ་དབྱེ་ཐམས་ཅད་དང༌། སངས་རྒྱས་ཀྱི་སྤྱན་གྱིས་ནི་བདེན་གཉིས་ཀྱིས་བསྡུས་པའི་ཆོས་ཐམས་ཅད་ཇི་
ལྟ་བ་བཞིན་དུ་མངོན་སུམ་དུ་གཟིགས་པའོ། ། དེ་ལ་ཤའི་སྤྱན་དང་ལྷའི་སྤྱན་ནི་མིག་གི་དབང་པོའམ་དེ་ལ་
བརྟེན་པའི་དབང་ཤེས་ཡིན་ལ། གཞན་གསུམ་ནི་ཡིད་ཤེས་སོ། ། འོན་ཀྱང་དེ་དག་ནི་རང་གི་ཡུལ་སོ་སོ་བའི་
དབང་དུ་བྱས་པ་སྟེ། སངས་རྒྱས་ཀྱི་མིག་ཤེས་སོགས་དབང་ཤེས་རྣམས་ཀྱིས་ཀྱང་ཆོས་ཐམས་ཅད་གཟིགས་པས་
རྣམ་མཁྱེན་དངོས་དང་ཁྱད་པར་མེད་པར་བཤད་ཅིང་། མདོ་ལས། སངས་རྒྱས་ཀྱི་གཙུག་ཏོར་གྱིས་ཀྱང་
གཟིགས་སོ་ཞེས་སོགས་དང་། མཚན་བརྗོད་དུ། སྒྲ་ཡང་རྡོ་རྗེ་འབར་བ་སྟེ། ། ཞེས་པའི་སྐབས་སུ་སངས་
རྒྱས་ཀྱི་སྐུའི་ཆ་ཐམས་ཅད་ཀྱིས་ཤེས་བྱ་མཁྱེན་པར་བཤད་པ་ལྟར་རོ། ། དེ་ཡང་སངས་རྒྱས་ཀྱི་སྐུ་དང་དབང་
ཤེས་ནི་ཡིད་ཤེས་དང་ངོ་བོ་གཅིག་པའི་ཚུལ་གྱིས་འཇུག་པ་ལ་དགོངས་པར་སེམས་ལ། བདེ་མཆོག་རྩ་རྒྱུད་ལེའུ་
ལྔ་བཅུ་བ་ལས་ཀྱང་། ཀུན་ཏུ་ཕྱག་དང་ཞབས་ལྡན་ཞིང་། ། ཀུན་ཏུ་སྤྱན་དང་དབུ་དང་ཞལ། ། ཞེས་པའི་
སྐབས་སུ་ཡང་དེ་བཞིན་དུ་འབྱུང་ངོ་། ། དེ་བཞིན་གཤེགས་པ་ལ་སྤྱན་དེ་ལྟ་བུ་མངའ་བས་ཆོས་ཐམས་ཅད་
གཟིགས་ཤིང་། སེམས་ཅན་རྣམས་ཀྱི་སེམས་རྒྱུད་ཀྱང་གཟིགས་སོ་ཞེས་སྟོན་པ་ནི། བཅོམ་ལྡན་འདས་ཀྱིས་
རབ་འབྱོར་ལ་དཔེར་ན་གངྒཱའི་ཀླུང་གི་བྱེ་མའི་གྲངས་མང་པོ་ཇི་སྙེད་ཡོད་པ་དེ་ཙམ་དུ། གངྒཱའི་ཀླུང་ཡང་གྲངས་
དེ་སྙེད་ཁོ་ནར་གྱུར་ན་འཇིག་རྟེན་གྱི་ཁམས་དེ་དག་མང་ངམ་ཞེས་དྲིས་པ་ན། ལན་དུ་རབ་འབྱོར་གྱིས་མང་ཞེས་
ཞུས་པས། བཅོམ་ལྡན་འདས་ཀྱིས་འཇིག་རྟེན་གྱི་ཁམས་དེ་དག་ཐམས་ཅད་ན་ཡོད་པའི་སེམས་ཅན་དེ་དག་གི་
བསམ་པ་སྣ་ཚོགས་པ་མི་འདྲ་བ་ཐ་དད་པའི་སེམས་ཀྱི་རྒྱུན་དང་རྣམ་པ་ངས་རབ་ཏུ་ཤེས་སོ། ། དེ་ལྟར་ཡིན་
ཀྱང་སེམས་ཅན་གྱི་སེམས་ཀྱི་རྒྱུན་ནི་དོན་དམ་པར་རྒྱུན་ཞེས་བྱ་བར་གྲུབ་པ་མེད་པར་ངས་བོཤད་དེ། དོན་དམ་
པར་མེད་པ་དེས་ན་ཐ་སྙད་དུ་སེམས་ཀྱི་རྒྱུན་ཞེས་བྱ་བར་བརྗོད་དོ། ། འདིས་སྤྱན་ལྔ་དང་སྤྱན་ལྔའི་ཡུལ་རྣམས་
ཀྱང་ཐ་སྙད་ཙམ་དུ་འཇོག་གི། དོན་དམ་པར་མ་གྲུབ་ཅེས་བསྟན་ཏོ། ། འདས་པའི་སེམས་རྣམས་ནི་འདས་
ཟིན་པའི་ཕྱིར་དོན་དམ་པར་དམིགས་སུ་མེད། མ་འོངས་པའི་སེམས་རྣམས་ཀྱང་ད་ལྟ་མ་སྐྱེས་ཤིང་མ་བྱུང་བའི་
ཕྱིར་དོན་དམ་པར་མེད། ད་ལྟར་བྱུང་བའི་སེམས་རྣམས་ཀྱང་རང་དབང་གིས་མེད་པའི་ཕྱིར་དོན་དམ་པར་
མེད་དོ། ། སེམས་ཞེས་པ་ནི་གཙོ་སེམས་ཙམ་མ་ཡིན་གྱི། སེམས་དང་སེམས་བྱུང་ཐམས་ཅད་སྡུད་པའོ། །
སེམས་བྱུང་རྣམས་ལས་ཚོར་བ་རྣམས་ནི་བདེན་པར་འཛིན་པའི་གཞི་ཆེ་སྟེ། ཚོར་བ་བདེ་སྡུག་དྲག་པོ་བྱུང་བ་ན་
བདག་ཏུ་འཛིན་པའི་བློ་ཡང་ཤུགས་དྲག་སྐྱེ་བའི་ཕྱིར་རོ། ། དེས་ན་ཚོར་བ་བདེན་པར་མ་གྲུབ་པར་སྟོན་པའི་
138

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
རིགས་པ་མང་ཡང་རྩ་བ་ནི། ། ཞི་བ་ལྷས། གང་ཚེ་ཚོར་བོ་འགའ་མེད་ན། ། ཚོར་བ་འགའ་ཡང་ཡོད་མིན་
ཏེ། ། ཞེས་གསུངས་པ་འདི་ལྟ་བུ་ཡིན་ལ། དེ་ནི་ཚོར་བ་མྱོང་བ་བོའི་བདག་ནི་རང་བཞིན་གྱིས་མེད་ན་དེ་ལ་སྐྱེ་
བའི་ཚོར་བ་རང་བཞིན་གྱིས་ག་ལ་ཡོད་དེ། ཁྱད་གཞི་མེད་པའི་ཁྱད་ཆོས་མི་སྲིད་པའི་ཕྱིར། ཚོར་བ་བདེ་སྡུག་
ནི་ལུས་ཡིད་དང་འཕྲོད་མི་འཕྲོད་པའི་ངོ་བོར་སྐྱེས་ནས་མྱོང་བ་ཡིན་གྱི། ངོ་བོ་ཉིད་ཀྱིས་ནི་མིན་ཏེ། ལུས་ཡིད་
གང་རུང་མེད་ན་ཚོར་བ་ཡང་མེད་ཅིང་། ལུས་ཡོད་ཀྱང་ཡིད་མེད་ནའང་ཚོར་བ་མི་མྱོང་བའི་ཕྱིར་ཏེ། རོ་དང་
ས་རྡོ་སོགས་བཤིག་ཀྱང་ཚོར་བ་བདེ་སྡུག་མི་འབྱུང་བ་བཞིན་ནོ། ། མདོར་ན་ཚོར་བ་ལ་སོགས་པའི་ཤེས་པ་ཀུན་
ཀྱང་དམིགས་པ་ལ་བརྟེན་ནས་མར་མེའི་འོད་བཞིན་དུ་ཐ་སྙད་ཙམ་དུ་སྐྱེའི། དེ་ལྟ་བུས་མ་བརྟེན་པར་རང་
དབང་གིས་མི་སྐྱེ་བས་རང་བཞིན་གྱིས་མ་གྲུབ་པོ། ། རང་བཞིན་གྱིས་གྲུབ་པ། བདེན་པར་གྲུབ་པ། དོན་
དམ་པར་གྲུབ་པ། རང་གི་ངོ་བོས་གྲུབ་པ། རང་གི་མཚན་ཉིད་ཀྱིས་གྲུབ་པ། རང་དབང་གིས་གྲུབ་པ། ཡང་
དག་པར་གྲུབ་པ། བལྟོས་མེད་དུ་གྲུབ་པ་རྣམས་ནི་དོན་གཅིག་མིང་གི་རྣམ་གྲངས་ཙམ་མོ། ། འདིས་སེམས་ཇི་
ལྟར་གཟུང་བར་བྱ་བའི་ཚུལ་བསྟན་ཏོ། ། གལ་ཏེ་སེམས་ཀྱི་རྒྱུན་རང་བཞིན་གྱིས་མེད་ན། སེམས་ལ་བརྟེན་
ནས་སྦྱིན་པ་བཏང་བ་སོགས་ལས་འབྲས་བུ་མི་འབྱུང་ངམ་སྙམ་པ་ལ་སེམས་ཀྱི་རྒྱུན་སོགས་རང་བཞིན་གྱིས་མེད་
ཀྱང་ཐ་སྙད་དུ་སེམས་ལ་བརྟེན་ནས་འབྲས་བུ་འབྱིན་ནོ་ཞེས་སྟོན་པ་ནི། བཅོམ་ལྡན་འདས་གྱིས་རབ་འབྱོར་ལ་
གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གསེར་དང་དངུལ་སོགས་སྔར་བཤད་པའི་རིན་
པོ་ཆེ་སྣ་བདུན་གྱིས་གང་བར་བྱས་ཏེ་གཞན་ལ་སྦྱིན་པ་བྱིན་ན། དེ་ལས་བསོད་ནམས་མང་དུ་བསྐྱེད་དམ་ཞེས་
དྲིས་པ་ན། ལན་དུ་དེ་མང་ངོ་ཞེས་གསོལ་ནས། རབ་འབྱོར་ལ་དེ་དེ་བཞིན་ནོ་ཞེས་སོགས་བདེན་ཁ་བྱིན་
ནོ། ། བསོད་ནམས་ཀྱི་ཕུང་པོ་དེ་དག་ནི་ཐ་སྙད་དུ་སྒྱུ་མ་ལྟར་ཚོགས་པ་ལས་བྱུང་བ་ཡིན་གྱི། དེ་ལྟ་བུ་ལམ་
བལྟོས་པར་གལ་ཏེ་རང་གི་ངོ་བོ་ཉིད་ཀྱིས་གྲུབ་ན་བསོད་ནམས་ཀྱི་ཕུང་པོ་ཞེས་དེ་བཞིན་གཤེགས་པས་མི་གསུང་
ངོ༌། ། རྒྱུ་མཚན་ནི་བསོད་ནམས་ཀྱི་ཕུང་པོ་ཞེས་པའི་ཕུང་པོའི་དོན་ནི་ཚོགས་པའི་དོན་ཡིན་ལ། རང་དབང་
གིས་གྲུབ་ན་ཚོགས་པ་ལས་བལྟོས་པར་གྲུབ་པར་འགྱུར་རོ་ཞེས་དགོངས་སོ། ། གལ་ཏེ་བསོད་ནམས་ཀྱི་ཕུང་པོ་
བདེན་པར་མེད་ན་དེ་ལས་འཁྲུངས་པའི་སངས་རྒྱས་ཀྱི་གཟུགས་ཀྱི་སྐུ་ཡང་མེད་པར་འགྱུར་རོ་སྙམ་ན་དེ་མི་
འགྱུར་ཞེས་སྟོན་པ་ནི། གཟུགས་ཀྱི་སྐུ་ཡོངས་སུ་གྲུབ་པ་འདི་ལ་དོན་དམ་པར་དེ་བཞིན་གཤེགས་པར་བལྟ་བ་སྟེ་
བཟུང་ཞིང་འདོད་པར་བྱ་སྙམ་འམ་ཞེས་དྲིས་པ་ན། ལན་དུ་དེ་ནི་མ་ལགས་ཏེ། དེ་ལ་དེ་ལྟར་བལྟ་བར་མི་བགྱི་
ལགས་སོ་ཞེས་གསོལ། རྒྱུ་མཚན་ནི་གཟུགས་ཀྱི་སྐུ་ཡང་རྒྱུ་རྐྱེན་ཚོགས་པ་ལས་གྲུབ་ཀྱི། དོན་དམ་པར་གྲུབ་པ་མ་
139

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཆིས་པ་བསོད་ནམས་ཀྱི་ཕུང་པོ་དང་འདྲ་སྟེ། ཐ་སྙད་དུ་གཟུགས་ཀྱི་སྐུར་གྲུབ་པ་ཞེས་བརྗོད་དོ། ། གལ་ཏེ་
གཟུགས་ཀྱི་སྐུ་ཞིག་ཡོད་ན་དེའི་མཚན་དཔེ་རྣམས་བདེན་གྲུབ་ཏུ་ཡོད་སྙམ་ན་དེ་མེད་ཅེས་སྟོན་པ་ནི། མཚན་
དཔེ་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་དྲིས་པའི་ལན་དུ་དེ་ལྟར་བལྟ་བར་
མི་བྱའོ། ། དེ་བཞིན་གཤེགས་པའི་སྐུ་ལ་མཚན་དཔེ་ཕུན་སུམ་ཚོགས་པ་བདེན་གྲུབ་ཏུ་ཡོད་པའི་སྒོ་ནས་དེ་
བཞིན་གཤེགས་པར་བདེན་ཞེན་གྱིས་མི་བལྟ་སྟེ། མཚན་དཔེ་ཕུན་སུམ་ཚོགས་པ་དེ་དག་ནི་ཚོགས་ཤིང་འདུམ་
པའི་དངོས་པོ་སྒྱུ་མ་ལྟར་གྲུབ་པས་དོན་དམ་པར་མཚན་དཔེ་ཕུན་སུམ་ཚོགས་པར་གྲུབ་པ་མ་མཆིས་ཀྱང་། ཐ་
སྙད་དུ་དེ་སྐད་ཅེས་བརྗོད་དོ། ། འདི་ལྟ་བུ་ཞིག་སྔར་ཡང་བྱུང་མོད། དེ་ནི་མོས་སྤྱོད་ཀྱི་ས་ནས་ཉམས་སུ་ལེན་
པའི་དབང་དུ་མཛད་ཅིང་། འདིར་ནི་ལྷག་བསམ་དག་པ་འཕགས་པའི་ས་ནས་ཉམས་སུ་ལེན་པའི་དབང་དུ་
མཛད་ཅེས་ཀ་མ་ལ་ཤཱི་ལས་གསུང་ངོ༌། ། དེ་བཞིན་དུ་དེ་བཞིན་གཤེགས་པས་བསྟན་པའི་ཆོས་མེད་ཅེས་
གསུངས་པའི་དོན་ཡང་གོང་དུ་བཤད་པ་ལྟར་རོ། ། གལ་ཏེ་དེ་བཞིན་གཤེགས་པས་དོན་དམ་པར་ཆོས་བསྟན་
ཏོ་ཞེས་བདེན་ཞེན་གྱིས་དམ་བཅའ་ཞིང་ཟེར་ན། དེ་ནི་མེད་པ་ལ་ཡོད་པར་ཞེན་ཅིང་ལོག་པར་རྟོག་པའི་བདེན་
འཛིན་གྱིས་ཟིན་པའི་བཅིངས་པ་ཡིན་པས། དེ་བཞིན་གཤེགས་པ་ང་ལ་སྐུར་བ་བཏབ་པར་འགྱུར་རོ། ། རྒྱུ་
མཚན་ནི་ཆོས་དང་ཆོས་བསྟན་པ་ཞེས་བྱ་བ་ནི་ཐ་སྙད་ཙམ་མ་གཏོགས་གང་ཡང་དོན་དམ་པར་མ་གྲུབ་པའི་ཕྱིར་
རོ་ཞེས་པའི་དོན་ནི་སྔར་བཤད་ཟིན་ཅིང་། འདིར་ལུང་གིས་བརྗོད་ན། མདོ་ལས། མིང་ནི་གང་དང་གང་
གིས་ནི། ། ཆོས་རྣམས་གང་དང་གང་བརྗོད་པ། ། དེ་དང་དེ་ནི་ཡོད་མ་ཡིན། ། དེ་ནི་ཆོས་རྣམས་ཆོས་ཉིད་
དོ། ། ཞེས་དང་། རིན་པོ་ཆེ་མཐའི་མདོ་ལས་ཀྱང་། འཇམ་དཔལ་གྱིས་བཅོམ་ལྡན་འདས་ལ་འདི་ན་གང་
དང་གང་གིས་གང་དང་གང་བརྗོད་པའི་ཆོས་དེ་དང་དེ་ལ། ཆོས་དེ་དང་དེ་མ་མཆིས་ལགས་སོ། ། གང་མ་
མཆིས་པ་དེ་ནི་སྟོང་པ་ལགས་སོ། ༑ ཞེས་དང་། རྣམ་འགྲེལ་ལས་ཀྱང་། སྒྲ་རྣམས་ཀྱི་ནི་བརྡར་བཏགས་
སྟོན། ། དེ་ནི་ཐ་སྙད་ཆེད་དུ་བྱས། ། དེ་ཚེ་རང་གི་མཚན་ཉིད་མེད། ། ཅེས་གསུངས་པ་ལྟར་རོ། ། འདི་
དག་གི་དོན་རྒྱ་ཆེ་ཡང་མཚོན་ཙམ་ནི། བུམ་སོགས་ཀྱི་ཆོས་རྣམས་ལ་ནི་དེ་དང་དེའོ་ཞེས་བརྗོད་པའི་ཚེ་སྒྲས་ནི་
དངོས་སུ་དོན་སྤྱི་བརྗོད་ཀྱི། བུམ་སོགས་རོང་མཚན་རྣམས་ནི་སྒྲའི་དངོས་ཀྱི་བརྗོད་བྱར་རང་དབང་དུ་མེད་
པས། དེ་དག་ནི་རང་རང་གི་མིང་གི་ཐ་སྙད་འཇུག་པར་གཞིར་རང་དབང་གིས་མ་གྲུབ་ཅིང་། སྒྲ་དེ་དང་དེའི་
བརྗོད་བྱའི་རང་ལྡོག་རྣམས་ནི་བདེན་པར་མ་གྲུབ་ཅེས་སྟོན་པའོ། ། དེར་གྲུབ་ན་ནི་གནོད་བྱེད་ཅི་ཡོད་ཞེ་ན།
ཡོད་དེ། འཕགས་པ་ཐོགས་མེད་ཀྱིས་ཐེག་བསྡུས་ལས། མིང་གི་སྔ་རོལ་བློ་མེད་ཕྱིར། ། མང་པའི་ཕྱིར་དང་
140

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
མ་འདྲེས་ཕྱིར། ། དེ་ཡི་བདག་ཉིད་བདག་མང་དང་། ། བདག་འདྲེས་འགལ་པའི་འགྲུབ་པ་འགྱུར། ། ཞེས་
གསུངས་པའི་དོན་བསྡུས་ཏེ་བརྗོད་ན། སྒྲ་རྣམས་ནི་དོན་དེ་དང་དེ་ལ་ཐ་སྙད་གྱི་དབང་གིས་འཇུག་གི །
དངོས་པོའི་དབང་གིས་མི་འཇུག་སྟེ། བུམ་སོགས་ཀྱི་ཆོས་གང་ལའང་དེའི་མིང་མ་བཏགས་པའི་སྔ་རོལ་དུ་བུམ་
སོགས་ཀྱི་འདུ་ཤེས་མི་སྐྱེ་བ་དང་། དོན་གཅིག་ལ་ཡང་མིང་སྣ་ཚོགས་ཀྱིས་བརྗོད་ཆོག་པ་དང་། དོན་དུ་མ་ལ་
ཡང་མིང་གཅིག་གིས་བརྗོད་ཆོག་པའི་ཕྱིར། དངོས་པོའི་དབང་གིས་འཇུག་ན་ནི། མིང་མ་བཏགས་པའི་སྔོན་
དུ་ཡང་དེའོ་སྙམ་པའི་འདུ་ཤེས་འབྱུང་བར་ཐལ་བ་དང་། དོན་གཅིག་དུ་མར་ཐལ་ཞིང་དོན་དུ་མ་ཡང་གཅིག
བུམ་སོགས་མེད་པའི་གཞིར་ཡང་དེ་དག་གི་མིང་ནས་བརྗོད་པ་ཡོད་པའི་ཕྱིར་དེ་ན་བུམ་སོགས་ཀྱང་ཡོད་པར་
འགྱུར་བས་སེམས་ཅན་འགའ་ཡང་བུམ་སོགས་ཀུན་གྱིས་མི་ཕོངས་པར་ཐལ་བར་འགྱུར་བ་སོགས་མང་ངོ༌། །
དེ་ནས་རབ་འབྱོར་གྱིས་མ་འོངས་པ་ན་སེམས་ཅན་གང་དག་འདི་ལྟ་བུའི་ཆོས་ཟབ་མོ་བཤད་པ་འདི་ཐོས་ན་ཡིད་
ཆེས་པར་འགྱུར་རམ་ཞེས་ཞུས་པ་འདི་ལྟ་བུ་ཞིག་གོང་དུ་ཡང་སོང་མོད། གཞི་དང་དགོས་པ་ཐ་དད་པའི་དབང་
གིས་སོ། ། བཅོམ་ལྡན་འདས་ཀྱིས་ཀྱང་དེའི་ལན་སོང་ཟིན་པ་ལ་དགོངས་ནས། སེམས་ཅན་དེ་དག་ནི་སེམས་
ཅན་དུ་དོན་དམ་པར་གྲུབ་པ་ཡང་མ་ཡིན། ཐ་སྙད་དུ་སེམས་ཅན་མེད་པ་ཡང་མ་ཡིན་ནོ། ། རྒྱུ་མཚན་ནི་
སེམས་ཅན་རྣམས་ཞེས་བྱ་བ་ནི་དེ་བཞིན་གཤེགས་པས་དོན་དམ་པར་སེམས་ཅན་མེད་པར་གསུངས་པའི་ཕྱིར་ཏེ།
ཀུན་རྫོབ་ཏུ་སེམས་ཅན་རྣམས་ཞེས་བྱའོ། ། ཀུན་རྫོབ་ཏུ་སེམས་ཅན་འཇོག་ཚུལ་ནི། མདོ་ལས། ཇི་ལྟར་ཡན་
ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར། ། དེ་བཞིན་ཕུང་པོ་རྣམས་བརྟེན་ནས། །
ཀུན་རྫོབ་སེམས་ཅན་ཞེས་བྱའོ། ། ཞེས་འབྱུང་བ་ལྟར་རོ། ། སྔོན་བཞིན་དུ་སངས་རྒྱས་པའི་ཆོས་དེ་གང་ཡང་
ཡོད་སྙམ་མམ་ཞེས་དྲིས་པའི་ལན་དུ་དེ་མེད་ཚུལ་ཞུས་པ་ན། དེ་དེ་བཞིན་ནོ་ཞེས་སོགས་གནང་སྟེ། དེ་ལ་དོན་
དམ་པར་སངས་རྒྱས་པའི་ཆོས་ཅུང་ཟད་ཀྱང་དམིགས་སུ་མེད་དེ། ཐ་སྙད་དུ་རྫོགས་པའི་བྱང་ཆུབ་ཏུ་སངས་
རྒྱས་པའོ་ཞེས་བརྗོད་དོ། ། གོང་དུ་འདི་ལྟ་བུ་ཞིག་སོང་བ་ནི་སློབ་ལམ་གྱི་དབང་དུ་མཛད་ཅིང་། འདི་ནི་
སངས་རྒྱས་ཀྱིས་ཇི་ལྟ་བ་བཞིན་གཟིགས་པའི་རིག་ངོར་མེད་པ་ལ་དགོངས་སོ་ཞེས་ཀ་ཤིས་བཤད་དོ། ། ཡང་
རབ་འབྱོར་ཆོས་གང་ཡིན་པ་དེ་ཐམས་ཅད་ནི་བདེན་པར་མ་གྲུབ་པར་མཚུངས་ཤིང་མཉམ་པ་སྟེ། དེ་ལྟ་བུའི་
མཉམ་པ་དེའི་དབང་དུ་བྱས་པ་ལ་མི་མཉམ་པའི་ཆོས་གང་ཡང་མེད་པས་སོ། ། མཉམ་པ་དེ་ཡང་སེམས་ཅན་
མེད་པ། སྲོག་མེད་པ། གང་ཟག་གི་བདག་མེད་པར་མཉམ་པ་སྟེ། དོན་དམ་པར་ཆོས་སུ་གྲུབ་པ་མེད་ཀྱང་ཐ་
སྙད་དུ་སྦྱིན་སོགས་དགེ་བའི་ཆོས་དེ་དག་ཐམས་ཅད་ཀྱིས་དེ་བཞིན་གཤེགས་པ་སངས་རྒྱས་ཤིང་། སངས་རྒྱས་
141

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ：
ཀྱི་ཐུགས་རྒྱུད་ཀྱི་དགེ་བའི་ཆོས་རྣམས་ལའང་སངས་རྒྱས་ཞེས་བྱའོ༔ ། སེམས་ཅན་མེད་པ་སོགས་གསུམ་གྱིས་
སྒྲོ་འདོགས་ཀྱི་མཐའ་བཀག་ཅིང་། དགེ་བའི་ཆོས་དེ་དག་ཅེས་སོགས་ཀྱིས་སྐུར་འདེབས་ཀྱི་མཐའ་བཀག་པའི་
སྒོ་ནས་མཐའ་གཉིས་བསལ་ཏེ། དོན་དམ་པར་ཆོས་རྣམས་མ་གྲུབ་ནའང་ཐ་སྙད་དུ་སེམས་ཅན་གང་ལ་ལ་ཞིག་
གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རིའི་རྒྱལ་པོ་རི་རབ་ཇི་སྙེད་པ་དེ་ལྟ་བུའི་ཚད་གྱི་གསེར་
ལ་སོགས་པའི་རིན་པོ་ཆེ་སྣ་བདུན་གྱི་ཕུང་པོ་རྣམས་བསྡུས་ཏེ་སྦྱིན་པ་བྱིན་པ་བས་ཀྱང་། གང་ཟག་གང་གིས་
གཞུང་འདི་ཡོངས་རྫོགས་ལྟ་ཅི། འབྲས་བུ་སངས་རྒྱས་ཐོབ་པའི་ཆེད་དུ་དམིགས་ནས། ཐ་ན་ཚིག་བཞི་པའི་
ཚིགས་སུ་བཅད་པ་གཅིག་ཙམ་དང་། དེའི་དོན་ལེགས་པར་བཟུང་ནས་གཞན་དག་ལ་ཡང་བསྟན་ན། སྔ་མ་
སྦྱིན་པའི་བསོད་ནམས་དེས་ཕྱི་མ་འདི་ལ་ཆ་བརྒྱུར་བགོས་པའི་གཅིག་གི་ཆར་ཡང་ཉེ་བར་མི་འགྲོ་བ་ནས་རྒྱུའི་
བར་དུ་མི་བཟོད་དོ་ཞེས་པའི་དོན་ནི་སྔར་བཤད་པ་ལྟར་རོ། ། དེ་ལྟ་བུའི་སྦྱིན་པའི་བསོད་ནམས་ལས་ཀྱང་ཤེར་
ཕྱིན་འདི་ལ་ཐོས་བསམ་བྱས་པའི་ཕན་ཡོན་ཆེ་བར་བཤད་པའི་དགོངས་པ་ནི་སྟོང་ཉིད་མ་རྟོགས་པའི་སྦྱིན་འབྲས་
ཆེ་ཡང་མངོན་མཐོ་ལྷ་མིའི་གོ་འཕང་ཐོབ་པར་འགྱུར་གྱི། ཤེར་ཕྱིན་ལ་ཐོས་བསམ་སོགས་བྱས་ན་ངེས་ལེགས་
ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པར་འགྱུར་བ་ལ་དགོངས་པ་སྟེ། འོན་ཀྱང་འདི་ནི་སྒོམ་ལམ་
ཀྱི་སྐབས་ལ་དགོངས་སམ་སྙམ་མོ། ། དེ་བཞིན་གཤེགས་པས་སེམས་ཅན་དུ་བདེན་ཞེན་མེད་ཅེས་སྟོན་པ་ནི།
རབ་འབྱོར་དེ་བཞིན་གཤེགས་པས་རྗེས་ཐོབ་ནའང་འདི་སྙམ་དུ་ངས་གདུལ་བྱའི་སེམས་ཅན་རྣམས་བདེན་
འཛིན་གྱིས་བཅིངས་པ་ལས་དོན་དམ་པར་བགྲོལ་བར་བྱའོ་ཞེས་ཐུགས་ལ་དགོངས་པ་ཡོད་དམ་སྙམ་ན། རབ་
འབྱོར་ཁྱོད་དེ་ལྟར་མི་བལྟའོ། ། རྒྱུ་མཚན་ནི་དེ་བཞིན་གཤེགས་པས་དོན་དམ་པར་སེམས་ཅན་གང་བདེན་
འཛིན་གྱིས་བཅིངས་པ་ལས་བཀྲོལ་ཏེ་ཐར་བར་བྱས་པའི་སེམས་ཅན་དེ་དག་གང་ཡང་མེད་པའི་ཕྱིར་རོ། །
གལ་ཏེ་དེ་ལྟ་བུའི་བློ་ཞིག་དེ་བཞིན་པ་གཤེགས་པ་ལ་ཡོད་ན་ནི། དེ་ཉིད་དེ་བཞིན་གཤེགས་པའི་བདག་དང་སེམས་
ཅན་དང་གང་ཟག་དང་སྲོག་ཏུ་བདེན་པར་འཛིན་པའི་སྐྱོན་དུ་འགྱུར་ན། དེ་ནི་མི་རིགས་ཏེ། དེ་བཞིན་
གཤེགས་པ་ལ་བདག་ཏུ་འཛིན་ཅིང་ཞེན་པ་སོགས་མེད་པའི་ཕྱིར་ཏེ། དེས་བདག་ཏུ་འཛིན་པའི་མངོན་ཞེན་
ཐམས་ཅད་སྤངས་པའི་ཕྱིར་རོ། ། དེ་བཞིན་གཤེགས་པས་ཐ་སྙད་དུ་བདེན་འཛིན་གྱིས་བཅིངས་པའི་སེམས་
ཅན་བཀྲོལ་བ་ཡོད་ཀྱང་། དོན་དམ་པར་བཅིངས་པ་དེ་ལས་བཀྲོལ་བ་མེད་དེ། དོན་དམ་པར་ཡོད་ན་བསྒྱུར་དུ་
མེད་པས་བཀྲོལ་དུ་ཡང་མི་རུང་ཞིང་མི་ནུས་པའི་ཕྱིར་རོ། ། རབ་འབྱོར་བདག་ཏུ་འཛིན་པའི་བདག་འཛིན་
ཞེས་བྱ་བ་ནི། དེ་བཞིན་གཤེགས་པས་དེ་སྤངས་ཤིང་རང་ལ་དེ་ལྟ་བུའི་བདེན་ཞེན་མེད་པར་གསུངས་ཏེ། དེ་ལྟ་
142

༄༅། །རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
ནའང་བདེན་མེད་མི་ཤེས་པའི་བྱིས་པ་སོ་སོའི་སྐྱེ་བོ་རྣམས་ཀྱིས་ཆོས་ཀུན་ལ་བདག་ཏུ་ཞེན་ཅིང་བཟུང་ངོ༌། །
འདིར་དེ་ཁོ་ན་ཉིད་ཀྱི་དོན་མི་ཤེས་པའི་སོ་སྐྱེས་བྱིས་པའི་མིང་གིས་བཏགས་པ་སྟེ། འཕགས་པས་ནི་ཆོས་ཀྱི་དེ་ཁོ་
ན་ཉིད་མངོན་སུམ་དུ་གཟིགས་པས་བྱིས་པ་ཞེས་མི་བྱ་བར་མཁས་པ་ཞེས་བྱ་ལ། དེ་ལྟ་བུའི་སོ་སྐྱེ་རྣམས་ཀྱིས་དེ་
མི་ཤེས་པའི་ཕྱིར་བྱིས་པ་དང་འདྲ་བས་དེའི་མིང་གིས་བརྗོད་པའི་ཕྱིར་རོ། ། དེ་འཛིན་པ་མེད་ཅེས་པའི་དོན་ནི་
བདག་འཛིན་གྱིས་བཟུང་པའི་དོན་ལྟར་མེད་ཅེས་བཤད་ཀྱང་རུང་བར་སེམས། བྱིས་པ་ཞེས་དམིགས་བསལ་
མཛད་པ་ནི། བདག་མེད་ཀྱི་དོན་ལ་མཁས་ཤིང་ཤེས་པའི་སོ་སྐྱེ་རྣམས་ལ་བྱིས་པ་ཞེས་མི་བྱ་བའི་ཆེད་དོ། །
རབ་འབྱོར་བྱིས་པ་སོ་སོའི་སྐྱེ་བོ་རྣམས་ཞེས་བྱ་བ་ནི་དེ་དག་དོན་དམ་པར་སྐྱེ་བོ་ཉིད་དུ་གྲུབ་པ་མེད་པར་དེ་བཞིན་
གཤེགས་པས་གསུངས་ཏེ། ཐ་སྙད་དུ་མིང་གིས་དེ་སྐད་ཅེས་བརྗོད་དོ། ། སོ་སོའི་སྐྱེ་བོའི་སྒྲ་དོན་ནི། ལས་
སྟོབས་ཀྱིས་འགྲོ་བ་སོ་སོ་ཐ་དད་པ་རྣམས་སུ་སྐྱེ་བས་ན་དེ་ལྟར་དུ་བཤད་དོ། ། ཡང་རབ་འབྱོར་ལ་མཚན་དཔེ་
ཕུན་སུམ་ཚོགས་པ་ཡོད་པ་ཙམ་གྱིས་དེ་བཞིན་གཤེགས་པར་བལྟ་ཞིང་འདོད་པར་བྱ་སྙམ་མམ་ཞེས་དྲིས། འམ་
དང་མམ་གཉིས་ནི་འགྱུར་ཁྱད་ཙམ་ཡིན་ཅིང་དོན་ལ་ཁྱད་མེད་དོ། ། ལན་དུ་དེ་ནི་མ་ལགས་སོ་ཞེས་སོགས་ཞུས།
གོང་དུ་ཡང་འདི་ལྟ་བུ་ཞིག་བྱུང་ཀྱང་ཆོས་ཀྱི་སྐུ་གཙོ་བོར་སྟོན་པའི་ཆེད་དུ་མིན་ལ། འདིར་ནི་ཆོས་ཀྱི་སྐུ་སྟོན་
པའི་ཆེད་དུ་སླར་དྲིས་སོ། ། བཅོམ་ལྡན་འདས་ཀྱིས་དེ་དེ་བཞིན་ནོ་ཞེས་སོགས་གནང་སྟེ། མཚན་དང་ཡོད་
ཙམ་གྱི་སྐུ་ལ་དེ་བཞིན་གཤེགས་པར་བལྟ་བར་མི་བྱའོ། ། རབ་འབྱོར་གལ་ཏེ་དེ་ལྟར་བལྟ་བར་བྱེད་ན་ནི་འཁོར་
ལོསྒྱུར་བའི་རྒྱལ་པོ་ལའང་མཚན་དཔེ་ཡོད་པས་དེ་ཉིད་དེ་བཞིན་གཤེགས་པར་འདོད་དགོས་པར་ཐལ་བར་
འགྱུར་ན། དེ་མི་འདོད་པའི་ཕྱིར་ན་མཚན་ཕུན་སུམ་ཚོགས་པ་མངའ་བ་ཙམ་གྱིས་ནི་དེ་བཞིན་གཤེགས་པར་
བལྟ་ཞིང་འདོད་པར་མི་བྱའོ། ། ཞེས་གསུངས་པ་དང༌། དེ་ནས་རབ་འབྱོར་གྱིས་བདག་གིས་བཅོམ་ལྡན་
འདས་ཀྱིས་གསུངས་པའི་དོན་ཤེས་པ་ལྟར་ན་དེ་ལྟར་མི་བལྟའོ་ཞེས་ཞུས་སོ། ། འཁོར་ལོ་སྒྱུར་བའི་རྒྱལ་བོ་ལ་
མཚན་སོ་གཉིས་ཡོད་ཀྱང་དེ་ཙམ་མི་གསལ་ཞིང་མ་རྫོགས་ལ། སངས་རྒྱས་ཀྱི་མཚན་དཔེ་རྣམས་ནི་གསལ་ཞིང་
རྫོགས་པ་ཡིན་ཏེ། ཇི་སྐད་དུ། འཁོར་ལོ་སྒྱུར་བ་ཐམས་ཅད་ལ། ། འདི་དག་ཡོད་པར་འདོད་མེད་ཀྱི། །
ཞེས་དང་། ཐུབ་མཚན་ཡུལ་ན་གནས་པ་དང་། ། གསལ་ལ་རྫོགས་པས་འཕགས་པ་ཡིན། ། ཞེས་གསུངས་
པ་ལྟར་རོ། ། དེས་ནི་གཟུགས་སྐུ་བསྟན་ནས་ཆོས་སྐུ་སྟོན་པ་ནི། བཅོམ་ལྡན་འདས་ཀྱིས་ཚིགས་སུ་བཅད་དེ་
བཀའ་སྩལ་བ་ནི། གང་དག་ང་ལ་གཟུགས་སུ་མཐོང་། ། ཞེས་སོགས་གསུངས་ཏེ། འདིའི་དོན་དབུ་མ་རྩ་བ་
ཤེས་རབ་ཀྱི་འགྲེལ་བར་རྗེ་ཉིད་ཀྱིས་ལུང་དེ་དྲངས་ནས། དོན་འདི་ལྟར་བཤད་དེ། ཚིག་དེ་དག་གིས་ནི་
143

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཟུགས་སྒྲ་ལ་སོགས་པའི་སྤྲོས་པའི་ཆོས་སུ་བདེན་པར་འཛིན་པས་ནི། སངས་རྒྱས་ཀྱི་དེ་ཁོ་ན་ཉིད་ལ་ལོག་པར་
ཞུགས་ཤིང་སྤོང་བ་ཡིན་པས། དེས་སངས་རྒྱས་ཀྱི་དེ་ཁོ་ན་ཉིད་མི་མཐོང་བས་སངས་རྒྱས་ཀྱི་དེ་ཁོ་ན་ཉིད་ནི་ཆོས་
ཉིད་དུ་བལྟ་བར་བྱ་བ་དང་ཆོས་ཀྱི་སྐུའོ། ། ཆོས་ཀྱི་སྐུ་དེ་ནི་སྔར་ལྟར་བཟུང་བའི་ཚུལ་གྱིས་ཤེས་བར་བྱ་པ་མ་
ཡིན་ཏེ། ཚུལ་དེས་ཤེས་པར་མི་ནུས་པའི་ཕྱིར་རོ་ཞེས་བསྟན་ཏེ་སྤྲོས་པས་བློ་མིག་ཉམས་པས་དེ་བཞིན་གཤེགས་
པའི་དེ་ཉིད་མི་མཐོང་བའི་ཤེས་བྱེད་ཡིན་པའི་ཕྱིར་དང་ཞེས་གསུངས་པ་ལྟར་རོ། ། ཚིག་དོན་ནི། སེམས་ཅན་
གང་དག་དེ་བཞིན་གཤེགས་པ་ངའི་མཚན་དཔེ་སོགས་མཐོང་ནས་ང་ལ་གཟུགས་སུ་བདེན་ཞེན་གྱིས་ལྟ་ཞིང་
མཐོང་བ་སྟེ་འཛིན་པ་དང་། སེམས་ཅན་གང་དག་ང་ལ་ངའི་མིང་སོགས་ཐོས་ཤིང་སྒྲར་བརྗོད་པའི་སྒོ་ནས་
བདེན་པར་ཤེས་པ་སྟེ་ཞེན་ནས་འཛིན་པ་སོགས་མདོར་ན། དེ་བཞིན་གཤེགས་པ་ལ་མིང་དང་གཟུགས་ཀྱི་སྐུར་
བདེན་པར་ཞེན་པའི་བདེན་འཛིན་གྱིས་བཅིངས་པ་དེ་དག་ནི། དེ་བཞིན་གཤེགས་པའི་ཆོས་ཀྱི་སྐུ་ལྟ་བ་ལ་ལོག་
པ་བཞུགས་པ་སྟེ། སྐྱེ་བོ་དེ་དག་གིས་དེ་བཞིན་གཤེགས་པ་ངའི་ཆོས་ཀྱི་སྐུ་སྟོང་བ་ཉིད་མི་མཐོང་ངོ༌། ། མི་
མཐོང་བའི་རྒྱུ་མཚན་ནི་སངས་རྒྱས་རྣམས་ཀྱི་ཆོས་ཀྱི་སྐུ་ངོ་བོ་ཉིད་ཀྱི་སྐུ་དེ་ནི་ཆོས་ཉིད་ཀྱི་སྐུར་ལྟ་དགོས་ཤིང་།
འདྲེན་པ་སངས་རྒྱས་རྣམས་ཀྱི་ཆོས་ཀྱི་སྐུ་ཆོས་ཉིད་དོན་དམ་བདེན་པ་དེ་ནི། བདེན་འཛིན་གྱིས་བཅིངས་པའི་
བློས་ཤེས་པར་བྱ་བ་མ་ཡིན་ཏེ། ཆོས་ཀྱི་སྐུ་དེ་ནི་བློ་དེས་རྣམ་པར་ཤེས་མི་ནུས་པའི་ཕྱིར་ཏེ། སངས་རྒྱས་ཀྱི་ཆོས་
སྐུ་སྟོང་བ་ཉིད་ཤེས་པ་ལ་སྟོང་ཉིད་རྟོགས་དགོས་པའི་ཕྱིར་རོ། ། དེས་མཚོན་ཏེ་ཆོས་གང་ལ་ཡང་བདེན་ཞེན་
ཡོད་ན་ཆོས་དེའི་ཆོས་ཉིད་མི་མཐོང་བ་ནི་འདྲའོ། ། གཟུགས་སོགས་ཀུན་རྫོབ་པའི་ཆོས་གང་ཡིན་ཡང་མངོན་
སུམ་དུ་རྟོགས་པ་དེའི་ཚེ་སྤྲོས་བཅས་ཀྱི་རྣམ་པ་ཤར་བའི་ཚུལ་གྱིས་རྟོགས་དགོས་ལ། དེ་དག་གི་ཆོས་ཉིད་དོན་
དམ་པའི་ཆོས་གང་མངོན་སུམ་དུ་རྟོགས་པ་དེའི་ཚེ་སྤྲོས་པ་རྣམ་པར་བཅད་པའི་ཚུལ་གྱིས་རྟོགས་དགོས་ཏེ།
བདེན་གཉིས་སོ་སོའི་མཐོང་ཚུལ་གྱི་ཁྱད་པར་འདི་ནི་རྟོགས་པར་དཀའ་བའི་གནས་སོ། ། དེར་མ་ཟད། ཆོས་
གང་ཡིན་ཡང་དེ་བདེན་མེད་དུ་མངོན་སུམ་དུ་མ་རྟོགས་ཀྱང་། དོན་སྤྱིའི་ཚུལ་གྱིས་རྟོགས་པའི་བློ་དེའི་སྣང་ངོར་
སྤྲོས་པ་འཆར་ཡང་ངེས་ངོར་སྤྲོས་པ་གཅོད་དགོས་སོ། །དེའི་དོན་བསྡུ་བ་ནི། དེ་ལྟར་ཆོས་སྐུའི་དབང་དུ་བྱས་
ན་མཚན་དཔེ་ཕུན་སུམ་ཚོགས་པ་ཙམ་གྱིས་དེ་བཞིན་གཤེགས་པ་བླ་ན་མེད་པའི་བྱང་ཆུབ་ཏུ་སངས་རྒྱས་པ་མེད་
དོ། ། དེ་ལ་ཆད་ལྟ་འགོག་པ་ནི། རབ་འབྱོར་ཁྱོད་འདི་སྙམ་དུ་བྱང་ཆུབ་སེམས་དཔའི་ཐེག་པ་ལ་ཡང་དག་
པར་ཞུགས་པ་རྣམས་ཀྱིས་གཟུགས་སོགས་ཀྱི་ཆོས་གང་ལ་ལ་ཞིག་དོན་དམ་པའམ་གྲུབ་པར་རྟོགས་པ་ན། ཆོས་
དེ་རིགས་པས་རྣམ་པར་བཤིག་པའམ། མེད་པར་བྱས་ཏེ་ཆད་པར་བཏགས་པའོ་སྙམ་དུ་སེམས་ཤིང་འཛིན་ན།
144

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། ། -
དེ་ལྟར་བལྟ་ཞིང་འདོད་པར་མི་བྱ་སྟེ། བྱང་ཆུབ་སེམས་དཔའ་དེ་རྣམས་ཀྱིས་ཆོས་གང་ཡང་རྣམ་པར་བཤིག་
པའམ་ཆད་པར་བཏགས་པ་མེད་དེ། དེ་ལྟར་རྟོགས་པ་དེའི་ཚེ་ཆོས་དེ་བདེན་མེད་དུ་རྟོགས་པ་ཡིན་གྱི། ཆོས་དེ་
མེད་པར་རྟོགས་པ་མ་ཡིན་པའི་ཕྱིར་རོ། ། དེ་ལྟར་རྟོགས་པའི་བློའི་ངེས་དོན་ཀུན་རྫོབ་པའི་ཆོས་དེ་དག་མེད་
ཀྱང་བློ་དེས་དེ་དག་མེད་པར་རྟོགས་པ་མ་ཡིན་ཏེ། བློ་དེའི་དོན་མེད་ཀྱང་སྤྱིར་ཡོད་པའི་ཕྱིར་ཏེ། དཔེར་ན་
བདེན་འཛིན་གྱིས་བཅིངས་བའི་བློ་ངོ་ན་བདེན་སྟོང་དུ་སྣང་བའི་བུམ་སོགས་མེད་ཀྱང་སྤྱིར་དེ་ཡོད་པ་བཞིན་
ནོ། ། ཡང་གང་ཟག་གང་གིས་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་རིན་པོ་ཆེ་སྣ་བདུན་གྱིས་གང་
བར་བྱས་ཏེ་སྦྱིན་པ་བྱིན་པའི་བསོད་ནམས་ལས། བྱང་ཆུབ་སེམས་དཔའ་གང་གིས་ཆོས་ཀྱི་རྣམ་གྲངས་ཤེར་
ཕྱིན་གྱི་གཞུང་འདི་ལ་བརྟེན་ནས་བདག་མེད་པའི་དོན་མངོན་སུམ་དུ་རྟོགས་ཤིང་། དོན་དམ་པར་སྐྱེ་བ་མེད་པ་
སྟེ་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་ན། གང་ཟག་དེ་ཉིད་ཀྱིས་བཟོད་པ་ཐོབ་པའི་གཞི་དེ་ལས་བསོད་
ནམས་ཀྱི་ཕུང་པོ་ཆེས་གྲངས་མེད་དཔག་ཏུ་མེད་པ་བསྐྱེད་པར་འགྱུར་རོ། ། མི་སྐྱེ་བའི་ཆོས་ལ་བཟོད་པ་ཐོབ་
ཞེས་པའི་དོན་སྔར་བཤད་ཟིན་ཏོ། ། ཡང་རབ་འབྱོར་བྱང་ཆུབ་སེམས་དཔའ་རྣམས་ཀྱིས་བསོད་ནམས་ཀྱི་ཕུང་
པོ་བདེན་ཞེན་གྱིས་ཡོངས་སུ་གཟུང་བར་མི་བྱའོ་ཞེས་གསུངས་པ་ན། རབ་འབྱོར་གྱིས་བཅོམ་ལྡན་འདས་བྱང་
ཆུབ་སེམས་དཔས་བསོད་ནམས་ཀྱི་ཕུང་པོ་གཟུང་བར་མི་བགྱི་ལགས་སམ་ཞེས་ཐ་སྙད་དུ་བསོད་ནམས་མི་བཟུང་
ངམ་སྙམ་པའི་དོགས་པ་བྱུང་བ་ལྟར་བཅོས་ནས་ཞུས་པ་ན། བཅོམ་ལྡན་འདས་ཀྱིས་ཐ་སྙད་དུ་བསོད་ནམས་
ཡོངས་སུ་གཟུང་བར་བྱ་དགོས་མོད་ཀྱི། བསོད་ནམས་ལ་བདེན་ཞེན་གྱིས་ལྟ་བའི་ཕོག་པར་མི་གཟུང་སྟེ། དེས་
ན་ཐ་སྙད་དུ་བསོད་ནམས་ཡོངས་སུ་གཟུང་བ་ཞེས་བྱའོ་ཞེས་གསུངས་ཏེ། འདིའི་གཟུང་བར་མི་བྱའོ་ཞེས་པས་
བསོད་ནམས་ཀྱི་ཕུང་པོ་བདེན་གྲུབ་ཏུ་ཞེན་པའི་རྟག་ལྟ་དང་། ཡོངས་སུ་གཟུང་མོད་ཀྱིས་ཞེས་ཆད་པར་ལྟ་བ་
སེལ་ལོ། ། ཡང་རབ་འབྱོར་ལ་སེམས་ཅན་གང་ལ་ལ་ཞིག་བདེན་ཞེན་གྱིས་འདི་སྙམདུ། དེ་བཞིན་གཤེགས་ནི་
ཕར་གཞན་དུ་བཞུད་པ་སྟེ་འགྲོ་བའམ། ཚུར་བྱོན་ཏམ། ཡར་བཞེངས་སམ། སྟན་ལ་བཞུགས་སམ། གཉིད་
དུ་མཉམ་བར་མཛད་དམ་ཞེས་ཟེར་ཞིང་འདྲི་ན། འདྲི་བ་བོ་དེས་དེ་བཞིན་གཤེགས་པ་ངས་རང་ཉིད་འབྱོན་
བཞུད་སོགས་དོན་དམ་པར་མེད་པར་བཤད་པའི་དོན་མི་ཤེས་སོ། ། རྒྱུ་མཚན་ཅིའི་ཕྱིར་ཞེ་ན། རབ་འབྱོར་དེ་
བཞིན་གཤེགས་པ་ནི་དོན་དམ་པར་ཕྱོགས་གང་ཡང་ཕར་མ་བཞུད། ཕྱོགས་གང་ནས་ཀྱང་ཚུར་མ་བྱོན་པའི་
ཕྱིར་ཏེ། རྒྱུ་མཚན་དེ་བས་ན་ཐ་སྙད་དུ་ཡང་དག་པར་རྫོ་བ།ས་པའི་སངས་རྒྱས་ཞེས་བྱའོ། ། དེ་བཞིན་གཤེགས་
པ་ཞེས་བའི་སྒྲ་དོན་ནི། མདོ་ལས། དེ་བཞིན་གཤེགས་པས་སྟོང་བ་ཉིད་རབ་ཏུ་གཟིགས། རབ་ཏུ་མཁྱེན།
145

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལེགས་པར་མངོན་དུ་བྱས་པ་དེའི་ཕྱིར་ཐམས་ཅད་མཁྱེན་པ་ཞེས་བྱའོ་ཞེས་གསུངས་པ་ལྟར། སྟོང་ཉིད་མངོན་
སུམ་དུ་གཟིགས་པའི་སྒོ་ནས་ཡིན་ལ། ཐ་སྙད་དུ་འབྱོན་བཞུད་སོགས་ཡོད་ཀྱང་། ཆོས་སྐུ་སྟོང་བ་ཉིད་ཀྱི་དབང་
དུ་བྱས་ན་ནི། འབྱོན་བཞུད་སོགས་དོན་དམ་པར་མེད་དེ། འཕགས་པ་བརྒྱད་སྟོང་བའི་རྟག་ཏུ་ངུས་ཆོས་
འཕགས་བསྟེན་པའི་སྐོར་ནས་དེ་བཞིན་གཤེགས་པ་འབྱོན་བཞུད་སོགས་ཇི་ལྟར་ཡིན་རྟག་ཏུ་ངུས་ཆོས་འཕགས་
ལ་དྲིས་པའི་ཚུལ་རྣམས་ནི། རྗེས་རྟག་ཏུ་ངུའི་རྟོག་བརྗོད་དུ་རྒྱས་པར་བཤད་པ་རྣམས་བཀོད་ན་མང་དུ་དོགས་
པས་མདོར་བསྡུས་ཞིག་བརྗོད་ན། སོས་ཀའི་དུས་སུ་རི་ཐང་མཚམས་སུ་བྱེ་མའམ་གད་པ་སྐྱ་བོ་སོགས་དང་ཉེ་བ་
ན་སྨིག་རྒྱུ་སྔོ་ཁྲེགས་ཁྲེགས་འགྲོ་བ་མཐོང་མོད། སྨུག་རྒྱུའི་ཆུ་དེ་དང་པོར་གང་ནས་ཀྱང་ཚུར་མ་འོངས་ཤིང་།
མཐར་ཕྱོགས་གང་དུ་ཡང་དངོས་སུ་འགྲོ་བར་མི་འགྱུར་བ་དེ་བཞིན་དུ་དེ་བཞིན་གཤེགས་པའི་འབྱོན་བཞུད་
སོགས་ཀྱང་དེ་ལྟ་བུ་དང་། དེ་བཞིན་དུ་སྒྱུ་མ་མཁན་གྱིས་དེའུ་ཤིང་བུ་སོགས་མི་དང་དུད་འགྲོ་སོགས་གང་ཟག་ཏུ་
སྤྲུལ་བ་དང་། ཡང་རྨི་ལམ་དུ་སངས་རྒྱས་སམ་སེམས་ཅན་གྱི་གཟུགས་སྣ་ཚོགས་འཆར་བ་དང་། པི་ཝང་ལས་
སྒྲ་འབྱུང་བ་རྣམས་ནི་དང་པོ་གང་ནས་ཀྱང་ངོ་བོ་ཉིད་ཀྱིས་མ་བྱུང་། མཐར་གང་དུ་ཡང་ངོ་བོ་ཉིད་ཀྱིས་འགྲོ་བ་
མེད་པའི་དཔེ་དེ་བཞིན་དུ་དེ་བཞིན་གཤེགས་པ་འབྱོན་བཞུད་སོགས་ཀྱང་དེ་དང་མཚུངས་པར་བཤད་དོ། །
གཞན་ཡང་། བགྲེས་མོས་ཞུས་པ་ལས། དེ་བཞིན་གཤེགས་པ་ཙམ་དུ་མ་ཟད། སྐྱེ་ལ་གང་ནས་ཀྱང་མ་འོངས།
གང་དུ་ཡང་མི་འགྲོ ། ཞེས་སོགས་ཆོས་གཞན་ལའང་སྦྱར་ནས་གསུངས་པའི་མཇུག་ཏུ་དཔེ་དང་སྦྱོར་བ་ནི།
རྔ་བརྡུང་བ་ལས་སྒྲ་འབྱུང་མོད། སྒྲ་དེ་དང་པོར་རྔའི་ཤིང་དང་པགས་པ་དང་བརྡུང་མཁན་གྱི་ལག་པ་དང་
དབྱུག་གུ་སོགས་ལ་ངོ་བོ་ཉིད་ཀྱིས་མི་གནས་ཤིང་མི་འབྱུང་ལ་མཐར་གང་དུ་ཡང་མི་འགྲོ་མོད། རྐྱེན་ཚོགས་ན་ཐ་
སྙད་དུ་སྐྱེ་འགག་བྱེད་པར་བཤད་པ་བཞིན་འདོད་དགོས་ཏེ། དེ་ཉིད་ལས། སུས་རྔ་སྒྲའི་ཚུལ་རབ་ཏུ་ཤེས་པ་
ཞེས་ནི་སྟོང་བ་ཉིད་རབ་ཏུ་ཤེས་སོ། ། ཞེས་ཀྱང་གསུངས་སོ། ། གཞན་ཡང་ཇི་སྐད་དུ། འཇམ་དཔལ་རང་
བཞིན་ཆོས་རྣམས་ཀུན་གྱི་དངོས། ། གནས་མེད་འགྲོ་འོང་བྲལ་བ་ནམ་མཁའ་བཞིན། ། ཞེས་གསུངས་པས།
ཆོས་སྐུ་སྟོང་བ་ཉིད་དེ་ནི་ནམ་མཁའ་ལྟ་བུ་སྟེ་དོན་དམ་པར་འདི་ན་གནས་ཞེས་བསྟན་དུ་མེད་ཅིང་། ནམ་མཁའ་
ནི་གཞན་དུ་འགྲོ་འོང་མི་བྱེད་པ་ལྟར་ཆོས་ཀྱི་སྐུ་སྟོང་བ་ཉིད་དེ་ཡང་འདི་ནས་ཕར་འགྲོ་ཞིང་དེ་ནས་ཚུར་འོང་བ་
ཡང་མེད་དོ་ཞེས་པ་སྟེ་མཚོན་ཙམ་མོ། ། ཡང་རབ་འབྱོར་ལ་སེམས་ཅན་གང་ལ་ལ་ཞིག་གིས་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་ཐམས་ཅད་དཔེར་ན། རྡུལ་ཕྲ་རབ་ཀྱི་ཚོགས་
བཞིན་དུ་ཤིན་ཏུ་ཆུང་བའི་གཟུགས་སུ་ཕྱེ་མར་བྱས་ན། ཕྱེ་མར་བྱས་པའི་ཚོགས་དེ་དག་མང་ངམ་ཞེས་དྲིས་པ་ན།
146

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ་, །
ལན་དུ་དེ་མང་ངོ་ཞེས་ཞུས་ཤིང་། གལ་ཏེ་རྡུལ་གྱི་ཚོགས་ཤིག་དོན་དམ་པར་མཆིས་པར་གྱུར་ན་ནི། བཅོམ་
ལྡན་འདས་ཀྱིས་ཐ་སྙད་དུ་རྡུལ་ཕྲ་རབ་ཀྱི་ཚོགས་ཞེས་བཀའ་མི་སྩོལ་ཏེ། དེ་རྣམས་དོན་དམ་པར་ཡོད་ན་དེར་
ཡོད་ཅེས་གསུངས་དགོས་པའི་ཕྱིར་རོ། ། དེ་རྣམས་དོན་དམ་པར་མེད་པའི་རང་བཞིན་རྡུལ་ཕྲ་རབ་ཀྱི་ཚོགས་
ཞེས་གང་གསུངས་པ་དེ་ནི། དེ་རྣམས་དོན་དམ་པར་ཚོགས་སུ་གྲུབ་པ་མ་མཆིས་པར་དེ་བཞིན་གཤེགས་པས་
མཁྱེན་ནས་གསུངས་པའི་སླད་དུ་སྟེ། དེས་ན་ཐ་སྙད་དུ་རྡུལ་ཕྲ་རབ་ཀྱི་ཚོགས་ཞེས་བགྱིའོ། ། གཟུགས་ཐམས་
ཅད་ཀྱི་ཆུང་མཐའ་ནི་རྡུལ་ཕྲ་རབ་ཡིན་ཞིང་དེ་ལས་ཆུང་བའི་རྡུལ་མེད་ལ། དེ་ནི་ཆ་མེད་དུ་འདོད་པ་ཡོད་ཀྱང་
དེ་ལ་རིགས་པས་གནོད་པས་ཆ་བཅས་སུ་ཁས་ལེན་དགོས་ཤིང་། ཆོ་བཅས་ཀྱང་འདི་ལ་ཕྱོགས་བཞི་དང་སྟེང་
འོག་ཏུ་རྡུལ་དྲུག་གིས་བསྐོར་ནས་གནས་པས་འགྲུབ་ལ། མེད་ན་དེ་ལ་རིགས་པའི་གནོད་བྱེད་སྟོན་ཚུལ་མཚོན་
ཙམ་སྔར་བཤད་ཟིན་ཏོ། ། རྡུལ་ཕྲ་རབ་རགས་པ་བརྩམ་ཚུལ་ནི། རྡུལ་ཕྲ་རབ་བདུན་ལ་རྡུལ་ཕྲན་གཅིག དེ་
བདུན་ལ་རྡུལ་ཕྲ་མོ་གཅིག དེ་བདུན་ལ་ལྕགས་རྡུལ་གཅིག དེ་བདུན་ལ་ཆུ་རྡུལ་གཅིག དེ་བདུན་ལ་རི་བོང་
གི་རྡུལ་གཅིག དེ་བདུན་ལ་ལུག་རྡུལ་གཅིག དེ་བདུན་ལ་གླང་རྡུལ་གཅིག དེ་བདུན་ལ་ཉི་ཟེར་རྡུལ་གཅིག
དེ་བདུན་ལ་སྲོ་མའི་རྡུལ་གཅིག དེ་བདུན་ལ་ཤིག་རྡུལ་གཅིག དེ་བདུན་ལ་སོར་གཅིག སོར་ཉེར་བཞི་ལ་ཁྲུ་
གང་དེ། ཁྲུ་བཞི་ལ་འདོམ་གང་། འདོམ་ལྔ་བརྒྱ་ལ་རྒྱང་གྲགས་གཅིག རྒྱང་གྲགས་བརྒྱད་ལ་དཔག་ཚད་
གཅིག་ཡོད་དེ་གཞན་ཡང་མཚོན་ནོ། ། རྡུལ་ཕྲ་རབ་རང་བཞིན་གྱིས་མ་གྲུབ་པར་བཤད་ནས་དེ་བསགས་པའི་
རགས་པ་ཡང་རང་བཞིན་གྱིས་གྲུབ་པ་མེད་དོ་ཞེས་སྟོན་པ་ནི། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་དེ་ཡང་དོན་དམ་པར་ཁམས་སུ་གྲུབ་པ་མེད་པར་དེ་བཞིན་གཤེགས་པས་གསུངས་ཏེ། དེས་ན་ཐ་སྙད་
ཙམ་དུ་མིང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་བྱའོ། ། འདིས་སྣོད་བཅུད་གཉིས་ཀ་
མཚོན་ནོ། ། གལ་ཏེ་དོན་དམ་པར་སྣོད་བཅུད་ཀྱི་འཇིག་རྟེན་གྱི་ཁམས་དེ་ལྟ་བུ་ཞིག་མཆིས་པར་གྱུར་ན་ནི།
དེ་ཉིད་ཚོགས་ཤིང་འདུས་པ་ལ་མ་བལྟོས་པར་རགས་པ་རིལ་པོ་གཅིག་ཏུ་གྲུབ་ཅིང་འཛིན་དགོས་པར་འགྱུར་བའི་
སླད་དུ་སྟེ། དེ་ལྟར་གྲུབ་ན་དེ་བཞིན་གཤེགས་པས་ཀྱང་གཟིགས་དགོས་པར་འགྱུར་རོ། ། དེ་བཞིན་གཤེགས་
པས་དེ་ལྟ་བུའི་སྣོད་བཅུད་ཀྱི་འཇིག་རྟེན་རྣམས་ཚོགས་ཤིང་མ་འདུས་པའི་རིལ་པོ་རགས་པ་ཆ་མེད་གཅིག་ཏུ་
གྲུབ་པར་མ་གཟིགས་པས། འཇིག་རྟེན་ན་རིལ་པོར་རགས་པ་ལིང་པོ་ཆ་མེད་གཅིག་ཏུ་གྲུབ་པར་འཛིན་པ་གང་
གསུངས་པའི་འཛིན་པ་དེ་ཡང་དོན་དམ་པར་འཛིན་པར་གྲུབ་པར་མ་མཆིས་སོ་ཞེས་པའི་སྔ་མས་གཟུང་བྱ་དང་།
འདིས་འཛིན་པ་ཡང་དོན་དམ་པར་གྲུབ་པར་སྟོན་པར་བཤད་དོ། ། ཕྱི་མ་འདིས་བཅུད་ཀྱི་འཇིག་རྟེན་སྟོན་
147

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའི་དབང་དུ་བྱས་ན་བཅུད་ཀྱི་སེམས་ཅན་རྣམས་ཀྱི་ལུས་ནི་རྡུལ་ཕྲ་རབ་བསགས་པ་ལས་བྱུང་བའི་རགས་པ་
ཡིན་ཏེ། དེ་རྡུལ་ཕྲ་མོ་ཚོགས་ཤིང་འདུས་པ་ལ་མ་བལྟོས་པར་ངོ་བོ་ཉིད་ཀྱིས་རགས་པ་རིལ་པོ་ཆ་མེད་གཅིག་ཏུ་
འཛིན་པ་འགོག་པ་ཡིན་ནོ། ། ཕྲ་རབ་བསགས་པའི་རགས་པ་རྣམས་ནི་ཚོགས་ཤིང་འདུས་པའི་རྫུན་པ་ཡིན་
པར་ངེས་སླ་ཡང་། རྡུལ་ཕྲ་རབ་ནི་རྫུན་པར་ཅུང་ངེས་དཀའ་བའི་དབང་གིས་དེ་ཆ་མེད་དང་རྟག་པ་དང་དོན་
དམ་བདེན་པ་འདོད་པ་ཡང་བྱུང་ངོ༌། ། དེ་ནས་བཅོམ་ལྡན་འདས་ཀྱིས་རབ་འབྱོར་ལ་རིལ་པོར་འཛིན་པ་དེ་
ཉིད་ནི་འཇིག་རྟེན་གྱི་ཐ་སྙད་དུ་ཡོད་ཅིང་དོན་དམ་པར་མེད་ལ། གཟུང་བྱའི་ཆོས་དེ་ནི་དོན་དམ་པར་བརྗོད་དུ་
མེད་པ་ཡིན་ན་ཡང་། བྱིས་པ་སོ་སོ་སྐྱེ་བོ་རྣམས་ཀྱིས་དེ་དོན་དམ་པར་བརྗོད་དུ་ཡོད་པར་ཞེན་ནས་བཟུང་
ངོ༌། ། འདི་དག་གིས་ཟབ་པ་དང་རྒྱ་ཆེ་བ་ཕྱོགས་གཉིས་ཀ་བཤད་དོ། ། འོན་ཀྱང་དོན་དམ་པར་བརྗོད་དུ་
མེད་ཚུལ་ལེགས་པར་ཤེས་པ་ལ་རྗོད་བྱེད་སྒྲ་རྣམས་ནི་རང་ཡུལ་ལ་དངོས་པོའི་དབང་གིས་མི་འཇུག་ཅིང་།
འདོད་པའི་དབང་དང་ཐ་སྙད་ཀྱི་དབང་གིས་འཇུག་ཚུལ་འདི་ལེགས་པར་ཤེས་དགོས་པར་སྣང་ངོ་། ། དེ་ནས་
རབ་འབྱོར་སེམས་ཅན་གང་ལ་ལ་ཞིག་འདི་སྐད་དུ་དེ་བཞིན་གཤེགས་པས་གང་ཟག་གི་བདག་ཏུ་ལྟ་བ་དང་།
སེམས་ཅན་དང་སྲོག་དང་གང་ཟག་ཏུ་ལྟ་བར་རང་ལུགས་ལ་གསུངས་སོ་ཞེས་ཟེར་ན། དེ་ཡང་དག་པ་སྟེ་ལེགས་
པར་སྨྲ་བས་སྨྲ་བ་ཡིན་ནམ་ཞེས་དྲིས་པ་ན། ལན་དུ་རབ་འབྱོར་གྱིས་དེ་མ་ལགས་སོ། ། རྒྱུ་མཚན་དེ་ཅིའི་སླད་
དུ་ཞེ་ན། དེ་བཞིན་གཤེགས་པས་གཞན་གྱིས་བདག་ཏུ་ལྟ་བ་སོགས་སུ་གང་གསུངས་པ་དེ་ནི། བདག་ཏུ་ལྟ་བ་
སོགས་རྣམ་པར་བཤིག་པ་དང་། ལྟ་བ་དེ་དག་གི་ཞེན་ཡུལ་མེད་པ་དང་ལྟ་བ་དེ་ཡང་དོན་དམ་པར་མ་མཆིས་
པར་དེ་བཞིན་གཤེགས་པས་གསུངས་པའི་སླད་དུ་སྟེ། དེས་ན་ཐ་སྙད་དུ་བདག་ཏུ་ལྟ་བ་སོགས་ཞེས་བགྱིའོ། །
དེ་ནས་མཇུག་སྡུད་པར་བཞེད་ནས་བཅོམ་ལྡན་འདས་ཀྱིས་རབ་འབྱོར་འདི་ལ་བྱང་ཆུབ་སེམས་དཔའི་ཐེག་པ་ལ་
ཡང་དག་པར་ཞུགས་པས། ཇི་སྐད་བཤད་པ་འདི་ལྟར་ཆོས་ཐམས་ཅད་ལ་སྦྱར་ནས་ཤེས་པ་དང་བལྟ་བ་དང་
མོས་པར་བྱ་ཞེས་པའི་ཤེས་པ་ནི་ཐོས་པའི་ཤེས་རབ། ལྟ་བ་ནི་བསམ་པའི་ཤེས་རབ། མོས་པ་ནི་བསྒོམས་པའི་
ཤེས་རབ་བསྐྱེད་པར་བྱ་ཞེས་པའོ། ། ཅི་ནས་ཀྱང་ཆོས་སུ་འདུ་ཤེས་ཞེས་པ་ནི་ཆོས་གང་ལ་ཡང་བདེན་པར་གྲུབ་
སྙམ་པའི་འདུ་ཤེས་བདེན་འཛིན་མི་སྐྱེ་ཞིང་། བདེན་པའི་འདུ་ཤེས་ལ་མི་གནས་པར་བྱའོ། ། རྒྱུ་མཚན་དེ་ཅིའི་
ཕྱིར་ཞེ་ན། རབ་འབྱོར་ཆོས་སུ་འདུ་ཤེས་ཞེས་བྱ་བ་ནི། འདུ་ཤེས་པའི་ཡུལ་དང་འདུ་ཤེས་པ་ཉིད་ཀྱང་དོན་
དམ་པར་འདུ་ཤེས་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ། དེས་ན་ཐ་སྙད་དུ་ཆོས་སུ་འདུ་ཤེས་
ཞེས་བགྱིའོ། ། དེ་ཅིའི་ཕྱིར་ཞེ་ན་དང་། དེ་ཅིའི་སླད་དུ་ཞེ་ན་གཉིས་ཀྱི་ཕྱིར་དང་སླད་དུ་ནི་གཏན་ཚིགས་སམ།
148

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
རྒྱུ་མཚན་ཡིན་ཞིང་སྐད་དོད་ལ་ཐ་ཞེས་པར་འདྲ་ཡང་། སྔ་མ་ནི་སྟོན་པའི་གསུངས་ཏེ་ཞེས་མེད་ལ། ཕྱི་མ་རབ་
འབྱོར་གྱི་གསུང་ནི་ཞེས་པར་བསྒྱུར་བའོ། ། དེ་ལྟར་བདེན་མེད་ཡང་དང་ཡང་དུ་བཤད་ནས་བདེན་འཛིན་
ནན་ཏན་དུ་མཛད་ནས་བཀག་གོ ། འགོག་ཚུལ་ནི། བདེན་འཛིན་གྱིས་གཟུང་བ་ལྟར་དེའི་ཞེན་ཡུལ་ལ་རིགས་
པའི་གནོད་བྱེད་བསྟན་ནས་འགོག་པ་ཡིན་གྱི། ཚེར་མ་འདོན་པ་ལྟར་མིན་ཏེ། འཕགས་པ་ལྷས། ཡུལ་ལ་
བདག་མེད་མཐོང་ན་ནི། ། སྲིད་པའི་ས་བོན་འགག་པར་འགྱུར། ། ཞེས་དང་། རྣམ་འགྲེལ་ལས། འདི་
ཡུལ་སུན་དབྱུང་མེད་པར་ནི། ། དེ་སྤོང་པ་ནི་ནུས་མ་ཡིན། ། ཞེས་གསུངས་པ་ལྟར་རོ། ། འགོག་པའི་རྒྱུ་
མཚན་ནི། བདེན་འཛིན་མ་རིག་པ་ཡིན་པས་དེའི་དབང་གིས་འཁོར་བར་འཁོར་བ་དང་། བདེན་འཛིན་སྤོང་
བལ་བདེན་མེད་རྟོགས་དགོས་ཤིང་དེ་རྟོགས་ནས་བསྒོམས་སྟོབས་ཀྱིས་འཁོར་བ་ལས་གྲོལ་ནས་ཐར་བ་དང་
ཐམས་ཅད་མཁྱེན་པའི་གོ་འཕང་ཡང་ཐོབ་པར་གྱུར་སྙམ་དུ་དགོངས་པའི་ཕྱིར་ཏེ། མདོ་སྡུད་པ་ལས། འཁོར་
བར་ཆགས་པའི་ཡིད་དང་ལྡན་ནས་རྟག་ཏུ་འཁོར། ། བདག་དང་བདག་གི་ཆོས་གཉིས་ཡང་དག་མིན་སྟོང་
སྟེ། ། ཁྱིམ་པ་བདག་ཉིད་ཀྱིས་ནི་མཁའ་ལ་མདུད་པ་བོར། ། དཔེར་ན་དོགས་པའི་འདུ་ཤེས་ཀྱིས་ནི་དུག་
ལངས་པ། ། དུག་དེ་ཁོང་དུ་སོང་བ་མེད་ཀྱང་བརྒྱལ་བར་འགྱུར། ། དེ་བཞིན་བྱས་པ་བདག་དང་བདག་གིར་
ཁས་ལེན་པ། ། བདག་དེར་འདུ་ཤེས་ཡང་དག་མིན་རྟོག་སྐྱེ་ཞིང་འཇིག ། ཇི་ལྟར་འཛིན་པ་དེ་ལྟར་ཀུན་ནས་
ཉོན་མོངས་ བསྟན། ། བདག་དང་བདག་གིར་ མི་དམིགས་རྣམ་པར་བྱང་བར་གསུངས། ། ཞེས་དང་།
སེམས་ཅན་ཐ་མ་འབྲིང་དང་མཆོག་གྱུར་ཇི་སྙེད་པ། ། དེ་ཀུན་མ་རིག་ལས་བྱུང་བདེ་བར་གཤེགས་པས་
གསུངས། ། རྐྱེན་རྣམས་ཚོགས་ནས་སྡུག་བསྔལ་འཁྲུལ་འཁོར་རབ་ཏུ་འབྱུང་། ། མ་རིག་འཁྲུལ་འཁོར་དེ་ནི་
ཟད་མེད་འཕེལ་བ་མེད། ། ཡེ་ཤེས་ཚུལ་སྒོ་ཐབས་དང་རྩ་བ་ཇི་སྙེད་པ། ། དེ་རུང་ཤེས་རབ་ཕ་རོལ་ཕྱིན་པ་
མཆོག་རབ་འབྱུང་། ། རྐྱེན་རྣམས་ཚོགས་ནས་ཡེ་ཤེས་འཁྲུལ་འཁོར་རབ་ཏུ་འབྱུང་། ། ཤེས་རབ་ཕ་རོལ་ཕྱིན་
ལ་ཟད་མེད་འཕེལ་བ་མེད། ། ཅེས་གསུངས་པའི་ཕྱིར་རོ། ། མདོར་ན། བདག་མེད་རྟོགས་པའི་ཤེས་རབ་ནི་
ཐར་པ་ཐོབ་བྱེད་ཡིན་ཏེ། དེ་མེད་ན་འཁོར་བ་ལས་གྲོལ་བའི་ཐར་བ་ཐོབ་མི་སྲིད་པའི་ཕྱིར་ཏེ། ཏིང་འཛིན་
རྒྱལ་པོ་ལས། གལ་ཏེ་བདག་མེད་ཆོས་ལ་སོ་སོར་རྟོག ། སོ་སོར་དེར་བརྟག་པ་དང་ཞིག་སྒོམ་བྱེད་པ། ། ཐར་
བོ་མྱ་ངན་འདས་ཐོབ་འབྲས་བུའི་རྒྱུ། ། རྒྱུ་གཞན་གང་ཡིན་དེས་ནི་ཞིར་མི་འགྱུར། ། ཞེས་གསུངས་པ་ལྟ་བུ་
གཞན་ཡང་ཁུངས་མང་ལ་ཤིན་ཏུ་གལ་ཆེའོ། ། དེ་ལྟར་གལ་ཆེ་བ་ལ་དགོངས་ཏེ་ཕན་ཡོན་བསྟན་པའི་སྒོ་ནས་
མཇུག་བསྡུ་བ་ནི། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་གང་གིས་འཇིག་རྟེན་གྱི་ཁམས་
149

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཔག་ཏུ་མེད་པ་དག་གསེར་དངུལ་མུ་ཏིག་སོགས་རིན་པོ་ཆེ་སྣ་བདུན་གྱིས་གང་བར་བྱས་ཏེ་སྦྱིན་པ་བྱིན་པ་བས་
ཀྱང་། རིགས་ཀྱི་བུ་འམ། རིགས་ཀྱི་བུ་མོ་གང་གིས་གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་རྫོགས་པར་ལྟ་
ཞོག ཐ་ན་ཟབ་མོ་སྟོན་པའི་ཚིག་རྐང་པ་བཞི་བའི་ཚིགས་སུ་བཅད་པ་ཙམ་བྲིས་ནས་བློ་ལ་འཛིན་ཏམ། གླེགས་
བམ་ཀློག་གམ། གླེགས་བམ་ཡོངས་རྫོགས་ལག་ཏུ་འཆང་ངམ། དེའི་ཚིག་དོན་རྣམས་ཀུན་ཆུབ་པ་སྟེ་ཤེས་པར་
བྱེད་དམ། རང་གིས་ཚིག་དོན་ཤེས་པ་ལྟར་སེམས་ཅན་གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་
པར་བྱེད་ན། གང་ཟག་དེ་ཉིད་དེ་ལྟ་བུ་བྱས་པའི་གཞི་དེ་ལས་བསོད་ནམས་ཏེ་དོན་ལ་ཕན་ཡོན་ཆེས་མང་དུ་
གྲངས་མེད་དཔག་ཏུ་མེད་པ་བསྐྱེད་དོ། ། བསོད་ནམས་ཞེས་པ་ནི་བསོད་ནམས་དང་ཡེ་ཤེས་ཀྱི་ཚོགས་གཉིས་
ཀ་མཚོན་ཞིང་། སྦྱིན་པ་ཚུལ་ཁྲིམས་བཟོད་པ་གསུམ་ལས་ནི་གཙོ་བོར་བསོད་ནམས་ཀྱི་ཚོགས་གསོག་ལ།
བསམ་གཏན་ཤེས་རབ་གཉིས་ཀྱིས་ནི་གཙོ་བོར་ཡེ་ཤེས་ཀྱི་ཚོགས་གསོག་ཅིང་། བརྩོན་འགྲུས་ལས་ནི་དེ་གཉིས་
ཀ་འབྱུང་ངོ་། ། དེས་ན་ཤེར་ཕྱིན་ལ་ཐོས་བསམ་སོགས་བྱེད་པ་ནི་ཡེ་ཤེས་ཀྱི་ཚོགས་གསོག་པ་གཙོ་ཆེའོ། ། འོ་
ན་གཞུང་འདིར་ཕན་ཡོན་འཆད་པའི་སྐབས་རྣམས་སུ་བསོད་ནམས་ཀྱི་ཕུང་པོ་ཞེས་པ་མང་དུ་འབྱུང་བ་ཇི་ལྟར་
ཡིན་ཞེ་ན། དེ་ནི་ཚོགས་གཉིས་ཀྱི་ཟླས་ཕྱེ་བའི་བསོད་ནམས་ཀྱི་ཚོགས་ཙམ་ལ་དགོངས་པ་མ་ཡིན་གྱི། ཕན་ཡོན་
ལ་བསོད་ནམས་ཀྱི་མིང་གིས་བརྗོད་པའོ། ། གཞུང་འདི་སྟོན་ཚུལ་ཇི་ལྟར་བྱ་བ་ནི། ཇི་ལྟར་ཡང་དག་པར་རབ་
ཏུ་སྟོན་ཅེ་ན། དེ་ཡང་བརྗོད་ཅིང་སྟོན་པ་དང་གོ་བ་རྣམས་ནི་ཐ་སྙད་ཙམ་དུ་འཇོག་ཅིང་། དོན་དམ་པར་
བརྗོད་བྱ་རྗོད་བྱེད་སོགས་མེད་པས་དོན་ཇི་ལྟར་ཡང་དག་པར་རམ་དོན་དམ་པར་རམ་རབ་ཏུ་མི་སྟོན་ཀྱང་ཐ་
སྙད་དུ་སྟོན་པ་དེ་བཞིན་དུ། འདིར་ཡང་ཐ་སྙད་ཙམ་དུ་ཚིག་དང་དོན་ཕྱིན་ཅི་མ་ལོག་པར་ཡང་དག་པར་རབ་ཏུ་
སྟོན་ཏེ། རྒྱུ་མཚན་དེས་ན། ཡང་དག་པར་རབ་ཏུ་སྟོན་པ་ཞེས་བྱའོ། ། འདི་ལེགས་པར་ཤེས་པ་ནི། རྗོད་
བྱེད་ཀྱི་སྒྲ་རྣམས་ནི་རང་ཡུལ་ལ་བརྡ་དང་ཐ་སྙད་ཀྱི་དབང་གིས་འཇུག་ཅིང་། དངོས་པོའི་དབང་གིས་མི་འཇུག་
པའི་ཚུལ་ལེགས་པར་ཤེས་དགོས་ཏེ་གོང་དུ་མཚོན་ཙམ་ཞིག་བཤད་ཀྱང་། འདིར་ཡང་དངོས་པོའི་དབང་གིས་
མི་འཇུག་པའི་རྒྱུ་མཚན་ནི་དོན་གཅིག་ལའང་མིང་སྣ་ཚོགས་ཀྱིས་བརྗོད་ཆོག་པ་ལྟ་བུ་སྟེ། དཔེར་ན་རྟ་ལྟ་བུ་
གཅིག་ལ་ཡང་རྒྱ་གར་རྒྱུ་ནག་བོད་སོག་པོ་སོགས་ཀྱིས་རང་རང་གི་ཡུལ་སྐད་སྣ་ཚོགས་ཀྱི་མིང་གིས་བརྗོད་པ་
བཞིན་དང་། ཤེར་ཕྱིན་བྱམས་པས་ཞུས་པ་ལས་གཟུགས་སོགས་ཀྱི་ཆོས་ཐམས་ཅད་ལ་ཡང་མིང་གློ་བུར་དུ་
བཏགས་པར་གསུངས་པས་མིང་འཇུག་པ་ནི་བརྡའི་དབང་ཡིན་གྱི། དངོས་པོའི་དབང་གིས་མིན་ནོ། ། དེས་
ན་མིང་ལ་བརྟེན་ནས་དོན་གོ་བ་ཡང་བརྡ་སྦྱར་དགོས་པའི་དབང་གིས་ཡིན་གྱི། བརྡས་སྦྱར་ན་དོན་གོ་མི་ནུས་ཏེ།
150

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
དཔེར་ན་བྱིས་པ་ཆུང་ངུ་བརྡ་མི་ཤེས་པ་ལ་མིང་དེ་དང་དེ་བརྗོད་ཀྱང་སྒྲ་ཙམ་ཞིག་ཐོས་པར་འགྱུར་ཞིང་། དོན་
དེ་དང་དེ་མི་གོ་བ་ལྟར་རོ། ། དེ་བཞིན་དུ་གཞན་ཀུན་གྱིས་ཀྱང་དོན་དེ་གོ་བ་ནི་བརྡའི་དབང་གིས་ཡིན་གྱི།
བརྡ་མེད་ན་བྱིས་པ་ཆུང་ངུ་ལྟར་སྒྲ་ཙམ་ཞིག་ཐོས་པར་འགྱུར་གྱི་དོན་གོ་བར་མི་འགྱུར་རོ། ། ཆོས་རྣམས་དོན་
དམ་དཔྱོད་བྱེད་ཀྱི་རིགས་པས་དཔྱད་མི་བཟོད་ཅིང་། འཕགས་པའི་མཉམ་གཞག་གི་གཟིགས་ངོར་གཉིས་སྣང་
གི་སྤྲོས་པ་ཐམས་ཅད་ཉེ་བར་ཞི་བས་དེའི་ངོར་སྤྲོས་བཅས་ཀྱི་ཚུལ་དུ་བརྗོད་མི་ནུས་པ་ནི་སྔ་མ་ལས་ཀྱང་ཟབ་སྟེ།
སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། ། ཞེས་གསུངས་པ་ལྟར་རོ། ། དེ་ནས་འདུས་བྱས་ཀྱི་ཆོས་རྣམས་
རང་བཞིན་མེད་ཅིང་མི་རྟག་པར་བསྟན་ནས་མཇུག་བསྡུ་བ་ནི། སྐར་མ་རབ་རིབ་མར་མེ་དང་། ། ཞེས་
གསུངས་ཏེ། གཟུགས་ལ་སོགས་པའི་ཕུང་པོ་ལྔ་སོགས་ལ་མཚོན་ན། དཔེ་ཇི་ལྟར་ན། སྐར་མ་རྣམས་ནི་མཚན་
མོར་སྣང་ཞིང་། ཉིན་མོར་མི་སྣང་བ་དེ་བཞིན་དུ་ཕུང་སོགས་ཀྱི་འདུས་བྱས་རྣམས་ནི་མ་རིག་པའི་མུན་པ་ཡོད་ན་
དོན་དམ་པར་སྣང་གི ། བདེན་མེད་རྟོགས་པའི་ཡེ་ཤེས་ཀྱི་ཉི་མ་ཤར་བ་ན་དོན་དམ་པར་མི་སྣང་བས་སྐར་མ་
བཞིན་དུ་བལྟའོ། ། རྡུལ་སོགས་རབ་རབ་ཀྱིས་མིག་བསྒྲིབས་པའི་ཚེ་དོན་ཇི་ལྟ་བ་བཞིན་དུ་མི་སྣང་བར་གཞན་
དུ་མཐོང་བ་ལྟར་མ་རིག་པའི་རབ་རིབ་གྱིས་བློ་མིག་བསྒྲིབས་པའི་ངོར་འདུས་བྱས་རྣམས་ཀྱང་དོན་གཞན་དུ་སྣང་
ངོ་། ། མར་མེ་ནི་སྡོང་བུ་ལ་བརྟེན་ནས་མྱུར་དུ་སྐྱེ་ཞིང་འཇིག་པ་དེ་བཞིན་དུ་འདུས་བྱས་རྣམས་ནི་རང་རང་གི་
རྒྱུ་རྐྱེན་ལ་བརྟེན་ནས་མྱུར་དུ་སྐྱེ་འཇིག་བྱེད་དོ། ། སྒྱུ་མ་ནི་དོན་གཞན་དུ་སྣང་བ་ལྟར་འདུས་བྱས་རྣམས་ནི་བློ་
འཁྲུལ་བའི་ངོར་བདེན་པར་སྣང་ངོ༌། ། ཟིལ་བ་ནི་མྱུར་དུ་འཇིག་པ་ལྟར་འདུས་བྱས་རྣམས་ནི་རང་གི་དུས་
གཉིས་པར་མི་སྡོད་པར་མྱུར་དུ་འཇིག་གོ ། ཆུ་བུར་ནི་ཆུ་འཁྲུགས་པ་སོགས་ལས་གློ་བུར་དུ་འབྱུང་ཞིང་འཇིག་
པ་ལྟར་འདུས་བྱས་རྣམས་ནི་རྐྱེན་ཚོགས་ན་གློ་བུར་དུ་འབྱུང་ཞིང་འཇིག་གོ ། རྨི་ལམ་ནི་གཉིད་ཀྱིས་བསླད་པའི་
ཚེ་འཁྲུལ་སྣང་ཡིན་པ་ལྟར་འདུས་བྱས་རྣམས་ནི་མ་རིག་པས་བསླད་པའི་ངོར་བདེན་སྣང་དུ་འཆར་རོ། ། གློག་
ནི་མྱུར་དུ་འབྱུང་ཞིང་འཇིག་པ་ལྟར་འདུས་བྱས་རྣམས་ནི་རྐྱེན་ཚོགས་ན་མྱུར་དུ་འབྱུང་ཞིང་འཇིག་གོ༑ སྤྲིན་ནི་
ཀླུ་སོགས་ཀྱི་བསམ་པའི་དབང་གིས་མཁའ་ལ་སྐྱེ་ཞིང་འཇིག་པ་ལྟར་འདུས་བྱས་རྣམས་ནི། ཐུན་མོང་དང་ཐུན་
མོང་མ་ཡིན་པའི་ལས་དབང་གིས་སྐྱེ་འཇིག་བྱེད་པར་འགྱུར་ཞེས་པའི་དཔེ་རྣམས་ཀྱིས་ཀྱང་འདུས་བྱས་ཐམས་
ཅད་བདེན་མེད་དུ་བཤད་དོ། ། དེ་དག་ནི་འདུས་བྱས་རྣམས་ལ་ཐུན་མོང་དུ་སྦྱར་ནས་བཤད་པ་སྟེ། མདོ་ལས་
ནི། གཟུགས་ནི་དབུ་བ་བརྡོས་པ་འདྲ། ། ཚོར་བ་ཆུ་ཡི་ཆུ་བུར་བཞིན། ། འདུ་ཤེས་སྨིག་རྒྱུ་ལྟ་བུ་སྟེ། །
འདུ་བྱེད་རྣམས་ནི་ཆུ་ཤིང་བཞིན། ། རྣམ་པར་ཤེས་པ་སྒྱུ་མ་ལྟར། ། ཉི་མའི་གཉེན་གྱིས་བཀའ་སྩལ་ཏོ། །
151

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཞེས་བཤད་ཅེས་མགོན་པོ་ཀླུ་སྒྲུབ་གསུང་ངོ་། ། སློབ་དཔོན་ཀ་མ་ལ་ཤི་ལས་ནི་ཕྱི་མ་གསུམ་དུས་གསུམ་དང་སྦྱར་
ནས་སྔ་མ་ལས་མི་འདྲ་བར་བཤད་ཀྱང་མི་འགལ་ལོ། ། མདོར་ན་འདུས་བྱས་ཐམས་ཅད་ཀྱང་གོང་དུ་བཤད་
པའི་དཔེ་དགུ་བོ་དེ་ལྟར་མི་རྟག་པ་དང་རང་བཞིན་མེད་པར་བལྟ་བོ་ཞེས་སོ། ། འདིས་ཀྱང་གང་ཟག་དང་ཆོས་
ཀྱི་བདག་མེད་པ་གཉིས་ཀ་བསྟན་པར་གཟུང་ངོ༌། །
གསུམ་པ་མཇུག་གི་རིམ་པ་ནི། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། དེ་ལ་གནས་
བརྟན་རབ་འབྱོར་དང་། དེ་ལས་གཞན་པའི་དགེ་སློང་སྟོང་ཉིས་བརྒྱ་ལྔ་བཅུ་བོ་དེ་དག་དང་། བྱང་ཆུབ་སེམས་
དཔའ་དེ་དག་དང་། དགེ་སློང་ཕ་དང་། དགེ་སློང་མ་དང་། དགེ་བསྙེན་ཕ་དང་། དགེ་བསྙེན་མའི་འཁོར་
རྣམ་པ་བཞི་བོ་དང་། གཞན་ཡང་ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་གྱི་སེམས་ཅན་
རྣམས་ཡི་རང་ཞིང་དགའ་སྟེ། བཅོམ་ལྡན་འདས་ཀྱིས་ཇི་སྐད་གསུངས་པ་ལ་མངོན་པར་བསྟོད་དོ་ཞེས་སོ། །
འདིའི་མཇུག་ཏུ་རྡོ་རྗེ་གཅོད་པའི་སྙིང་པོའི་སྔགས་ཞེས་པ་ཞིག་འབྱུང་བ་འདི་མདོ་རྒྱུད་ན་ཡོད་པར་མ་མཐོང་
བས་གཞན་ཞིག་གིས་བྱས་ནས་བཅུག་པར་ངེས་སོ། ། དེར་མ་ཟད། སྙིང་པོ་འདི་ལན་གཅིག་བརྗོད་པས་རྡོར་
གཅོད་ཚར་ཁྲི་དགུ་སྟོང་བཀླག་པ་དང་མཉམ་མོ་ཞེས་པ་ནི་བསྔགས་བརྗོད་ཧ་ཅང་ཐལ་བ་སྟེ། འོན་ཀྱང་ཏོན་མི་
ཆོག་པ་ནི་མིན་ནོ། ། དེ་ལྟར་གསུངས་རབ་འདི་ལ་སོགས་པ་གཞུང་མང་པོའི་དགོངས་འགྲེལ་འབད་པས་བྱས་
པ་ནི། གསང་བ་བསམ་གྱིས་མི་ཁྱབ་པའི་མདོ་ལས། བྱང་ཆུབ་སེམས་ཀྱི་བསོད་ནམས་དང་། ༈ དམ་ཆོས་
འཛིན་པའི་བསོད་ནམས་གང་། ། སྟོང་བ་ཉིད་ལ་མོས་པ་ཡི། ། བཅུ་དྲུག་ཆར་ཡང་མི་ཕོད་དོ། ། ཞེས་སྟོང་
བ་ཉིད་ཀྱི་དོན་འཆད་ཅིང་མོས་པ་ལས་ཕན་ཡོན་ཆེན་པོ་འབྱུང་བར་གསུངས་པ་དང་། ལྷའི་བུ་བློ་གྲོས་རབ་
གནས་ཀྱིས་ཞུས་པའི་མདོ་ལས། ཆོས་རྣམས་ཐམས་ཅད་བཀའ་བསྟན་གཉིས་སུ་འདུ། ། ལེགས་པར་བཤད་
དང་དེ་ཡི་དགོངས་འགྲེལ་བ། ། དེ་ཡི་དབང་གིས་ཤཱཀྱའི་བསྟན་པ་ཡང་། ། འཇིག་རྟེན་ཁམས་འདིར་ཡུན་
རིང་གནས་པར་འགྱུར། ། ཞེས་གསུངས་པ་ལྟར་ཐུབ་པའི་བསྟན་པ་ལ་ཕན་ཅུང་ཟད་རེ་ཨེ་ཐོགས་བསམས་
ནས་ཡིན་གྱི་གཞན་མིན་ནོ། ། སྟོན་པས་ཤེར་ཕྱིན་བྱང་ཕྱོགས་ནས་བྱང་ཕྱོགས་ཀྱི་རྒྱུད་དུ་དར་བར་འགྱུར་ཞེས་
ལུང་བསྟན་འདུག་པ་བཞིན། བྱང་ཕྱོགས་འདིར་རྗེ་ཉིད་ཀྱིས་འཕགས་པ་ཡབ་སྲས་ཀྱི་དགོངས་པ་ཕར་ཕྱིན་གྱི་
སྙིང་པོ་ལྟ་བ་རྣམ་པར་དག་པ་གསལ་བར་མཛད་པའི་སྲོལ་དུ་ཞུགས་ནས། ཁོ་བོས་ཀྱང་རྗེའི་དགོངས་པ་འགྲེལ་
བའི་ལྟ་བའི་རྣམ་གཞག་དུ་མ་བྱས་པ་རྣམས་ཕྱོགས་མང་པོར་དར་ཞིང་། ཁྱད་པར་དུ་རྩ་འཇུག་གཉིས་ཀྱི་འགྲེལ་
བ་དང་། ཤེར་སྙིང་དང་ཟབ་མོའི་གཞུང་འདིའི་དགོངས་པ་བློས་ཅི་ནུས་སུ་བཀྲལ་བ་འདི་དག་ཀྱང་། རྒྱལ་བས་
152

༄༅། ། རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་གསལ་བའི་ཉི་མ། །
ལུང་དེ་ལྟར་བསྟན་པའི་ཕྱོགས་སུ་འགྲོའམ་སྙམ་ནས་ཡིན་པས། དེའི་ཕྱིར་ཚུལ་འདི་ལ་འབད་པ་ནི་དོན་མཆིས་
པ་ཡིན་ནོ། ། ༧] ༈ སྨྲས་པ། སྔོན་བསགས་ལེགས་སྤྱད་མང་ཐོས་རླུང་ཤུགས་ཀྱིས། ། ལུང་དང་རིགས་
པའི་གཤོག་སྒྲོ་རབ་བསྐྱོད་དེ། ། ཟབ་དོན་མཁའ་ལ་བགྲོད་པའི་གཉིས་སྐྱེས་ཁྱོད། ། དོན་མིན་འཁྲུལ་བའི་
གཡང་སར་མ་ལྷུང་ངམ། ། གལ་ཏེ་ཚུལ་འདིར་ཉེས་བཤད་ཅི་མཆིས་ན། ། ཐུབ་དབང་ཉིད་དྲུང་བཤགས་
ཤིང་བཟོད་གསོལ་གྱི། ། བརྩེ་བའི་ཐུགས་ཀྱིས་ནོངས་པའི་དྲི་སྦྱངས་ནས། ། བྱང་ཆུབ་པར་དུ་རྗེས་སུ་འཛིན་
གྱུར་ཅིག ༑ ཆེས་ཟབ་ཟབ་མོའི་ མདོ་ དོན་བཀྲལ་བའི་དགེས། ། གཞུང་མང་མང་དུ་ཐོས་པའི་བློ་ལྡན་
བདག ། སྐྱེ་ཀུན་ཀུན་མཁྱེན་ལམ་སྒྲུབ་བརྟེན་རྙེད་ཚོགས། ། རབ་རྫོགས་རྫོགས་པའི་སངས་རྒྱས་མྱུར་ཐོབ་
ཤོག ། ། ། ཅེས་རྡོར་གཅོད་ཀྱི་འགྲེལ་བ་ཐར་བར་བགྲོད་པའི་ལམ་བཟང་ཟབ་དོན་སྣང་བའི་ཉི་མ་ཞེས་བྱ་བ་
འདི་ནི། ཤཱཀྱའི་དགེ་སློང་གྲགས་པ་བཤད་སྒྲུབ་ཅེས་བྱ་བས་རང་ལོ་བཅུ་ཕྲག་བདུན་པ་རབ་བྱུང་བཅུ་གཉིས་པའི་
ཤིང་བྱི་ལོར་དད་པས་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། མརྐ་
153

༄༅། ། འཕགས་པ་བཟང་པོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་
ཀྱི་སྤྱོད་པ་རྒྱ་མཚོའི་གནད་དོན་གསལ་བར་བྱེད་པའི་
ཉི་མ་ཞེས་བྱ་བ་བཞུགས་སོ། །
ན་མོ་ཨཱརྱ་མཻ་ཏྲི་ཡེ། ཚོགས་གཉིས་ས་ཆེན་ཁྱོན་ལས་ལེགས་འཁྲུངས་མཚན་དཔེའི་མེ་ཏོག་རྣམ་པར་
བཀྲ། ། མཁྱེན་བརྩེའི་ཡལ་གས་ལྷ་ཡི་ལམ་འགེངས་སྐུ་གསུམ་འབྲས་བུའི་ཁུར་གྱིས་བརྗིད། ། གཞན་ཕན་
འཕྲིན་ལས་དྲི་བསུང་རབ་འཕྲོ་ཕན་བདེའི་གྲིབ་བསིལ་འབྱུང་བའི་གནས། ། ཐུབ་དབང་དཔག་བསམ་ལྗོན་པ་
ཆེ་དེར་དུས་རྣམས་ཀུན་དུ་ཕྱག་བགྱིའོ། ། གྲངས་མེད་བྱང་སེམས་རྒྱུ་སྐར་འཁོར་ཚོགས་དབུས། ། ཉ་རྒྱས་ཟླ་
ལྟར་ཆེས་འཕགས་སྤྱོད་ཀུན་དང་། ། སྨོན་ལམ་མཛད་མཆོག་ཡོངས་ཀྱི་མཐར་སོན་པ། ། རྒྱལ་སྲས་ཀུན་
བཟང་འཇམ་པའི་དབྱངས་ལ་འདུད། ། རླབས་ཆེན་སྨོན་ལམ་གངྒཱའི་ཀླུང་རྣམས་ཀྱང་། ། རྒྱ་མཚོ་ཆེ་ལ་ཆུ་བོ་
ཇི་བཞིན་དུ། ། ཀུན་ནས་འདུས་ཕྱིར་སྨོན་ལམ་རྒྱལ་པོ་ཞེས། ། ཡོངས་གྲགས་འདི་ཡི་དགོངས་དོན་ཅུང་ཟད་
དབྱེ། །
འདི་ལ་གསུམ། འདི་གང་གིས་མཛད་པ། མཛད་པ་པོའི་ཆེ་བ། གཞུང་གི་དོན་བཤད་པའོ། ། དང་
པོ་ནི། འདི་གང་གིས་གསུངས་སྙམ་ན། འདི་སངས་རྒྱས་ཕལ་པོ་ཆེའི་མདོའི་ཆ་ཤས་སྡོང་པོ་བཀོད་པའི་མདོ་
ལས་འབྱུང་བ་ནི། གཞོན་ནུ་ནོར་བཟང་གིས་ཐོག་མ་འཇམ་དབྱངས་ནས་ཐ་མ་ཀུན་ཏུ་བཟང་པོའི་བར་བཤེས་
གཉེན་བརྒྱ་བསྟེན་པ་དེ་རྣམས་ཀྱིས་ཆོས་སྣ་ཚོགས་བསྟན་ཅིང་། བྱམས་པས་བྱང་ཆུབ་ཀྱི་སེམས་ཀྱི་ཕན་ཡོན་
དང་། ཀུན་ཏུ་བཟང་པོས་ནོར་བཟང་ལ་སྨོན་ལམ་འདི་གསུངས་སོ། ། འོ་ན་འདི་བཀའ་མིན་ནམ་ཅི་ཞེ་ན།
བཀའ་ཡིན་ཏེ། རྗེས་སུ་གནང་བའི་བཀའ་དང་། བྱིན་གྱིས་བརླབས་པའི་བཀས་བསྡུས་པའི་ཕྱིར་རོ། །
གཉིས་པ་ནི། ཀུན་ཏུ་བཟང་པོ་ནི་དངོས་པོ་ལ་སངས་རྒྱུས་ཡིན་ཀྱང་། ཕྱོགས་བཅུ་དང་དུས་གསུམ་གྱི་
སངས་རྒྱས་ཐམས་ཅད་ཀྱི་སྲས་ཀྱི་ཐུ་བོའི་ཚུལ་བཟུང་ནས་སེམས་ཅན་ཐམས་ཅད་ཀྱི་དོན་མཛད་པ་ཡིན་ཏེ།
154

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
གཞུང་འདི་ལས། རྒྱལ་བ་ཀུན་གྱི་སྲས་ཀྱི་ཐུ་བོ་བ། ། གང་གི་མིང་ནི་ཀུན་ཏུ་བཟང་ཞེས་བྱ། ། ཞེས་འབྱུང་བ་
ལྟར་དང་། མདོ་གཞན་དང་། ཁྱད་པར་དུ་དཀོན་མཆོག་ཏ་ལ་ནས་འཇམ་དབྱངས་ཀྱིས་སྟོན་པ་དཔང་དུ་
བཞག་སྟེ་ཀུན་ཏུ་བཟང་པོ་ལ་བསྔགས་བརྗོད་ཆེན་པོ་མཛད་པ་དང་། རྣམ་སྣང་གངས་ཅན་མཚོའི་སྲས་ཀྱི་ཐུ་བོ་
གཉིས་ནི་ཀུན་ཏུ་བཟང་པོ་དང་འཇམ་དབྱངས་ཡིན་པར་བཤད་པའི་ཕྱིར་རོ། ། གསུམ་པ་ལ་གསུམ། མཚན་
བཤད་པ། གཞུང་དོན་བཤད་པ། བཤད་པ་མཐར་ཕྱིན་པའི་བྱ་བའོ། ། དང་པོ་ལ་གཉིས། མཚན་དང་
དེའི་དོན་བཤད་པ་དང་། འགྱུར་ཕྱག་བཤད་པའོ། ། དང་པོ་ནི། རྒྱ་གར་ཏེ་འཕགས་ཡུལ་ལེགས་སྦྱར་གྱི་
སྐད་དུ་བསྟན་བཅོས་འདིའི་མཚན་ལ། ཨཱརྱ་བྷ་དྲ་ཙརྱ་པྲ་ཎི་དྷཱ་ན་རཱ་ཛ་ཞེས་བྱ་ཞིང་། དེ་ཉིད་བོད་སྐད་དུ་
བསྒྱུར་ན། ཨཱརྱ་ནི་འཕགས་པ། བྷ་དྲ་ནི་བཟང་པོ། ཙརྱ་ནི་སྤྱོད་པ། པྲ་ཎི་དྷཱ་ན་ནི་སྨོན་ལམ། རཱཛ་ནི་རྒྱལ་
པོ་ཞེས་བྱ་བར་འགྱུར་རོ། ། མཚན་གྱི་དོན་ནི། ཅིའི་ཕྱིར་མཚན་ལ་དེ་སྐད་དུ་བརྗོད་ཅེ་ན། དེ་ལྟར་བརྗོད་
པའི་རྒྱུ་མཚན་ཡོད་དེ། བྱང་ཆུབ་སེམས་དཔའ་ཀུན་ཏུ་བཟང་པོས་རང་གི་སྤྱོད་པས་མཚོན་པའི་སྤྱོད་པ་མཆོག་
ཏུ་གྱུར་པ་རྣམས་སྨོན་པའི་ཡུལ་དུ་བྱས་ནས་སྨོན་ལམ་འདེབས་པས་ན། བཟང་པོ་སྤྱོད་པའི་སྨོན་ལམ་ཞེས་བྱ་ལ།
སྨོན་ལམ་གཞན་དག་ལས་མཆོག་དང་གཙོ་བོར་གྱུར་པའི་ཕྱིར་རྒྱལ་པོ་ཞེས་བརྗོད་པའི་ཕྱིར་རོ། ། གཞུང་
འདིའི་རྒྱ་འགྲེལ་དག་ལས། བཟང་པོ་སྤྱོད་པ་ནི་ཀུན་ཏུ་བཟང་པོའི་སྤྱོད་པ་དང་། བྱང་ཆུབ་སེམས་དཔའི་སྤྱོད་
པ་སྤྱི་དང་། དགེ་བ་ལ་བཤད་པ་ཅི་རིགས་སུ་སྣང་ཡང་མི་འགལ་ཞིང་། དེ་ལ་བཟང་པོ་ཡང་ཡིན་སྤྱོད་པ་ཡང་
ཡིན་པས་ན་བཟང་པོ་སྤྱོད་པ་དང་། ཀུན་ཏུ་བཟང་པོའི་སྤྱོད་པ་ཡིན་པས་ན་བཟང་པོའི་སྤྱོད་པ་ཞེས་བྱ་བའི་ཚུལ་
གཉིས་ཏེ། མདོར་ན་རྒྱལ་སྲས་ཀྱི་སྤྱོད་པ་ཕྱིན་དྲུག་སོགས་སྤྱོད་པ་ཁྱད་པར་ཅན་མཐའ་དག་ལ་བཟང་པོའི་སྤྱོད་
པ་ཞེས་བྱའོ། ། གཉིས་པ་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ་ཞེས་པ་སྟེ་ལོ་ཙྪ་
བས་བཀོད་པའོ། ། དེ་ཡང་སོ་སྐྱེའི་ས་ལས་འདས་ཤིང་འཕགས་པས་ན་འཕགས་པ། ཉེས་པའི་རྩུབ་རེག་དང་
བྲལ་བས་ན་འཇམ། ཡོན་ཏན་ཐམས་ཅད་ཕུན་སུམ་ཚོགས་པས་ན་དཔལ། ལོ་བཅུ་དྲུག་ལོན་པའི་ན་ཚོད་ཅན་
ལྟར་གནས་པས་ན་གཞོན་ནུར་གྱུར་པ་སྟེ་དེ་ལ་ཕྱག་འཚལ་བ་ནི་ན་མ༔ ཞེས་པའི་དོན་བློ་གཞོལ་ཅིང་འདུད་
པའོ། ། གཉིས་པ་གཞུང་གི་དོན་བཤད་པ་ལ་གསུམ། སྔོན་འགྲོ་ཡན་ལག་བདུན་པ། དངོས་གཞི་སྨོན་ལམ།
མཇུག་གི་རིམ་པ་བཤད་པའོ། ། དང་པོ་ལ་གཉིས། བཤད་པ་དངོས་དང་། དེ་དག་གི་དོན་བསྡུ་བའོ། །
དང་པོ་ལ་བདུན། ཕྱག་འཚལ་བ། མཆོད་པ་འབུལ་བ། སྡིག་པ་བཤགས་པ། དགེ་བ་ལ་རྗེས་སུ་ཡི་རང་བ།
ཆོསཀྱི་འཁོར་ལོར་སྐོར་བར་བསྐུལ་བ། མྱ་ངན་ལས་མི་འདའ་པར་བཞུགས་སུ་གསོལ་བ། དགེ་བ་རྣམས་
155

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྫོགས་བྱང་དུ་བསྔོ་བའོ། ། དང་པོ་ལ་གཉིས། སྒོ་གསུམ་ཐུན་མོང་དུ་ཕྱག་འཚལ་བ་དང་། སོ་སོར་ཕྱག་
འཚལ་བའོ། ། དང་པོ་ནི། ཇི་སྙེད་སུ་དག་ཅེས་སོགས་རྐང་པ་བཞི་སྟེ། དོན་ནི། ཕྱག་བགྱིའོ་ཞེས་དྲང་
ངོ༌། ། ཡུལ་གང་ལ་ན། གྲངས་ཇི་སྙེད་པ་དེ་སྙེད་དེ་གྲངས་ཀྱི་སྒོ་ནས་བགྲང་བའི་ཚད་ལས་འདས་ཤིང་།
སངས་རྒྱས་སུ་དག་ཅེས་མིང་གི་སྒོ་ནས་བརྗོད་པའི་ཚད་ལས་འདས་པ་གང་དག་ཤར་ལ་སོགས་པའི་ཕྱོགས་བཅུ་
དང་། འདས་མ་འོངས་ད་ལྟའི་དུས་གསུམ་དུ་གཤེགས་པ་དང་འབྱོན་པའི་སངས་རྒྱས་བཅོམ་ལྡན་འདས་མིའི་
ཚུལ་གྱིས་བཞུགས་ཤིང་། དཔེར་ན་སེངྒེ་རི་དྭགས་ཀྱི་ཚོགས་ལ་འཇིགས་པ་མེད་པ་ལྟར་ཕས་ཀྱི་རྒོལ་བ་དང་
ཚོགས་ཀྱི་ནང་དུ་མི་འཇིགས་པ་བཞིས་འཇིགས་པ་མི་མངའ་བའི་ཕྱིར་མིའི་སེངྒེ་ཀུན་ལའོ། ། བརྗོད་འདོད་
ཀྱིས་ཕྱོགས་རེ་ལའང་ཀུན་ཞེས་བརྗོད་པ་ཡོད་ཀྱང་དེ་ལྟ་བུ་མ་ཡིན་པར་ཅུང་ཟད་ཀྱང་མ་ལུས་པར་གོ་བའི་ཆེད་དུ་
མ་ལུས་པ་དང་དེ་དག་ཐམས་ཅད་ཅེས་ཁྱད་པར་སྦྱར་བའོ། ། ཚུལ་ཇི་ལྟར་འཚལ་ན། སྨོན་ལམ་འདེབས་པ་བོ་
བདག་གིས་ལུས་དང་ངག་དང་ཡིད་གསུམ་མ་དད་པའི་རྙོག་པ་དང་བྲལ་བའི་དང་བའི་སྒོ་ནས་སོ། ། དེ་ཡང་
སངས་རྒྱས་གཅིག་ལ་ཕྱག་འཚལ་ནའང་བསོད་ནམས་དཔག་ཏུ་མེད་པ་འབྱུང་ན། སངས་རྒྱས་གྲངས་མེད་ལ་
དམིགས་ནས་ཕྱག་བྱས་ན་བསོད་ནམས་ཆེ་བ་ལྟ་ཅི་སྨོས་ཞེས། སློབ་དཔོན་ཡེ་ཤེས་སྡེས་འགྲེལ་བར་བཤད་པ་
ལྟར་ལམ་རིམ་ལས་ཀྱང་གསུངས་སོ། ། གཉིས་པ་སྒོ་གསུམ་སོ་སོར་ཕྱག་འཚལ་བ་ལ་གསུམ་གྱི་དང་པོ་ལུས་ཀྱི་
ཕྱག་ནི། བཟང་པོ་སྤྱོད་པའི་སོགས་རྐང་པ་བཞི་སྟེ། ཕྱག་འཚལ་ལོ་ཞེས་དྲང་ངོ༌། ། ཡུལ་གང་ལ་ན། སྡིག་
པའི་ཆོས་ཀུན་དང་བདུད་བཞི་ལས་རྒྱལ་བའི་རྒྱལ་བ་ཀུན་ལའོ། ། ཚུལ་ཇི་ལྟར་ན། བཟང་པོ་སྤྱོད་པའི་སྨོན་
ལམ་གྱི་བསམ་པའི་སྟོབས་དག་གི་སྒོ་ནས་རྒྱལ་བ་ཐམས་ཅད་ཡིད་ཀྱིས་རང་གི་མདུན་ནམ་རང་གནས་སུ་མངོན་
སུམ་དུ་བཞུགས་པར་མོས་ཏེ། སངས་རྒྱས་ཀྱི་ཞིང་མ་ལུས་པ་དག་གི་རྡུལ་གྱི་གྲངས་ཇི་སྙེད་པ་དེ་སྙེད་ཀྱི་ལུས་སྤྲུལ་
ནས་རབ་ཏུ་གུས་པས་བཏུད་པ་ཡིས་སོ། ། སློབ་དཔོན་ཡེ་ཤེས་སྡེས་ལུས་གཅིག་གིས་ཕྱག་བྱས་ལའང་བསོད་
ནམས་ཆེ་ན་ལུས་དེ་ཙམ་གྱིས་ཕྱག་བྱས་པ་ནི་བསོད་ནམས་ཤིན་ཏུ་ཆེའོ་ཞེས་བཤད་པ་ལྟར་ལམ་རིམ་ལས་ཀྱང་
གསུངས་སོ། ། གཉིས་པ་ཡིད་ཀྱི་ཕྱག་ནི། རྡུལ་གཅིག་སྟེང་ན་སོགས་རྐང་པ་བཞི་སྟེ། རྡུལ་ཕྲ་རབ་གཅིག་སྟེ་
རེ་རེའི་སྟེང་ནའང་འཇིག་རྟེན་ཁམས་ཀྱི་རྡུལ་ཇི་སྙེད་པའི་གྲངས་དང་མཉམ་པའི་གཙོ་བོ་སངས་རྒྱས་རྣམས་ནི་
འཁོར་སངས་རྒྱས་ཀྱི་སྲས་བྱང་སེམས་རྣམས་ཀྱིས་སྐོར་བའི་དབུས་ན་བཞུགས་པ་དག་ཏུ་མོས་པར་བྱ་ཞིང་།
ཚུལ་དེ་ལྟར་ཡུལ་དང་ཕྱོགས་གཅིག་ཙམ་མ་ཡིན་པར་ཕྱོགས་བྲལ་སྟོང་བའི་ཆོས་ཀྱི་དབྱིངས་ལྟ་བུའི་ནམ་མཁའི་
ཁམས་མ་ལུས་པ་ཐམས་ཅད་ཀྱང་རྒྱལ་བ་སྲས་དང་བཅས་པ་དག་གིས་གང་བར་མོས་ནས་ཡིད་ཀྱིས་འདུད་
156

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
དོ། ། གསུམ་པ་ངག་གི་ཕྱག་ནི། དེ་དག་བསྔགས་པ་སོགས་རྐང་པ་བཞི་སྟེ། བདག་གིས་བསྟོད་དོ་ཞེས་དྲང་
ངོ༌། ། གང་ལ་ན། སྤངས་རྟོགས་མཐར་ཕྱིན་པའི་གནས་ སུ་ སོན་པའི་བདེ་བར་ གཤེགས་ པ་ ཐམས་ ཅད་
དོ། ། ཚུལ་ཇི་ལྟར་ན། བདེ་བར་གཤེགས་པ་དེ་དག་གི་ཡོན་ཏན་གྱི་བསྔགས་པ་བསྐལ་བའི་བར་དུ་བརྗོད་ཀྱང་
རྫོགས་པར་མི་འགྱུར་བས་མི་ཟད་པ་རྒྱུ་མཚོ་ཆེན་པོའི་ཆུ་ལྟར་མང་བ་རྣམས་ནི། དབྱངས་ཀྱི་ཡན་ལག་རྒྱ་མཚོ་
ལྟར་མང་བའི་སྒྲ་ཀུན་གྱིས་རྒྱལ་བ་དེ་རྣམས་ཀུན་གྱི་སྤངས་རྟོགས་ཀྱི་ཡོན་ཏན་བརྗོད་ཅིང་གོ་བར་བྱས་པའི་སྒོ་
ནས་སོ། ། འདིར་རྒྱ་མཚོ་ནི་མང་ཚིག་ཡིན་པས་རྒྱ་མཚོ་ཁོ་ན་ལ་བཤད་མི་དགོས་ཀྱང་མཚོན་པའོ། ། དབྱངས་
ཀྱི་ཡན་ལག་ཅེས་པའི་དོན་ལ་མི་མཐུན་པ་གཉིས་སྣང་སྟེ། ཀླུ་སྒྲུབ། ཕྱོགས་གླང་། དབྱིག་གཉེན། རྒྱན་
བཟང་པོ་རྣམས་ཀྱི་འགྲེལ་བར་གསུང་དབྱངས་ཡན་ལག་ལྔ་དང་དྲུག་ཅུ་ལ་སྦྱར་ནས་བཤད་ལ།་ ཤཱཀྱ་བཤེས་
གཉེན་གྱི་འགྲེལ་བ་དང་། འགྲེལ་བ་གཞན་ཞིག་ལས་ནི། དབྱངས་ཀྱི་ཡན་ལག་ནི་དབྱངས་འགྲུབ་པའི་རྒྱུ་སྟེ་ལྕེ་
དང་རྐན་ལ་སོགས་པའོ་ཞེས་འབྱུང་ངོ༌། ། ལམ་རིམ་ཆེན་མོ་ལས་ཕྱི་མའི་རྗེས་སུ་འབྲང་ནས་འདིར་དབྱངས་ནི་
བསྟོད་པ་ཡིན་ལ་དེའི་ཡན་ལག་ནི་རྒྱུ་སྟེ་ལྕེའོ་ཞེས་བཤད་དེ་འདི་འཐད་པ་ལྟར་སྣང་ཡང་། ཀླུ་སྒྲུབ་ཀྱི་མཛད་པར་
གྲགས་པའི་འགྲེལ་བ་དེ་དེ་ཉིད་ཀྱིས་མཛད་པ་ཡིན་ན་དེ་ལས་བཤད་པ་བཞིན་འདོད་དགོས་ཤིང་དེས་མཛད་མ་
མཛད་དཔྱད་གཞིར་སྣང་སྟེ། གསུང་དབྱངས་ཡན་ལག་ལྔ་དང་དྲུག་ཅུ་ནི་སངས་རྒྱས་ཀྱི་གསུང་གི་དབང་དུ་
མཛད་པ་ཡིན་པས། འདིར་སྨོན་ལམ་འདེབས་པ་བོས་དེར་མོས་ཀྱང་འབྲེལ་ཚུང་སྙམ་སྟེ་དཔྱད་པར་བྱའོ། །
ཡན་ལག་ལྔ་ནི་རྣམ་བཤད་རིག་པ་ལས། འབྲུག་སྒྲ་ལྟར་ཟབ་པ་དང་། སྙན་ཅིང་འཇེབས་ལ་རྣ་བར་སྙན་པ་
དང་། ཡིད་དུ་འོང་ཞིང་དགའ་བར་བྱེད་པ་དང་། རྣམ་པར་གསལ་ཞིང་རྣམ་པར་རིག་པར་བྱེད་པ་དང༌།
མཉན་པར་འོས་ཤིང་མི་མཐུན་པ་མེད་སྟེ་ཞེས་བཤད་ཅིང་། ཡན་ལག་དྲུག་ཅུའི་སྐོར་ཡང་དེ་ཉིད་ལས་འབྱུང་
ངོ༌། ། གཉིས་པ་མཆོད་པ་འབུལ་བ་ལ་གཉིས། བླ་ན་ཡོད་པའི་མཆོད་པ་དང་། བླ་ན་མེད་པའི་མཆོད་
པའོ། ། དང་པོ་ནི། མེ་ཏོག་དམ་པ་སོགས་ཚིགས་བཅད་གཉིས་ཏེ། ཡུལ་གང་ལ་ན་མཆོད་ན་དངོས་སུ་
བཞུགས་པ་དང་ཡིད་ཀྱིས་མོས་པའི་རྒྱལ་བ་དེ་དག་ལ་ནི་མཆོད་པར་བགྱིའོ། ། དངོས་པོ་གང་མཆོད་ན་ལྷ་དང་
མིའི་ཡུལ་སོགས་ན་ཡོད་པའི་མེ་ཏོག་གསིལ་མ་དམ་པ་སྟེ་མཆོག་རྣམས་དང་། མེ་ཏོག་སྣ་ཚོགས་སྤེལ་ཏེ་བརྒྱུས་
པའི་འཕྲེང་བ་དམ་པ་དང༌། སིལ་སྙན་དང་པི་ཝང་དང་དུང་དང་གླིང་བུ་ལ་སོགས་པའི་རོལ་མོའི་བྱེ་བྲག་སྣ་
ཚོགས་པ་རྣམས་དང་། བྱུག་པར་བྱ་བ་ཙནྡན་དང་སྤོས་དྲི་ཞིམ་པོ་སྣ་ཚོགས་སྦྱར་བའི་ལྡེ་གུ་དང་། གོས་དང་
རིན་པོ་ཆེ་ལས་བྱས་པའི་གདུགས་མཆོག་དང་། ནོར་བུའི་འོད་དང་འོད་གསལ་བའི་མར་མེ་མཆོག་རྣམས་དང་།
157

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྲེག་པར་བྱ་བའི་དྲི་ཞིམ་པོའི་བདུག་སྤོས་དམ་པ་ཡིས་སོ། ། ཡང་གོང་དུ་བརྗོད་པ་ལྟར་ཡུལ་རྒྱལ་བ་དེ་དག་ལ་
ནི་མཆོད་པར་བགྱིའོ། ། གང་མཆོད་ན། ལྷ་མིའི་གོས་མཆོག་ཏུ་གྱུར་པའི་ན་བཟའ་དམ་པ་རྣམས་དང་། སྐུ་
ལ་བྱུག་རྒྱུའི་རྫས་ཙནྡན་དང་ག་བུར་ལ་སོགས་པའི་དྲིས་བསྒོས་པའི་དྲི་ཆུ་མཆོག་དང་། སྤོས་དྲི་ཞིམ་པོ་སྣ་ཚོགས་
པ་ཕྱེ་མར་བྱས་པའི་ཕུར་མ་གཏོར་ཞིང་བདུག་ཏུ་རུང་བ་ཐུམ་པོར་བྱས་པའམ་ཐུམ་པོར་མ་བྱས་པའི་ཙནྡན་དང་
གུར་གུམ་ལ་སོགས་པ་དང་། ཚོན་ཕྱེ་སྣ་ཚོགས་སྤེལ་བའི་རིམ་པ་རྒྱུ་དང་རྔམས་རི་རབ་དང་མཉམ་པ་ལྟར་སྤུངས་
པ་དང་། རྒྱ་འགྲེལ་ཁ་ཅིག་ལྟར་ན། བརྩེགས་པ་དང་མ་བརྩེགས་པའི་ཁང་བཟང་ལ་སོགས་པ་དང་ལྷ་མིའི་
མཆོད་རྫས་ཀྱི་བཀོད་པ་ཁྱད་པར་དུ་འཕགས་པའི་མཆོག་ཀུན་གྱིས་སོ། ། རྒྱུ་འགྲེལ་དག་ལས་བཀོད་པའི་དོན་
ནི་ཚོགས་པ་དང་མང་པོའི་སྒྲའི་རྣམ་གྲངས་སུ་བཤད་ལ། ལམ་རིམ་ཆེན་མོ་ལས། བཀོད་པ་ནི་གོང་མ་ཀུན་གྱི་
མཐར་སྦྱོར་བ་སྟེ་ཕལ་ཆེ་བ་དང་སྤུས་པ་དང་སྣ་ཚོགས་པ་ལ་བྱའོ་ཞེས་གསུངས་ཏེ་དོན་འདྲའོ། ། གཉིས་པ་བླ་ན་
མེད་པའི་མཆོད་པ་ནི། མཆོད་པ་གང་རྣམས་སོགས་རྐང་པ་བཞི་སྟེ། ཡུལ་གང་ལ་ན། རྒྱལ་བ་ཀུན་ལ་ཕྱག་
འཚལ་ཞིང་མཆོད་པར་བགྱིའོ། ། དངོས་པོ་གང་རྣམས་མཆོད་ནི། ཀུན་ཏུ་བཟང་པོ་དང་འཇམ་དཔལ་
གཞོན་ནུར་གྱུར་པ་སོགས་བྱང་ཆུབ་སེམས་དཔའ་མཐུ་ཆེན་པོ་རྣམས་ཀྱིས་ནི་ཏིང་ངེ་འཛིན་གྱི་མཐུས་སྟོང་གསུམ་
གྱི་འཇིག་རྟེན་གྱི་ཁམས་ལྟ་བུའི་སྣོད་བཅུད་ཀྱི་རྒྱུན་བཀོད་པ་དང་། སངས་རྒྱས་ཀྱི་ཞིང་ཡོངས་སུ་དག་པའི་སྣོད་
བཅུད་ཀྱི་བཀོད་པ་ཕུན་སུམ་ཚོགས་པ་ལྟ་བུ་གྱ་ནོམ་པ་མཛེས་ཤིང་ཡིད་དུ་འོང་བ་ལ་སོགས་པ་སྤྲུལ་པའི་སྒོ་ནས་སོ་
སྐྱེའི་ཡུལ་ལས་འདས་པའི་མཆོད་པའི་ཚོགས་ཀྱིས་སངས་རྒྱས་རྣམས་ལ་མཆོད་པ་ལྟ་བུའི་མཆོད་པ་བླ་ན་མེད་པ་
རྒྱ་ཆེ་བ་དེ་དག་ཀུན་ནི། ཚུལ་ཇི་ལྟར་ན། སངས་རྒྱས་གཅིག་ཙམ་མ་ཡིན་པར་རྒྱལ་བ་ཐམས་ཅད་ལ་ཡང་མོས་
ཤིང་ཀུན་ཏུ་བཟང་པོ་ལ་སོགས་པའི་སྤྱོད་པ་དང་མཚུངས་པར་སྤྱོད་པར་འདོད་ཀྱི་དད་པའི་སྟོབས་དག་གི་སྒོ་
ནས་སོ། ། གསུམ་པ་བཤགས་པ་ནི། འདོད་ཆགས་ཞེ་སྡང་སོགས་རྐང་པ་བཞི་སྟེ། གང་ལ་བཤགས་པ་ནི་
རྒྱལ་བ་རྣམས་དང་། གང་བཤགས་པ་ནི་ཐོག་མ་མེད་པ་ནས་ད་ལྟའི་བར་དུ་ཉོན་མོངས་པ་འདོད་ཆགས་དང་ཞེ་
སྡང་དང་གཏི་མུག་གི་དབང་དུ་སོང་ཞིང་། དུག་གསུམ་པོ་དེས་ཀུན་ནས་བསླངས་ཏེ་སྲོག་གཅོད་པ་དང་མ་བྱིན་
པར་ལེན་པ་དང་མི་ཚངས་པར་སྤྱོད་པ་སོགས་ལུས་ཀྱིས་བྱས་པའི་ལས་དང་། བརྫུན་དུ་སྨྲ་བ་དང་ཕྲ་མ་དང་ཚིག་
རྩུབ་དང་ངག་ཀྱལ་སོགས་ངག་གི་ལས་དང་། དེ་བཞིན་དུ་བརྣབ་སེམས་དང་གནོད་སེམས་དང་ལོག་པར་ལྟ་བ་
སོགས་ཡིད་ཀྱིས་ཀྱང་བསགས་པའི་སྡིག་པ་བདག་གིས་བགྱིས་པ་དང་གཞན་ལ་བགྱིད་དུ་སྩལ་པ་ལ་སོབ།ས་པ་ཅི་
མཆིས་པ་དེ་དག་ཐམས་ཅད་བདག་གིས་འགྱོད་པའི་སེམས་ཀྱིས་སོ་སོར་བཤགས་ཤིང་བསྡོམ་པར་བགྱིའོ། །
158

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
བཞི་པ་རྗེས་སུ་ཡི་རང་ནི། ཕྱོགས་བཅུའི་རྒྱལ་བ་སོགས་རྐང་པ་བཞི་སྟེ། དེ་ལ་རྗེས་སུ་ཡི་རང་ཞེས་དྲང་ངོ་། །
གང་ལ་ན། ཕྱོགས་བཅུའི་རྒྱལ་བ་ཀུན་དང་སངས་རྒྱས་ཀྱི་སྲས་བྱང་ཆུབ་སེམས་དཔའ་ཐམས་ཅད་དང་། རང་
རྒྱལ་རྣམས་དང་། ཉན་ཐོས་སློབ་པོ་དགྲ་བཅོམ་མ་ཐོབ་པ་དང་། མི་སློབ་པ་དགྲ་བཅོམ་པ་དེ་དག་ཀུན་གྱི་
བསོད་ནམས་དང་། དེར་མ་ཟད། འགྲོ་བ་སེམས་ཅན་གཞན་ཀུན་གྱིས་བསྐྲུན་པའི་བསོད་ནམས་ཀྱི་ཕུང་པོ་ཆེ་
ཆུང་ཅི་མཆིས་པ་གང་ལ་ཡང་བདག་ཡི་རང་ཞིང་དགའ་བ་བསྒོམ་པར་བགྱིའོ། ། འགྲོ་བའི་སྒྲ་དོན་ནི། ཤཱཀྱ་
བཤེས་གཉེན་གྱི་འགྲེལ་བ་ལས། འགྲོ་བ་ཞེས་བྱ་བའི་སྒྲ་ནི་མ་ལུས་པ་ལ་བསྙེག་པའི་ཕྱིར་སློབ་པ་ལ་སོགས་པའི་
བསོད་ནམས་ཀྱི་ནང་དུ་འདུ་བར་འགྲུབ་ན། ཅིའི་ཕྱིར་ལོགས་ཤིག་ཏུ་སྨོས་ཞེ་ན། དེ་ནི་མ་ཡིན་ཏེ། འགྲོ་བས་
ན་འགྲོ་བ་སྟེ་སྲིད་པ་དང་བཅས་པ་འཁོར་བར་འགྲོའོ་ཞེས་བྱ་བའི་ཐ་ཚིག་གོ ། ཞེས་འབྱུང་བ་ལྟར་རོ། ། ལྟ་
བ་ཆོས་ཀྱི་འཁོར་ལོ་བསྐོར་བར་བསྐུལ་བ་ནི། གང་རྣམས་ཕྱོགས་བཅུའི་སོགས་རྐང་པ་བཞི་སྟེ། ཆོས་ཀྱི་འཁོར་
ལོ་བསྐོར་བར་བསྐུལ་ལོ། ། གང་ལ་བསྐུལ་ན། སངས་རྒྱས་བཅོམ་ལྡན་འདས་གང་བཞུགས་པ་རྣམས་དང་
ཕྱོགས་བཅུ་ན་གདུལ་བྱ་སེམས་ཅན་རྣམས་ཀྱི་མ་རིག་པའི་མུན་པ་སེལ་བར་བྱེད་པའི་འཇིག་རྟེན་གྱི་སྒྲོན་མ་གང་
དག་བྱང་ཆུབ་ཏུ་སྔ་ཕྱི་རིམ་པར་སངས་རྒྱས་ནས་ཤེས་བྱ་ཐམས་ཅད་མ་ཆགས་ཤིང་ཐོགས་པ་མེད་པར་མངོན་
སུམ་དུ་གཟིགས་པའི་ཡེ་ཤེས་མཐར་ཐུག་བརྙེས་པའི་མགོན་པོ་དེ་དག་ཐམས་ཅད་ལའོ། ། གང་གིས་ན་བདག་
གིས་སོ། ། གང་ན་ཟབ་པ་དང་རྒྱུ་ཆེ་བའི་ཆོས་ཀྱི་འཁོར་ལོ་དམ་པ་བླ་ན་མེད་པ་སེམས་ཅན་ཐམས་ཅད་ཀྱི་དོན་
དུའོ། ། དེ་ནི་སྔོན་སྟོན་པ་སངས་རྒྱས་ནས་ཆོས་མི་གསུང་བ་ལྟར་བསྟན་པ་ན་ཚངས་པ་དང་བརྒྱ་བྱིན་གྱིས་ཆོས་
ཀྱི་འཁོར་ལོ་བསྐོར་བར་བསྐུལ་བ་ལྟར་བྱེད་པའོ། ། དྲུག་པ་མྱ་ངན་ལས་མི་འདའ་བར་བཞུགས་སུ་གསོལ་བ་ནི།
མྱ་ངན་འདའ་སྟོན་སོགས་རྐང་པ་བཞི་སྟེ། མྱ་ངན་ལས་མི་འདའ་བར་གསོལ་བར་བགྱིའོ་ཞེས་དྲང་ངོ༌། ། གང་
ལན། རྒྱལ་བ་ཀུན་དང་ཁྱད་པར་དུ་འཇིག་རྟེན་གྱི་སྣང་ངོར་མྱ་ངན་ལས་འདའ་བའི་ཚུལ་སྟོན་པར་གང་གིས་
བཞེད་པའི་རྒྱལ་བ་དེ་དག་ལའོ། ། དགོས་པའི་ཅིའི་ཆེད་དུ་ན། འགྲོ་བ་སེམས་ཅན་ཀུན་ལ་གནས་སྐབས་བདེ་
བ་མངོན་མཐོ་དང་མཐར་ཐུག་ཕན་པ་ངེས་ལེགས་མཆོག་ལ་འགོད་པར་བྱ་བའི་ཕྱིར་དུའོ། ། དུས་ཇི་སྲིད་དུ་ཞེ་
ན། བསྐལ་བ་གཅིག་ཙམ་ལྟ་བུ་མ་ཡིན་པར་བསྐལ་བ་སངས་རྒྱས་ཀྱི་ཞིང་གྲངས་མེད་པ་དག་གི་རྡུལ་ཇི་སྙེད་ཡོད་
པའི་གྲངས་དང་མཚུངས་པར་བཞུགས་པར་ཡང་ངོ་། ༑ གང་གིས་ན་བདག་གིས་གསོལ་ལོ། ། ཚུལ་ཇི་ལྟར་ན།
བསམ་མ་ཐག་པ་ནས་ལག་པ་ཐལ་མོ་རབ་ཏུ་སྦྱར་བའི་སྒོ་ནས་སོ། ། བདུན་པ་ཡན་ལག་སྔོན་མ་དྲུག་བྱས་པའི་
དགེ་བ་བསྔོ་བ་ནི། ཕྱག་འཚལ་བ་དང་ཞེས་སོགས་རྐང་པ་བཞི་སྟེ། དེ་ལྟར་ཕྱག་འཚལ་བ་དང་། མཆོད་ཅིང་
159

༄༅ ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྡིག་པ་བཤགས་པ་དང་། དགེ་བ་ལ་རྗེས་སུ་ཡི་རང་བ་དང་། ཆོས་ཀྱི་འཁོར་ལོ་བཀོར་བར་བསྐུལ་ཞིང་མྱ་ངན་
ལས་མི་འདའ་བར་གསོལ་བ་ཡི་དགེ་བ་ཅུང་ཟད་བདག་གིས་ཅི་བསགས་པ་ཐམས་ཅད་དུས་གསུམ་དུ་བསགས་
པའི་དགེ་བ་ལྷན་ཅིག་བདག་གིས་བླ་ན་མེད་པའི་བྱང་ཆུབ་ཐོབ་པའི་ཕྱིར་ཏེ་ཆེད་དུ་བསྔོ་བར་བགྱིའོ་ཞེས་སོ། །
གཉིས་པ་དོན་བསྡུ་བ་ནི། ལམ་རིམ་ཆེན་མོ་ལས། དེ་ལྟར་ན་ཕྱག་དང་མཆོད་པ་དང་བསྐུལ་བ་དང་གསོལ་བ་
གདབ་པ་དང་ཡི་རང་བ་ལྔ་ནི་མཐུན་རྐྱེན་ཚོགས་གསོག་པ་ཡིན་ལ། བཤགས་པ་ནི་འགལ་རྐྱེན་སྒྲིབ་པ་སྦྱོང་བ་
དང་། ཡི་རང་གི་ཕྱོགས་གཅིག་རང་གི་དགེ་བ་བྱས་པ་ལ་དགའ་བ་སྒོམ་པ་ནི་རང་གི་དགེ་བ་སྤེལ་བར་ཡང་
འགྱུར་རོ། ། བསྔོ་བས་ནི་བསགས་པ་དང་སྦྱངས་པ་དང་སྤེལ་བའི་དགེ་བ་རྣམས་ཉུང་ངུའང་ཆེས་མང་བར་
སྤེལ་བ་དང་། གནས་སྐབས་སུ་འབྲས་བུ་བྱུང་སྟེ་ཟད་པར་འགྱུར་བ་རྣམས་ཀྱང་ནམ་ཡང་མི་ཟད་པར་བྱེད་པ་སྟེ།
བསྡུ་ན་བསགས་པ་དང་སྦྱང་བ་དང་སྤེལ་ཞིང་མི་ཟད་པར་བྱེད་པ་གསུམ་དུ་འདུའོ་ཞེས་གསུངས་པ་ལྟར་རོ། །
ཡང་ལམ་རིམ་ལས། དེ་ལྟར་ཚིག་དེ་དག་གི་དོན་གོ་བར་བྱས་ལ་ཡིད་གཞན་དུ་མ་ཡེངས་པར་དལ་བུམ་ཇི་སྐད་
བསྟན་པ་བཞིན་དུ་བྱས་ན་བསོད་ནམས་ཀྱི་ཕུང་པོ་དཔག་ཏུ་མེད་པ་འཛིན་ཏོ་ཞེས་བཤད་པ་ནི་གལ་ཆེ་སྟེ་སྐབས་
གཞན་དུའང་དེ་ལྟར་རོ། ། །
གཉིས་པ་དངོས་གཞི་སྨོན་ལམ་གྱི་ཁྱད་པར་རྒྱས་པར་བཤད་པ་ལ་གཉིས། སྨོན་ལམ་གྱི་དབྱེ་བ་དངོས་
དང་། སྨོན་ལམ་ཅི་ཙམ་དུ་འདེབས་ཚད་བཤད་པའོ། ། དང་པོ་ལ་བཅུ་དྲུག་སྟེ། བསམ་པའི་སྒོ་ནས་སྨོན་པ་
དང་། དེ་བཞིན་དུ་སྦྱར་ཏེ་བྱང་ཆུབ་ཀྱི་སེམས་མི་བརྗེདཔའི་སྒོ་ན་ས་དང་། མ་གོས་པའི་སྦྱོར་བའི་སྒོ་ནས་དང་།
སེམས་ཅན་ལ་ཕན་པ་དང་བདེ་བའི་སྒོ་ནས་དང༌། གོ་ཆའི་སྒོ་ནས་དང་། སྐལ་བ་མཉམ་པའི་གྲོགས་དང་
འཕྲད་པའི་སྒོ་ནས་དང་། དགེ་བའི་བཤེས་གཉེན་མཉེས་པར་བྱེད་པའི་སྒོ་ནས་དང་། སངས་རྒྱས་མངོན་དུ་
གྱུར་པ་ལ་མཆོད་པའི་སྒོ་ནས་དང་། དམ་ཆོས་འཛིན་པའི་སྒོ་ནས་དང་། མི་ཟད་པའི་མཛོད་ཀྱི་སྒོ་ནས་དང་།
འཇུག་པ་དུ་མའི་སྒོ་ནས་དང་། སྟོབས་ཀྱི་སྒོ་ནས་དང་། སྒྲུབ་པའི་སྒོ་ནས་དང༌། ལས་ཀྱི་སྒོ་ནས་དང་། རྗེས་
སུ་སློབ་པའི་སྒོ་ནས་དང་། བསྡུ་བའི་སྒོ་ནས་སྨོན་པའོ། ། དང་པོ་ལ་བཞི། བྱོན་ཟིན་གྱི་སངས་རྒྱས་ལ་མཆོད་
པ་དང་། མ་བྱོན་པའི་སངས་རྒྱས་ཀྱི་དགོངས་པ་རྫོགས་པའི་ཆེད་དང་། སངས་རྒྱས་ཀྱི་ཞིང་སྦྱོང་བའི་ཆེད་
དང་། སེམས་ཅན་ཐམས་ཅད་ཕན་བདེ་ལ་འགོད་པའི་ཆེད་དུ་སྨོན་པའོ། ། དང་པོ་ནི། འདས་པའི་སངས་
རྒྱས་སོགས་རྐང་པ་གཉིས་ཏེ། དེ་ལྟར་ཡན་ལག་བདུན་པ་བྱས་པའི་དགེ་བས་བདག་གིས་ནི་སྐྱེ་བ་འདི་དང་
གཞན་དུའང་འདས་པའི་དུས་སུ་བྱོན་ཟིན་ཅིང་གདུལ་བྱའི་སྣང་ངོར་སྐུ་གཤེགས་པའི་ཚུལ་བསྟན་པའི་སངས་
160

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱུ་མཚོའི་གནད་དོན་གསལ་བ། །
རྒྱུས་རྣམས་དང་། ཤར་ནས་འོག་གི་བར་ཕྱོགས་བཅུའི་འཇིག་རྟེན་དག་ན་སེམས་ཅན་གྱི་དོན་དུ་ད་ལྟ་གང་
བཞུགས་པ་ཐམས་ཅད་མཆོད་པའི་ཚོགས་རྣམས་ཀྱིས་མཆོད་པར་བྱེད་པར་གྱུར་ཅིག་ཅེས་སོ། ། གཉིས་པ་ནི།
གང་ཡང་མ་བྱོན་སོགས་རྐང་པ་གཉིས་ཏེ། འཚང་རྒྱུ་འགྱུར་གང་ཡང་སངས་རྒྱས་ཀྱི་སར་ད་དུང་མ་བྱོན་ཅིང་
འབྱོན་པར་བཞེད་པ་དེ་དག་ཡུན་རིང་དུ་མི་ཐོགས་པར་རབ་ཏུ་མྱུར་བར་ཐུགས་དགོངས་ཀྱི་བསམ་པ་ཡོངས་སུ་
རྫོགས་པའི་ཚུལ་གྱིས་བླ་ན་མེད་པའི་བྱང་ཆུབ་ཏུ་རིམ་པའམ་རྣམ་པར་སངས་རྒྱས་པར་སྤྱོན་པ་སྟེ་བྱོན་ཞིག་
པའོ། ། གསུམ་པ་ནི། ཕྱོགས་བཅུ་ག་ལའི་སོགས་རྐང་པ་གཉིས་ཏེ། ཕྱོགས་རེ་རེ་ཙམ་མ་ཡིན་པར་ཕྱོགས་
བཅུ་ག་ལ་པའི་མ་དག་པའི་ཞིང་རྣམས་ནི་ཇི་སྙེད་ཡོད་པ་དེ་དག་ཐམས་ཅད་ཀྱང་བདེ་བ་ཅན་དང་མངོན་དགའི་
ཞིང་ལྟར་སྣོད་བཅུད་ཀྱི་སྐྱོན་དང་བྲལ་བའི་སྒོ་ནས་རྒྱ་ཆེར་ཡོངས་སུ་དག་པར་གྱུར་ཅིག་ཅེས་པ་ནི་སྣོད་དག་པར་
སྨོན་ཅིང་། ཞིང་དེ་ཐམས་ཅད་དུའང་བྱང་ཆུབ་ཀྱི་ཤིང་གི་དབང་པོའི་དྲུང་དུ་གཤེགས་པའི་རྒྱལ་བ་དང་།
སངས་རྒྱས་ཀྱི་ཆོས་ཀྱི་སྲས་བྱང་ཆུབ་སེམས་དཔའ་རྣམས་ཀྱིས་རབ་ཏུ་གང་བར་ཤོག་ཅིག་ཅེས་པ་ནི་བཅུད་དག་
པར་སྨོན་པའོ། ། བཞི་པ་ནི། ཕྱོགས་བཅུའི་སེམས་ཅན་སོགས་རྐང་པ་བཞི་སྟེ། འདི་ལ་མི་འདོད་པ་ཞི་བ་
དང་། འདོད་དོན་འགྲུབ་པའི་ཆེད་དུ་སྨོན་པ་གཉིས་ཀྱི་དང་པོ་ནི། ཕྱོགས་བཅུའི་སེམས་ཅན་གང་རྣམས་ཇི་
སྙེད་ཡོད་པ་དེ་དག་རྟག་ཏུ་ནད་མེད་ཅིང་མངོན་མཐོའི་བདེ་བ་ཁྱད་པར་ཅན་དང་ལྡན་པར་གྱུར་ཅིག་ཅེས་
སོ། ། གཉིས་པ་ནི། འགྲོ་བ་སེམས་ཅན་དེ་དག་ཀུན་གྱི་ཆོས་ཀྱི་ཆེད་དུ་འབད་པའི་དགོས་དོན་རྣམས་ནི་ཆོས་
དང་མཐུན་པར་ཡིད་བཞིན་དུ་འགྲུབ་པར་གྱུར་ཅིང་། དེའི་ཆེད་དུ་སྨོན་པའི་རེ་བ་ཅི་ཡོད་པའང་ལེགས་པར་
འགྲུབ་པར་ཤོག་ཅེས་སོ། ། འདིར་མཐུན་པར་གྱུར་ཅིང་ཞེས་པ་ནི་སྡེབ་སྦྱོར་གྱི་དབང་དུ་བྱས་ཀྱི། གྱུར་ཅིག་
ཅེས་འབྱུང་བ་ལྟར་བྱས་ཀྱང་དོན་མི་འགལ་ལོ། ། ས་བཅད་གཉིས་པ་བྱང་ཆུབ་ཀྱི་སེམས་མི་བརྗེད་བར་སྨོན་པ་
ལ་གཉིས། མཐུན་རྐྱེན་དང་ལྡན་པ་དང་། འགལ་རྐྱེན་དང་བྲལ་བར་སྨོན་པའོ། ། དང་པོ་ནི། བྱང་ཆུབ་
སྤྱོད་པ་སོགས་ཚིགས་བཅད་བྱེད་དང་བཞི་སྟེ། འདི་ལའང་སྐྱེ་བ་དྲན་ཅིང་རབ་ཏུ་འབྱུང་བ་དང་། སྤྱོད་པ་
རྫོགས་ཤིང་ཚུལ་ཁྲིམས་དག་པ་དང་། འགྲོ་བ་རང་རང་གི་སྐད་ཀྱིས་ཆོས་སྟོན་པ་དང་། ཕར་ཕྱིན་ལ་བརྩོན་
ཞིང་བྱང་ཆུབ་ཀྱི་སེམས་དང་མི་འབྲལ་བར་སྨོན་པ་རྣམས་ལས། དང་པོ་ནི། བླ་ན་མེད་པའི་བྱང་ཆུབ་ཀྱི་ཕྱིར་
རྒྱལ་སྲས་ཀྱི་སྤྱོད་པ་ཁྱད་པར་ཅན་དག་ནི་བདག་གིས་སྤྱོད་པར་བྱེད་ཅིང་། སྤྱོད་པ་བྱེད་པའི་རྟེན་འགྲོ་བ་གང་དུ་
སྐྱེས་པ་དེ་དག་ཀུན་ཏུ་སྐྱེ་བ་དྲན་པར་གྱུར་ཅིག ། དེ་ལྟ་བུའི་ཚེ་རབས་ཀུན་ཏུ་འཆི་འཕོ་བ་དང་སྐྱེ་བའི་གནས་
སྐབས་ཀྱི་སྐྱེ་བ་ཐམས་ཅད་དུ་རྟག་ཏུ་བདག་ནི་རབ་ཏུ་འབྱུང་བར་བྱེད་པར་ཤོག་ཅེས་སོ། ། གཉིས་པ་ནི། དེ་
161

༄༅། ། རྗེ་བཙུན་གྲུག་ས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྟར་རབ་ཏུ་བྱུང་ནས་རྒྱལ་བ་ཀུན་གྱིས་ཇི་ལྟར་སློབ་པའི་རྗེས་སུ་སྟེ་དེ་དག་མཐུན་པར་སློབ་པར་གྱུར་ཏེ། བཟང་
པོ་སྟེ་དགེ་བའི་སྤྱོད་པ་ཐམས་ཅད་ཡོངས་སུ་རྫོགས་པར་བྱེད་ཅིང་། ཚུལ་ཁྲིམས་ཀྱི་སྤྱོད་པ་ཉེས་ལྟུང་གི་དྲི་མ་མེད་
པ་དང་། དམན་པའི་བྱང་ཆུབ་དོན་གཉེར་གྱི་བསམ་པ་དང་བྲལ་བའི་ས་ཡོངས་སུ་དག་པ་དེ་ལྟ་བུའི་སྒོ་ནས་རྟག་
ཏུ་མ་ཉམས་ཤིང་སྐྱོན་མེད་པར་རྟག་ཏུ་སྤྱོད་པར་ཤོག་ཅིག་ཅེས་སོ། ། རྒྱ་འགྲེལ་འགའ་ཞིག་ལས་ཉེས་པ་མི་སྤྱོད་
པས་མ་ཉམས་པ་དང་། དུས་གསུམ་གྱི་ཡུལ་ལ་ཞེན་པའི་སྲེད་པ་དང༌། དུག་གསུམ་གྱིས་ཀུན་ནས་བསླངས་པའི་
སྲེད་པ་མེད་པས་སྐྱོན་མེད་ཅེས་བཤད་དེ་མི་འགལ་ལོ། ། གསུམ་པ་ནི། ལྷ་ལ་སོགས་པ་འགྲོ་བ་སྣ་ཚོགས་པ་
རྣམས་ལ་དེ་དག་གི་སྐད་དང་འདྲ་བར། ལྷའི་སྐད་དང་། ཀླུའི་སྐད་དང་། གནོད་སྦྱིན་གྱི་སྐད་དང་། གྲུལ་
བུམ་དག་གི་སྐད་དང་། མི་ཡི་སྐད་རྣམས་དང་། དེ་བཞིན་དུ་ལྷ་མིན། སྲིན་པོ། ཡི་དྭགས། དུད་འགྲོ་
སོགས་འགྲོ་བ་ཀུན་གྱི་སྒྲ་སྐད་ཅི་ཙམ་ཡོད་པ་དང་མཐུན་པར་སེམས་ཅན་དེ་ཐམས་ཅད་ཀྱི་སྐད་དུ་བདག་གིས་
དམ་པའི་ཆོས་བསྟན་ནས་སོ་སོའི་འདོད་པ་རྫོགས་པར་བྱེད་པར་གྱུར་ཅིག ། དེ་ཡང་སོ་སོ་ཡང་དག་པ་རིག་པ་
བཞི་རྫོགས་པར་ཐོབ་ན་ནི་སྐད་རིགས་ཐམས་ཅད་ལ་འཇུག་ནུས་ཀྱང་། མདོ་ལས། གསུང་དབྱངས་གཅིག་
གིས་སོ་སོའི་ལན་ཀྱང་འདེབས། ། ཞེས་དང་། གསུང་གཅིག་ཉིད་གྱིས་གསུང་མོད་ཀྱི། ། དུ་མ་ཉིད་དུ་སོ་
སོར་གོ། ཞེས་གསུངས་པ་ལྟར་སངས་རྒྱས་ཀྱི་ལེགས་སྦྱར་ལྟ་བུའི་སྐད་གཅིག་གིས་བཤད་པའི་ཚེ། སངས་རྒྱས་
ཀྱི་སྨོན་ལམ་དང་བྱིན་རླབས་ཀྱིས་སྐད་གཅིག་པོ་དེ་འགྲོ་བ་སྐད་མི་འདྲ་བ་རྣམས་ཀྱིས་རང་རང་གི་སྐད་ལྟར་གོ་
བར་འགྱུར་བ་ཡོད་དོ། ། བཞི་བ་ནི། ཚེ་རབས་ཐམས་ཅད་དུ་རང་བརྒྱུད་དེས་པ་སྟེ་དུལ་ཞིང་འཇམ་པའི་སྒོ་
ནས་སྦྱིན་སོགས་ཕ་རོལ་ཏུ་ཕྱིན་པ་དྲུག་ལ་རབ་ཏུ་བརྩོན་པར་བྱས་ཏེ། སྔར་སེམས་ཅན་གྱི་དོན་དུ་བསྐྱེད་པའི་
བྱང་ཆུབ་ཀྱི་སེམས་ནི་ནམ་ཡང་བརྗེད་པར་མ་གྱུར་ཅིག་ཅེས་སོ། ། དེས་ཤིང་ཞེས་པའི་དོན་རྒྱུད་དུལ་བའམ་
འཇམ་པའི་དོན་ཡིན་ཏེ། ཀླུ་སྒྲུབ་ཀྱི་འགྲེལ་བར། དེས་པ་ནི་རྒྱུད་འཇམ་པའོ། ། ཞེས་དང་། ཕྱོགས་གླང་
གིས་ཀྱང་། དེས་པ་ནི་སེམས་ཀྱི་རྒྱུད་མཉེན་པའོ། ། ཞེས་གསུངས་པ་ལྟར་གཞན་ལས་ཀྱང་བཤད་དོ། །
གཞུང་བཞི་བོ་དེ་རྣམས་ཀྱིས་བྱང་ཆུབ་ཀྱི་སེམས་མི་ཉམས་པའི་རྒྱུ་བཞི་བཤད་ཅེས་འགྲེལ་བ་རྣམས་ལས་སོ། །
གཉིས་པ་ནི། སྡིག་པ་གང་རྣམས་སོགས་རྐང་པ་གཉིས་ཏེ། དེ་ལྟར་བྱང་ཆུབ་ཀྱི་སེམས་མི་བརྗེད་ཅིང་འཕེལ་པ་
ལ་བར་དུ་གཅོད་པའི་སྒོ་གསུམ་གྱི་སྡིག་པ་གང་ཞིག་མཆིས་པ་རྣམས་ས་ལམ་གྱི་རྟོགས་པ་སྐྱེ་བ་ལ་སྒྲིབ་བྱེད་ཀྱི་སྒྲིབ་
པར་གྱུར་པའི་ཚོགས་དེ་དག་ཐམས་ཅད་མ་ལུས་པ་ཡོངས་སུ་བྱང་བར་ཤོག ། ས་བཅད་གསུམ་པ་མ་གོས་པའི་
སྦྱོར་བའི་སྨོན་ལམ་ནི། ལས་དང་ཉོན་མོངས་སོགས་རྐང་པ་བཞི་སྟེ་བྱང་ཆུབ་ཀྱི་སྤྱོད་པ་ལ་སློབ་པའི་ཚེ། སྒོ་
162

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱུ་མཚོའི་གནད་དོན་གསལ་བ། །
གསུམ་གྱི་མི་དགེ་བའི་ལས་རྣམས་དང་། ཆགས་སོགས་ཉོན་མོངས་པ་དང་། ཆོས་ལ་བར་དུ་གཅོད་པའི་བདུད་
ཀྱི་ལས་ཡུམ་གྱི་མདོ་ལས་བཤད་པ་དེ་ལྟ་བུ་རྣམས་ལས་གྲོལ་ཞིང་། དེ་ཡང་ཕྱོགས་བ།ཅིག་ཙམ་མ་ཡིན་པར་གང་དུ་
འབྱུང་བའི་འཇིག་རྟེན་འགྲོ་བའི་གནས་རྣམས་སུ་ཡང་ལས་ཉོན་དང་བདུད་ལས་རྣམས་ཀྱིས་མ་གོས་པར་སྤྱོད་
པར་གྱུར་ཅིག ། དཔེ་ཇི་ལྟར་སྤྱད་ན་པདྨ་ཆུ་ནང་དུ་སྐྱེས་ཀྱང་ཆུ་འདམ་གྱིས་མ་གོས་པ་དེ་བཞིན་དུ་དང་། ཉི་
མ་དང་ཟླ་བའི་དཀྱིལ་འཁོར་ནམ་མཁའ་ལ་ཐོགས་པ་མེད་པར་རྒྱུ་བ་ལྟར་སྐྱོན་དེ་དག་གིས་མ་གོས་པར་སྤྱད་པར་
བགྱིའོ། ། དཔེ་སྔ་མས་འཁོར་བའི་གནས་སུ་སྐྱེས་ཀྱང་འཁོར་བའི་སྐྱོན་གྱིས་མ་གོས་པ་དང་། དཔེ་ཕྱི་མས་
འཁོར་བའི་ཡོན་ཏན་ལ་མི་ཆགས་པའི་ཚུལ་བསྟན་ཏེ། བྱང་ཆུབ་སེམས་དཔས་འཁོར་བའི་སེམས་ཅན་གྱི་དོན་
མཛད་པའི་ཁྱད་ཆོས་སོ། ། ས་བཅད་བཞི་བ་སེམས་ཅན་བདེ་ཞིང་ཕན་པའི་སྨོན་ལམ་ནི། ཞིང་གི་ཁྱོན་དང་
སོགས་རྐང་པ་བཞི་སྟེ། སངས་རྒྱས་ཀྱི་ཞིང་དག་གི་རྒྱ་ཁྱོན་དང་ཕྱོགས་བཅུ་རྣམས་ཀྱི་ཁྱོན་ཅི་ཙམ་ཡོད་པར་
གནས་པའི་འགྲོ་བའི་ངན་སོང་གི་སྡུག་བསྔལ་སོགས་སྡུག་བསྔལ་ ཐམས་ཅད་རབ་ཏུ་ཞི་བར་བྱེད་པ་དང་།
མངོན་མཐོ་ལྷ་མིའི་བདེ་བ་དག་ལ་འགྲོ་བ་ཀུན་འགོད་ཅིང་། འགྲོ་བ་ཐམས་ཅད་ལ་ནི་ངེས་ལེགས་ཀྱི་གོ་འཕང་ལ་
འགོད་པའི་ཕན་པར་སྤྱད་པར་བྱའོ། ། ས་བཅད་ལྔ་བ་གོ་ཆའི་སྨོན་ལམ་ནི། བྱང་ཆུབ་སྤྱོད་པ་སོགས་རྐང་པ་
བཞི་སྟེ། སྔོན་དུ་རང་རྒྱུད་སྨིན་པར་བྱ་བའི་ཕྱིར་བྱང་ཆུབ་ཆེན་པོའི་རྒྱུར་འགྱུར་བའི་ཕྱིན་དྲུག་སོགས་ཀྱི་སྤྱོད་པ་
ཡོངས་སུ་རྫོགས་པར་བྱེད་ཅིང་། གཞན་སྨིན་པའི་ཆེད་དུ་གདུལ་བྱའི་སེམས་ཅན་གཞན་དག་གི་ཁམས་དང་
བསམ་པ་ཤེས་ཏེ་ཐབས་གང་གིས་འདུལ་བར་འགྱུར་བའི་རང་གི་སྤྱོད་པ་དེ་དག་གི་སྤྱོད་པ་དང་མཐུན་པར་
འཇུག་འདོད་ཀྱི་གོ་ཆ་གྱོན་ནོ། ། འདིར་དེ་དག་གི་སྤྱོད་པ་རང་གི་སྤྱོད་པ་དང་མཐུན་པར་འཇུག་ཅེས་བཤད་པ་
ལྟར་ཡང་རུང་ངོ་། ། དེ་ལྟ་བུའི་གོ་ཆ་བགོས་ཏེ་གདུལ་བྱ་རྣམས་ལ་བཟང་པོ་དགེ་བའི་སྤྱོད་པ་དག་ནི་རབ་ཏུ་
སྟོན་པར་བྱེད་ཅིང་། ཚུལ་དེ་ལྟ་བུས་མ་འོངས་བསྐལ་བ་ཀུན་ཏུ་སྐྱོ་ངལ་མེད་པར་སྤྱོད་པར་གྱུར་ཅིག་ཅེས་
སོ། ། གཞུང་སྔ་ཕྱི་དེ་དག་གིས་གོ་ཆ་རྣམ་པ་ལྔ་བཤད་ཀྱང་། བསྡུ་ན་སྤྱོད་པ་རྫོགས་པ་དང་། སེམས་ཅན་གྱི་
སྤྱོད་པ་དང་མཐུན་པར་འཇུག་པ་དང་། དམ་པའི་ཆོས་བཟང་པོ་སྟོན་པ་གསུམ་དུ་འདུ་བར་བཤད་དོ། ། ས་
བཅད་དྲུག་པ་སྐལ་མཉམ་གྱི་གྲོགས་དང་འཕྲད་པའི་སྨོན་ལམ་ནི། བདག་གི་སྤྱོད་དང་སོགས་ཚིགས་བཅད་
གཅིག་སྟེ། སྔ་མ་དེར་མ་ཟད། སྐྱེ་བ་ཀུན་ཏུ་བདག་གིས་སྤྱོད་པ་བཟང་པོ་དང་མཚུངས་པར་གང་གིས་སྤྱོད་པའི་
གྲོགས་བཟང་པོ་དེ་དག་དང་ཡང་ནི་རྟག་ཏུ་འགྲོགས་པར་ཤོག་ཅིག་ཅེས་སོ། ། འདི་ལ་ཡང་གི་སྒྲ་ཡོད་མེད་
གཉིས་སྣང་ངོ༌། ། འགྲོགས་ན་ཅི་ཞིག་བྱ་བ་ནི། རང་དང་གྲོགས་རྣམས་ཕན་ཚུན་ལུས་དང་ངག་རྣམས་དང་ནི་
163

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སས་ས་
སེམས་ཏེ་ཡིད་ཀྱིས་ཀྱང་བྱང་ཆུབ་ཀྱི་ཕྱིར་སྤྱོད་པ་དག་དང་སྨོན་ལམ་ཕྱོགས་གཅིག་ཏུ་མཐུན་པར་འཇུག་ཅིང་སྤྱད་
པར་ཤོག་ཅིག་ཅེས་སོ། ། ས་བཅད་བདུན་པ་དགེ་བའི་བཤེས་གཉེན་དང་འཕྲད་པའི་སྨོན་ལམ་ནི། བདག་ལ་
ཕན་པ་སོགས་རྐང་པ་བཞི་སྟེ། སྔ་མ་དེར་མ་ཟད། བདག་དང་འཕྲལ་དང་ཡུན་དུ་ཕན་པར་འདོད་པའི་གྲོགས་
པོ་དགེ་བའི་བཤེས་བགཉེན་གང་བྱང་ཆུབ་ཀྱི་སྤྱོད་པ་བཟང་པོ་རབ་ཏུ་སྟོན་པར་བགྱིད་པ་དེ་དག་དང་ཡང་རྟག་ཏུ་
ཕྲད་པར་ཤོག་ཅིག་ཅེས་སོ། ། ཕྲད་ནས་ཀྱང་བཤེས་གཉེན་དེ་དག་གི་ཡིད་ཐུགས་ནི་བདག་གིས་དུས་ནམ་ཡང་
མི་དབྱུང་བ་སྟེ་སུན་འབྱིན་པར་མི་བྱེད་པར་ཤོག་ཅིག་ཅེས་སོ། ། རྒྱ་འགྲེལ་དག་ལས་ནི་དེ་ལྟར་དུ་བཤད་ལ།
ཁ་ཅིག་གྲོགས་ཞེས་པ་དགེ་བའི་བཤེས་ལ་མ་སྦྱར་བར་དེའི་གྲོགས་ལ་སྦྱར་བ་ལྟར་སྣང་ཡང་དོན་མིན་ནོ། ། ས་
བཅད་བརྒྱད་པ་སངས་རྒྱས་མངོན་དུ་གྱུར་པ་ལ་མཆོད་པར་སྨོན་པ་ནི། སངས་རྒྱས་སྲས་ཀྱི་སོགས་རྐང་པ་བཞི་
སྟེ། སངས་རྒྱས་ཀྱི་སྲས་བྱང་ཆུབ་སེམས་དཔའ་རྣམས་ཀྱིས་བསྐོར་བའི་མགོན་པོ་རྒྱལ་བ་རྣམས་ནི་ལྐོག་གྱུར་
མིན་པར་མངོན་སུམ་དུ་དུས་རྟག་ཏུ་བདག་གིས་བལྟ་ཞིང་། དེར་མ་ཟད་ཚུལ་དེ་ལྟ་བུས་མ་འོངས་བསྐལ་པ་ཀུན་
ཏུ་ཡིད་སྐྱོ་བ་མེད་པར་རྒྱལ་བ་དེ་དག་ལ་ཡང་མཆོད་པ་སྣ་ཚོགས་ཀྱིས་མཆོད་པ་རྒྱ་ཆེར་བགྱི་བར་སྨོན་ནོ། ། ས་
བཅད་དགུ་བ་དམ་པའི་ཆོས་འཛིན་པར་སྨོན་པ་ནི། རྒྱལ་བ་རྣམས་ཀྱི་སོགས་རྐང་པ་བཞི་སྟེ། རྒྱལ་བ་རྣམས་ཀྱི་
ལུང་རྟོགས་ཀྱི་དམ་པའི་ཆོས་ཐམས་ཅད་དང་དེ་དག་གིས་གསུངས་པའི་ལུང་གི་དམ་ཆོས་རྣམས་ནི་མི་བརྗེད་པའི་
གཟུངས་ཀྱི་སྒོ་ནས་འཛིན་པར་བྱེད་ཅིང་། བྱང་ཆུབ་ཀྱི་སྤྱོད་པའི་ཁྱད་པར་རྣམས་འགྲོ་བ་གཞན་དག་ལ་འཆད་
པའི་སྒོ་ནས་ཀུན་ཏུ་སྣང་བ་སྟེ་རྒྱས་པར་བྱེད་པ་དང་། དེར་མ་ཟད། ཀུན་ཏུ་བཟང་པོའི་སྤྱོད་པ་རྣམས་རྣམ་
པར་སྤྱོད་པ་མང་སྟེ་དེའི་སྐྱོན་སྦྱོང་བའི་ཚུལ་གྱིས་དག་པར་བྱེད་པར་ཤོག་ཅིག ། དེ་ཡང་དུས་ཐུང་ངུ་ཙམ་མ་
ཡིན་པར་མ་འོངས་བསྐལ་པ་ཀུན་ཏུ་ཡིད་མི་སྐྱོ་བར་སྤྱད་པར་བགྱི་བར་སྨོན་ནོ། ། དམ་པའི་ཆོས་འཛིན་པའི་
སྨོན་ལམ་འདི་རྒྱ་ཆེ་སྟེ། རྗེའི་རྟོགས་བརྗོད་ལས། རྒྱལ་སྲས་སྨོན་ལམ་གངྒཱའི་ཀླུང་རྣམས་ནི། ། དམ་ཆོས་
འཛིན་པའི་སྨོན་ལམ་ནང་འདུས་པར། ། གསུངས་ཕྱིར་ཞེས་བཤད་ཅིང་། གང་ལས་གསུངས་པ་ཡང་ལྷ་མོ་
དཔལ་འཕྲེང་གི་ཞུས་པའི་མངོན་གསལ་ལོ། ། ས་བཅད་བཅུ་པ་མི་ཟད་པའི་མཛོད་ཐོབ་པར་སྨོན་པ་ནི། སྲིད་
པ་ཐམས་ཅད་སོགས་རྐང་པ་བཞི་སྟེ། སྲིད་པ་གཅིག་ཏུ་མ་ཟད་འདོད་པ་ལ་སོགས་པ་ཁམས་གསུམ་གྱི་སྲིད་པ་
ཐམས་ཅད་དུ་ཡང་ལས་དང་སྨོན་ལམ་གྱི་དབང་གིས་འཁོར་ཞིང་སྐྱེ་བ་ན། བསོད་ནམས་དང་ཡེ་ཤེས་ཀྱི་ཚོགས་
དག་ནི་མི་ཟད་པ་སྟེ་དཔག་ཏུ་མེད་པ་རྙེད་ཅིང་། བྱང་ཆུབ་ཀྱི་སེམས་དང་གདུལ་བྱ་སྨིན་ཅིང་གྲོལ་བ་ལ་མཁས་
པའི་ཐབས་དང་། ཇི་ལྟ་ཇི་སྙེད་རྒྱུན་རྣམ་པར་འབྱེད་པའི་ཤེས་རབ་ལྷག་མཐོང་གི་ཕྱོགས་ཀྱིས་བསྡུས་པ་དང་།
164

༄༅། །འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
ཇི་ལྟ་བ་དང་ཇི་སྙེད་པ་ལ་དམིགས་པའི་ཏིང་ངེ་འཛིན་ནི་ཞི་གནས་ཀྱིས་བསྡུས་པ་དང་། རྣམ་པར་ཐར་བ་བརྒྱད་
སོགས་དང་བཅས་པའི་ཡོན་ཏན་ཀུན་གྱི་མི་ཟད་པའི་མཛོད་དུ་གྱུར་ཅིག་ཅེས་སོ། །
ས་བཅད་བཅུ་གཅིག་པ་འཇུག་པ་དུ་མའི་སྒོ་ནས་སྨོན་པ་ནི། སྐྲ་ཙམ་ཁྱོན་ལ་ཞེས་པ་ནས། ཀུན་གྱི་དྲུང་
དུ་བདག་མཆིའོ་ཞེས་པའི་བར་ཚིགས་བཅད་བརྒྱད་དེ། འདི་ལ་བདུན། སངས་རྒྱས་ཀྱི་ཞིང་ལྟ་བུ་ལ་འཇུག་པ།
སངས་རྒྱས་ཀྱི་གསུང་ལ་འཇུག་པ། ཆོས་ཀྱི་འཁོར་ལོ་བསྐོར་བ་ལ་འཇུག་པ། བསྐལ་བ་ཀུན་ཏུ་འཇུག་པ།
རྒྱལ་བ་ཀུན་ལ་ལྟ་ཞིང་དེ་རྣམས་ཀྱི་སྤྱོད་ཡུལ་ལ་འཇུག་པ། སངས་རྒྱས་ཀྱི་ཞིང་སྒྲུབ་པ་ལ་འཇུག་པ། སངས་
རྒྱས་རྣམས་ཀྱི་དྲུང་དུ་འགྲོ་བ་ལ་འཇུག་པར་སྨོན་པའི་དང་པོ་ནི། རྡུལ་ཕྲ་རབ་གཅིག་གི་སྟེང་སྟེ་གོ་ས་ན་རྡུལ་ཇི་
སྙེད་ཡོད་པའི་གྲངས་དང་མཉམ་པའི་སངས་རྒྱས་ཀྱི་ཞིང་དང་། ཞིང་དེར་གྲངས་མེད་ཅིང་བསམ་གྱིས་མི་ཁྱབ་
པའི་སངས་རྒྱས་རྣམས་ནི་སངས་རྒྱས་རྣམས་ནི་སངས་རྒྱས་ཀྱི་སྲས་བྱང་ཆུབ་སེམས་དཔའི་འཁོར་གྱི་དབུས་ན་
བཞུགས་པ་ལ་མངོན་སུམ་དུ་བལྟ་ཞིང་། དེ་རྣམས་ཀྱི་དྲུང་དུ་བྱང་ཆུབ་ཀྱི་སྤྱད་པ་ཕྱིན་དྲུག་སོགས་སྤྱོད་ཅིང་
གནས་པར་བགྱིའོ། ། ཚུལ་དེ་ལྟ་བུ་ནི་ཕྱོགས་གཅིག་ཙམ་དུ་མིན་གྱི། དེ་ལྟར་དུ་ཤར་ལ་སོགས་པ་མ་ལུས་པ་
ཐམས་ཅད་ཀྱི་ཕྱོགས་སུ་ཡང་སྐྲའི་རྩེ་མོ་ཙམ་གྱི་ཁྱོན་ལ་དུས་གསུམ་གྱི་ཚད་ཇི་སྙེད་ཀྱི་ཡུན་དུ་སངས་རྒྱས་རྒྱ་མཚོ་
ལྟར་མང་ཞིང་མི་ཟད་པ་དང་། སངས་རྒྱས་ཀྱི་ཞིང་རྣམས་ཀྱང་རྒྱ་མཚོའི་ཆུའི་ཕུང་པོ་ལྟར་མང་ཞིང་མི་ཟད་པ་
དང་། བསྐལ་བ་རྒྱ་མཚོ་ལྟར་མི་ཟད་མང་ཞིང་མི་ཟད་པའི་བར་དུ་བྱང་ཆུབ་ཀྱི་སྤྱོད་པ་སྤྱོད་ཅིང་། སངས་རྒྱས་
ཀྱི་ཞིང་དང་དེ་རྣམས་སུ་བཞུགས་པའི་སངས་རྒྱས་སྲས་དང་བཅས་པ་ལ་བལྟ་བའི་ཚུལ་ལ་རབ་ཏུ་འཇུག་པར་
བགྱིའོ། སངས་རྒྱས་རྒྱ་མཚོ་དང་ཞིང་རྣམས་རྒྱ་མཚོ་ཞེས་པའི་རྒྱ་མཚོ་ནི་མང་ཚིག་ཡིན་པས་རྒྱ་མཚོ་ཁོ་ན་ལ་མི་
གཟུང་ཡང་རྒྱ་མཚོའི་ཆུ་དཔེར་མཚོན་པའོ། ། འདིར་འགྲེལ་བ་རྣམས་སུ་རྡུལ་གཅིག་གི་སྟེང་དང་སྐྲའི་རྩེ་མོ་
ཙམ་གྱི་ཁྱོན་ལ་སངས་རྒྱས་དང་སངས་རྒྱས་ཀྱི་ཞིང་རྒྱུ་མཚོ་དེ་སྙེད་ཆུད་མི་ཆད་ཀྱི་རྩོད་སྤོང་རེ་མཛད་ཀྱང་ཐམས་
ཅད་དྲངས་ན་མང་དུ་འགྱུར་དོགས་པས་མཚོན་ཙམ་ནི། མདོ་ལས། བསམ་གཏན་དང་ལས་དང་ཀླུ་དང་
སངས་རྒྱས་ཀྱི་མཐུ་སྟེ་བསམ་གྱིས་མི་ཁྱབ་པ་བཞི་དང་། ཆོས་ཉིད་དང་སྨོན་ལམ་དང་མོས་པའི་མཐུ་བསམ་གྱིས་
མི་ཁྱབ་པའི་ཚུལ་ཡང་བཤད་པས། སོ་སྐྱེའི་བློ་ཡུལ་ན་རྡུལ་གཅིག་གི་སྟེང་ན་རྡུལ་ཇི་སྙེད་ཀྱི་སངས་རྒྱས་དང་དེའི་
ཞིང་དེ་སྙེད་ཆུད་དཀའ་བ་བདེན་མོད། འཕགས་ཆེན་དབང་ཐོབ་པ་རྣམས་དང་། བསམ་གྱིས་མི་ཁྱབ་པའི་
མཐུ་བཞི་ལ་སོགས་པའི་དབང་དུ་བྱས་ན་མི་འགལ་ཞིང་། འཇིག་རྟེན་ནའང་སྣོད་ཆུང་ངུའི་ཆུའི་ནང་དུ་ཉི་ཟླ་རྒྱུ་
སྐར་དང་རིའི་གཟུགས་བརྙན་དག་ཀྱང་ཆུད་བར་མཐོང་བ་བཞིན་ནོ། ། དེར་མ་ཟད། ཕལ་བོ་ཆེ་སོགས་ཀྱི་
165

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མདོ་ལས་ཀྱང་གསལ་ལ། དཔལ་ལྡན་ཟླ་བས་ས་བཅུ་བའི་མདོ་ནས་བཤད་པའི་དོན་འཆད་པ་ན། དབུ་མ་
འཇུག་པ་ལས། ས་བཅུ་པའི་གནས་སྐབས་སུ་ཡང༌། བ་སྤུའི་ཁུང་བུར་བྱང་སེམས་ཉན་རང་དང་། ། ལྷན་
ཅིག་རྫོགས་སངས་རྒྱས་སྐུ་གྲོངས་འདས་དང་། ། དེ་བཞིན་ལྷ་དང་ལྷ་མིན་མི་དག་ཀྱང་། ། སྐད་ཅིག་རེ་རེ་ལ་
ནི་སྟོན་པར་ནུས། ། ཞེས་གསུངས་ཤིང་། སངས་རྒྱས་ཀྱི་ཡོན་ཏན་འཆད་པའི་སྐབས་སུ་ཡང་དེ་ཉིད་ལས།
དག་པ་འདི་ནི་བཞེད་པ་འཇུག་པ་ཡིས། ། རྡུལ་གཅིག་ཡུལ་ལ་མཁའ་གཏུགས་འཇིག་རྟེན་དང༌། ། འཇིག་
རྟེན་མཐའ་ཡས་ཕྱོགས་ཁྱབ་རྡུལ་སྟོན་མོད། ། རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། ། ཞེས་དང་།
དེ་བཞིན་དུ་བ་སྤུའི་ཁུང་བུ་གཅིག་ལའང་སངས་རྒྱས་བྱང་སེམས་ཉན་རང་སོགས་དང་སྔོན་གྱི་སྤྱོད་པའི་གནས་
སྐབས་ཇི་སྙེད་བྱུང་བ་རྣམས་ཅི་འདྲ་བ་དེ་ལྟ་བུ་དུས་གཅིག་ཏུ་གསལ་བར་སྟོན་ནུས་པ་ཡིན་ཏེ། དེ་ཉིད་ལས།
ཐུབ་དབང་དུས་གཅིག་ཁོ་ནར་དེའི་རྒྱུ་མཐུན། ། ཞེས་པ་ནས། ཐམས་ཅད་བ་སྤུའི་ཁུང་བུར་གཅིག་ཚེ་
སྟོན། ། ཞེས་གསུངས་པ་ལྟར་རོ། །འདི་ལྟ་བུ་ནི་དཔའ་བར་འགྲོ་བའི་ཏིང་ངེ་འཛིན་ཐོབ་པ་རྣམས་ཀྱིས་ཀྱང་
ནུས་ཤིང་། ཁྱད་པར་དུ་ཀུན་ཏུ་བཟང་པོ་ནི་ཚུལ་འདི་ལ་དབང་བ་རྣམས་ཀྱི་རྒྱལ་པོར་བཤད་དོ། ། གཉིས་པ་
ནི། སངས་རྒྱས་ཀྱི་གསུང་གཅིག་གི་ཡན་ལག་སྟེ་གསུང་གཅིག་ཉིད་ཀྱི་ཆ་ཤས་ཀྱང་འདུལ་བྱ་རྣམས་ཀྱིས་གོ་ཚུལ་
ཐ་དད་པ་རྒྱ་མཚོ་ལྟར་མང་བའི་སྒྲ་སྐད་དུ་འགྱུར་བ་ཉིད་ཀྱི་ཚུལ་དེ་ལྟ་བུའི་སྒོ་ནས། རྒྱལ་བ་ཀུན་གྱི་དབྱངས་ཀྱི་
ཡན་ལག་རྣམ་པར་དག་པ་འགྲོ་བ་ཀུན་གྱི་བསམ་པ་ཇི་ལྟ་བ་བཞིན་དུ་འབྱུང་བའི་སངས་རྒྱས་ཀྱི་གསུང་དབྱངས་
ཀུན་ཐོགས་པ་མེད་པར་ཤེས་པ་ལ་དུས་རྟག་ཏུ་འཇུག་པར་བགྱིའོ། ། འདིར་ཀླུ་སྒྲུབ་ཀྱི་འགྲེལ་བ་ལས། མོས་པ་
སྣ་ཚོགས་ཅན་གྱི་ནི། ། འཁོར་མང་རྣམས་ནི་གནས་པ་ལས། ། གསུང་གཅིག་བཀའ་ནི་སྩལ་བ་ན། །
གསུང་རྣམས་དུ་མང་སོར་འགྱུར་ཞིང་། ། ང་ཡི་ཆེད་དུ་ཡིན་ནོ་ཞེས། ། སྐྱེ་བོ་ཀུན་གྱི་རྟོགས་འགྱུར་གང་། །
འདི་ལས་ཆེས་རྨད་ཅི་ཡོད་དོ། ། འདི་ལས་ཆེས་མཚར་ཅི་ཞིག་ཡོད ། ཅེས་དྲངས་པ་དང་། ཕྱོགས་གླང་གི་
འགྲེལ་བར་ཡང་། འཁོར་བར་འཁོར་བ་མང་པོ་རྣམས། ། དད་པའི་རྣམ་པ་སྣ་ཚོགས་ལ། ། གསུང་གཅིག་
ཏུ་ནི་བཤད་མོད་ཀྱི། ། དུ་མའི་རྣམ་པར་གོ་བར་འགྱུར། ། ཞེས་དྲངས་ཏེ། འགྲེལ་བ་གཞན་ལས་ཀྱང་
ངོ༌། ། སངས་རྒྱུས་ལ་གསུང་ཡན་ལག་དྲུག་ཅུ་དང་དྲུག་ཅུ་རྩ་བཞིར་ཡང་བཤད་ཅིང་། དེར་མ་ཟད་གསུང་
དབྱངས་ཡན་ལག་རེ་རེ་ལའང་དྲུག་ཅུ་རྩ་བཞི་རེ་མ་ཚང་བ་མེད་པར་འབྱུང་སྟེ། བསྟོད་སྤྲིན་རྒྱ་མཚོ་ལས། དེ་
ལྟར་བཞི་ཡིས་ལྷག་པའི་དྲུག་ཅུའི་དབྱངས། ། གསུང་གཅིག་ཉིད་ལའང་མ་ཚང་མེད་པར་ནི། ། ཇི་སྲིད་ནམ་
མཁའི་མཐའ་ཁྱབ་དེ་སྲིད་དུ། ། སྐལ་ལྡན་རྣ་བའི་ལམ་དུ་བདེ་བ་སྟེར། ། ཞེས་གསུངས་པ་ལྟར་ཏེ་གསང་བ་
166

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
བསམ་གྱིས་མི་ཁྱབ་པའི་མདོའི་དོན་ནོ། ། གསུམ་པ་ནི། དེར་མ་ཟད། འདས་མ་འོངས་ད་ལྟའི་དུས་གསུམ་
དུ་བྱོན་པ་དང་གཤེགས་པར་འགྱུར་བའི་རྒྱལ་བ་ཐམས་ཅད་དག་ལ་སེམས་ཅན་རྣམས་ཀྱི་ཆེད་དུ་ཆོས་ཀྱི་འཁོར་
ལོའི་ཚུལ་རྣམས་རབ་ཏུ་བསྐོར་བར་མཛད་པ་ཡི་སངས་རྒྱས་དེ་དག་གི་ཡང་གསུང་དབྱངས་མི་ཟད་པར་འབྱུང་བ་
ལ། སྐད་ཅིག་རེ་རེ་དང་ཡང་ཡང་ཉན་ནུས་པའི་བློ་ཡི་སྟོབས་ཀྱིས་བདག་ཀྱང་རབ་ཏུ་འཇུག་པར་བགྱིའོ། ། སྔ་
མ་ནི་སངས་རྒྱས་གཅིག་གི་གསུང་གི་ཆ་ཤས་རྣམས་དང་། འདི་ནི་སངས་རྒྱས་ཐམས་ཅད་ཀྱི་གསུང་གི་ཆ་ཤས་
རྣམས་ལ་འཇུག་པར་སྨོན་པའོ། ། བཞི་པ་ནི། དུས་གཅིག་ཏུ་འཇུག་ནུས་པ་དེར་མ་ཟད། མ་འོངས་པའི་
བསྐལ་པ་ཐམས་ཅད་དུ་དེ་ལྟར་དུ་འཇུག་པར་འགྱུར་ཞིང་། དེ་ཡང་རིང་དུ་མི་ཐོགས་པར་དུས་སྐད་ཅིག་མ་
གཅིག་གིས་མྱུར་དུ་ཐོས་པར་བདག་ཀྱང་འཇུག་པར་བགྱིའོ། ། བསྐལ་བ་ལ་བར་གྱི་བསྐལ་བ་དང་བསྐལ་བ་
ཆེན་པོ་གཉིས་ཡོད་ཅིང་། བར་བསྐལ་བརྒྱད་ཅུའི་ཡུན་བསྡོམས་པས་བསྐལ་བ་ཆེན་པོ་གཅིག་གོ ། དེ་ལྟ་བུའི་
མ་འོངས་པའི་བསྐལ་བར་མ་ཟད། གང་ཡང་དུས་གསུམ་ཀའི་ཚོད་ཀྱི་བསྐལ་བ་དེ་དག་ཐམས་ཅད་སྐད་ཅིག་མ་
གཅིག་གི་ཆ་ཤས་སུ་བསྒྱུར་བའི་སྟོབས་ཀྱིས་ནི་ཞུགས་པ་སྟེ་འཇུག་ནུས་པར་སྤྱད་པར་སྨོན་ནོ། ། འདི་ནི་སྨོན་
ལམ་ཡིན་ཀྱང་དབང་ཐོབ་པ་རྣམས་ཀྱིས་སྐད་ཅིག་བསྐུལ་བར་བསྒྱུར་པ་དང་། བསྐལ་བ་ཡང་སྐད་ཅིག་ཏུ་
བསྒྱུར་ནུས་པར་བཤད་དོ། ། ལྔ་བ་ནི། དུས་གསུམ་དུ་སེམས་ཅན་གྱི་དོན་དུ་བྱོན་གཤེགས་མཛད་པའི་མི་ཡི་
སེངྒེ་སངས་རྒྱས་བཅོམ་ལྡན་འདས་གང་ཡིན་པ་དེ་དག་ཐམས་ཅད་ལ། དུས་མྱུར་བར་སྐད་ཅིག་མ་གཅིག་ལ་
བདག་གིས་མངོན་སུམ་དུ་བལྟ་ཞིང་། རྟག་ཏུ་སྟེ་རྒྱུན་དུ་སངས་རྒྱས་དེ་དག་གི་ནི་སྐུ་གསུང་ཐུགས་ཀྱི་སྤྱོད་ཡུལ་
བསམ་གྱིས་མི་ཁྱབ་པའི་ཚུལ་ལ། ཆོས་རྣམས་བདེན་སྟོང་སྒྱུ་མ་ལྟར་ཤེས་པར་གྱུར་པའི་ཏིང་ངེ་འཛིན་ཟབ་མོའི་
རྣམ་པར་ཐར་བའི་སྟོབས་ཀྱིས་འཇུག་པར་བགྱིའོ། ། སྒྱུ་མར་གྱུར་པ་ནི་སྒྱུ་མ་ལྟ་བུའི་ཏིང་ངེ་འཛིན་ལ་བཤད་
ཀྱང་རུང་ངོ་། ། དྲུག་པ་ནི། གང་ཡང་དུས་གསུམ་པོ་དག་གི་སངས་རྒྱས་ཀྱི་ཞིང་གི་བཀོད་པ་ཇི་སྙེད་ཡོད་པ་དེ་
དག་ཐམས་ཅད་བསྒོམས་པ་དང་མོས་པའི་སྟོབས་ཀྱིས་རྡུལ་ཕྲ་རབ་གཅིག་གི་སྟེང་ན་མངོན་པར་བསྒྲུབ་པར་བྱར་
ནུས་པར་སྨོན་ལ། དེ་ཡང་ཡུལ་དུས་ཕྱོགས་གཅིག་ཙམ་མ་ཡིན་པར་ཚུལ་དེ་ལྟར་ཤར་ལ་སོགས་པའི་ཕྱོགས་
རྣམས་མ་ལུས་པ་ཐམས་ཅད་དུ་ཡང་རྒྱལ་བ་དག་གི་ཞིང་རྣམས་ཀྱི་བཀོད་པ་སྒྲུབ་པ་ལ་འཇུག་པར་སྨོན་ནོ། ། དེ་
ལྟ་བུ་ནུས་མི་ནུས་ཀྱི་དོགས་གཅོད་ནི་གོང་གི་རྡུལ་གཅིག་སྟེང་ན་ཞེས་སོགས་ཀྱི་སྐབས་སུ་བཤད་པ་བཞིན་ཏེ་
འགྲེལ་བ་དག་ལས་ཀྱང་དོགས་སེལ་དེ་མཛད་དོ། ། བདུན་པ་ནི། གང་ཡང་མ་བྱོན་པའི་སངས་རྒྱས་འཇིག་
རྟེན་གྱི་སྒྲོན་མེར་གྱུར་པ་དེ་དག་རྣམས་རིམ་པར་ཏེ་རིམ་གྱིས་འཚང་རྒྱ་བ་དང་། ཆོས་ཀྱི་འཁོར་ལོ་བསྐོར་བ་
167

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་། སྐུ་མྱ་ངན་ལས་འདས་པ་རབ་ཏུ་ཞི་བར་གཤེགས་པའི་མཐའ་སྟོན་པའི་ཚུལ་མཛད་པའི་མགོན་པོ་སངས་
རྒྱས་ཀུན་གྱི་དྲུང་དུ་བདག་རྫུ་འཕྲུལ་གྱིས་མཆི་བ་སྟེ་འགྲོ་བར་སྨོན་ནོ། ། འདི་དག་གིས་མཚོན་ནས་མཛད་པ་
བཅུ་གཉིས་སྟོན་པའི་སྐབས་ཐམས་ཅད་དུ་འགྲོ་བར་སྨོན་པ་འགྲེལ་བ་རྣམས་ལས་བཤད་དོ། ། ས་བཅད་བཅུ་
གཉིས་པ་སྟོབས་ཀྱི་སྒོ་ནས་སྨོན་པ་ནི། ཀུན་ཏུ་མྱུར་བའི་སོག་ས་ཚིགས་བཅད་གཉིས་སོ། ། འདི་ལ་བཅུ་སྟེ།
མྱུར་བའི་སྟོབས་དང་། ཐེག་པའི་སྟོབས་དང་། ཡོན་ཏན་གྱི་སྟོབས་དང༌། བྱམས་པའི་སྟོབས་དང༌། བསོད་
ནམས་ཀྱི་སྟོབས་དང་། ཡེ་ཤེས་ཀྱི་སྟོབས་དང་། ཤེས་རབ་ཀྱི་སྟོབས་དང་། ཏིང་ངེ་འཛིན་གྱི་སྟོབས་དང་།
ཐབས་ཀྱི་སྟོབས་དང་། བྱང་ཆུབ་ཀྱི་སྟོབས་རྣམས་ལས། དང་པོ་ནི། གང་འདོད་པའི་གནས་དེ་དང་དེར་
ཐོགས་མེད་ཡུད་ཙམ་གྱིས་བགྲོད་ནུས་པའི་ཀུན་ཏུ་མྱུར་བའི་རྫུ་འཕྲུལ་གྱི་སྟོབས་རྣམས་དང་། གཉིས་པ་སེམས་
ཅན་ཐམས་ཅད་ལ་ཀུན་ནས་ཕན་པའི་སྒོར་གྱུར་པའི་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་བསྐྱེད་པ་ཡི་ཐེག་པ་
ཆེན་པོའི་ལྷག་བསམ་གྱི་སྟོབས་རྣམས་དང་། གསུམ་པ་དུས་ཀུན་ཏུ་བཟང་པོའི་ཡོན་ཏན་ལ་སྤྱོད་པའི་སྟོབས་
རྣམས་དང་། བཞི་བ་དུས་ཀུན་ཏུ་སེམས་ཅན་ལ་ཕན་བདེའི་བསམ་པས་ཁྱབ་པའི་བྱམས་པ་དག་གི་སྟོབས་དང་
ལྕབ་དུས་སམ་ཚེ་རབས་ཀུན་ནས་བྱས་པའི་དགེ་བའི་བསོད་ནམས་ཀྱི་སྟོབས་རྣམས་དང་། དྲུག་པ་ཤེས་བྱ་
ཐམས་ཅད་ལ་ཆགས་པ་དང་ཐོགས་པ་མེད་པར་གྱུར་པའི་ཡེ་ཤེས་ཀྱི་སྟོབས་དང་། བདུན་པ་ཟབ་མོའི་དོན་རྣམ་
པར་འབྱེད་པའི་ཤེས་རབ་གྱི་སྟོབས་དང་། བརྒྱུད་པ་སེམས་ཅན་གྱི་དོན་སྒྲུབ་པ་ལ་མཁས་པའི་ཐབས་ཀྱི་སྟོབས་
དང་དགུ་བ་དམིགས་པ་ལ་རྩེ་གཅིག་པའི་ཏིང་ངེ་འཛིན་གྱི་སྟོབས་དག་གིས་ནི་བཅུ་བ་བྱང་ཆུབ་ཆེན་པོ་སངས་
རྒྱས་ཀྱི་སྟོབས་རྣམས་ཡང་དག་པར་སྒྲུབ་པར་བྱེད་པར་སྨོན་ནོ། ། ས་བཅད་བཅུ་གསུམ་པ་མི་མཐུན་ཕྱོགས་
སེལ་ཞིང་སྒྲུབ་པའི་སྟོབས་ཀྱི་སྒོ་ནས་སྨོན་པ་ནི། ལས་ཀྱི་སྟོབས་རྣམས་སོགས་རྐང་པ་བཞི་སྟེ། འཁོར་བར་
འཕེན་པའི་ལས་ཀྱི་སྟོབས་རྣམས་ཡོངས་སུ་དག་པར་བྱེད་ཅིང་། སྒོ་གསུམ་གྱིས་བྱས་པའི་ཉོན་མོངས་པའི་
སྟོབས་རྣམས་ཀུན་ཏུ་འཇོམས་པར་བྱེད་པ་དང་། བྱང་ཆུབ་ལ་བར་དུ་གཅོད་པའི་བདུད་ཀྱི་སྟོབས་རྣམས་ཀྱི་
སྟོབས་མེད་པར་རབ་ཏུ་བྱེད་ཅིང་། དེ་ལྟ་བུའི་མི་མཐུན་ཕྱོགས་ཀྱི་སྟོབས་གསུམ་པོ་དེ་ཞི་བར་བྱས་པའི་སྒོ་ནས་
ཀུན་ཏུ་བཟང་པོའི་སྤྱོད་པ་ཕུན་སུམ་ཚོགས་པའི་སྟོབས་ནི་རྫོགས་པར་བགྱི་བར་སྨོན་ནོ། ། སྐབས་འདིར་
འགྲེལ་བ་རྣམས་ལས་ལས་ཀྱི་སྒྲིབ་པ་རྣམས་འདགས་པའི་སྨོན་ལམ་བཏབ་པས་ལས་སྒྲིབ་འདགས་པའི་ཚུལ་ལ་
དོགས་གཅོད་འགའ་རེ་མཛད་པའི་ཚིག་རྣམས་དྲངས་ན་མང་བར་འགྱུར་བས་དོན་མདོར་བསྡུ་ན། ལས་སྒྲིབ་
འདགས་པའི་སྨོན་ལམ་བཏབ་པ་ཙམ་གྱིས་དེ་ཇི་ལྟར་འདགས་པར་འགྱུར་ཞེ་ན། དེའི་ཚུལ་ནི། དེ་ལྟར་སྨོན་
f68

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། ་
ལམ་འདེབས་པ་ནི་སྡིག་པའི་ལས་ལ་འགྱོད་སེམས་ཀྱིས་བཤགས་པ་བྱེད་པ་དང་འདྲ་བ་ཡིན་པས་སུན་འབྱིན་པའི་
སྟོབས་ཡོད་ལ། དེ་ཡང་སྐྱབས་སུ་འགྲོ་བ་དང་སེམས་བསྐྱེད་ཀྱིས་ཟིན་ན་རྟེན་གྱི་སྟོབས་ཚང་ཞིང་། དེའི་ཚེ་སྡིག་
པའི་ལས་སོགས་ཆོས་རྣམས་རང་བཞིན་གྱིས་སྟོང་ཞིང་སྒྱུ་མ་ལྟ་བུར་ཤེས་པ་ཡོད་ན་གཉེན་པོ་ཀུན་ཏུ་སྤྱོད་པའི་
སྟོབས་ཁྱད་པར་ཅན་ཡོད་པས་སྟོབས་གསུམ་དང་། ཉེས་པ་ལས་ལྡོག་འདོད་ཡོད་ན་སླར་ལྡོག་པའི་སྟོབས་
འབྱུང་བས་སྟོབས་བཞི་ཚང་བར་འགྱུར་ཏེ། སྟོབས་བཞི་བོ་དེ་སྡིག་པའི་གཉེན་པོ་ཡོངས་སུ་རྫོགས་པ་ཡིན་པའི་
ཕྱིར་ལས་སྒྲིབ་རྣམས་ཟད་པར་འགྱུར་རོ། ། སྡིག་པའི་ལས་འདགས་པའི་ཐབས་མང་ཡང་གཙོ་བོ་ནི་སྡིག་ལས་
སོགས་ཆོས་ཀུན་གདོད་མ་ནས་རང་བཞིན་གྱིས་སྟོང་པ་སྒྱུ་མ་ལྟ་བུར་ཤེས་པ་འདི་ཉིད་ཡིན་ཏེ། དཀོན་བརྩེགས་
ལས། འོད་སྲུང་གལ་ཏེ་སེམས་ཅན་ལ་ལ་ཞིག་མི་དགེ་བ་བཅུའི་ལས་ཀྱི་ལས་ཁ་ན་མ་ཐོ་བ་ཆེན་པོ་འདི་དག་དང་
ལྡན་པར་གྱུར་ལ། དེ་ཡང་དེ་བཞིན་གཤེགས་པའི་ཆོས་བསྟན་པ་རྒྱུ་རྐྱེན་དུ་ལྡན་པ་ལ་འཇུག་སྟེ། འདི་ལ་གང་
ཞིག་བྱེད་པའམ། གང་གིས་མྱོང་བར་བྱེད་པའི་ཕྱིར་བདག་གིས། སེམས་ཅན་ནམ། སོག་གམ། གང་ཟག་གི་
འགའ་ཡང་མེད་དོ་སྙམ་ཞིང་། དེ་ལྟར་ཆོས་ཐམས་ཅད་བཅོས་བུ་ཉིད་དང་། མངོན་པར་འདུ་མ་བྱས་པ་ཉིད་
དང་། ཀུན་ནས་ཉོན་མོངས་པ་མེད་པ་ཉིད་དང་། སྒྱུ་མའི་ཆོས་ཉིད་དང་། རང་བཞིན་གྱིས་འོད་གསལ་བ་
ཉིད་ལ་འཇུག་ཅིང་། ཆོས་ཐམས་ཅད་གདོད་མ་ནས་རྣམ་པར་དག་པ་ཉིད་ལ་མངོན་པར་དད་པར་བྱེད། ལྷག་
པར་མོས་པར་བྱེད་ན་སེམས་ཅན་དེ་ངན་སོང་དུ་འགྲོ་བར་ང་མི་སྨྲའོ་ཞེས་གསུངས་པ་བཞིན་གཞུང་གཞན་དུ་མ་
ལས་ཀྱང་བཤད་དོ། ། ལུང་འདིའི་ཁ་ན་མ་ཐོ་བ་ཆེན་པོ་ཞེས་པས་མཚམས་མེད་ཀྱི་ལས་ལྔ་ལྟ་བུ་ཡང་ཚུལ་དེས་
སྦྱོང་ནུས་པར་བསྟན་ཅིང་། ཁྱད་པར་དུ་གང་ཞིག་བྱེད་པའམ་ཞེས་པས་ལས་དང་། གང་གིས་མྱོང་བར་བྱེད་
པའི་བདག་གམ་ཞེས་པས་ལས་བྱེད་པ་བོ་རང་བཞིན་གྱིས་སྟོང་བར་ཤེས་དགོས་པར་བསྟན་ཏེ་གལ་ཤིན་ཏུ་
ཆེའོ། ། དེའི་དོན་བསྡུ་ན་ལས་བྱེད་པའི་བདག་རང་བཞིན་གྱིས་སྟོང་སྟེ། བདག་ནི་ཕུང་པོའི་སྟེང་དུ་བཏགས་
པ་ཙམ་མ་གཏོགས་རང་དབང་གིས་མ་གྲུབ་ལ། ལས་ཀྱང་འདས་པ་རྣམས་ཞིག་ནས་ད་ལྟ་མེད། མ་འོངས་པ་
རྣམས་ནི་ད་ལྟ་མ་སྐྱེས་ཤིང་མ་བྱུང་། ད་ལྟ་བ་རྣམས་ཀྱང་སྐད་ཅིག་གིས་འཇིག་པར་འགྱུར་བས་རྟག་པར་གནས་
པར་མི་ནུས་ཤིང་། འབྲས་བུ་འབྱིན་བའི་བར་དུ་མི་སྡོད་ཀྱང་སྒྱུ་མ་ལྟ་བུའི་ཚུལ་གྱིས་འབྱིན་པའི་རྟག་ཆད་དང་
བྲལ་བའི་ཚུལ་ཤེས་དགོས་ཏེ་མཚོན་ཙམ་མོ། ། སྤྱིར་སྨོན་ལམ་འདེབས་པ་ཙམ་ནི་དོན་དེ་བཞིན་དུ་འགྲུབ་སྲིད་
པའི་ངེས་པ་མེད་དེ། བྱང་ཆུབ་སེམས་དཔའ་གཅིག་གིས་ཀྱང་སེམས་ཅན་ཐམས་ཅད་བདག་ཁོ་ནས་སྡུག་བསྔལ་
ལས་ཐར་བར་བྱས་ནས་སངས་རྒྱས་ཀྱི་ས་ལ་འགོད་པར་ཤོག་ཅེས་པ་ལྟ་བུས་མཚོན་ནས་འདེབས་ཚུལ་མང་དུ་
169

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འབྱུང་ལ། དེ་ལྟ་བུའི་སྨོན་ལམ་དེ་འགྲུབ་མི་འགྲུབ་གང་ཡིན་ཀྱང་ཕན་ཡོན་ཤིན་ཏུ་ཆེའོ། །
ས་བཅད་བཅུ་བཞི་བ་ལས་ཀྱི་སྒོ་ནས་སྨོན་པ་ནི། ཞིང་རྣམས་རྒྱ་མཚོ་སོགས་ཚིགས་བཅད་གཉིས་ཏེ།
སངས་རྒྱས་ཀྱི་ཞིང་རྒྱ་མཚོ་རྣམས་ནི་གསེར་གྱི་ས་གཞི་ལ་རིན་ཆེན་ཨེནྡྲ་ནཱི་ལ་སོགས་ཀྱིས་སྨྲས་པའི་ཚུལ་དུ་རྣམ་
པར་དག་པར་བྱེད་ཅིང་། སེམས་ཅན་རྒྱ་མཚོ་དག་ནི་སྡུག་བསྔལ་རྒྱུ་དང་བཅས་པ་ལས་རྣམ་པར་གྲོལ་བར་བྱེད་
པ་དང་། ལུང་རྟོགས་ཀྱིས་བསྡུས་པའི་དམ་པའི་ཆོས་རྣམས་རྒྱ་མཚོ་ནི་ཐོས་བསམ་བསྒོམ་པའི་ཤེས་རབ་ཀྱིས་
རེབ་ཏུ་མཐོང་བར་བྱེད་ཅིང༌། ཤེས་བྱའི་རབ་དབྱེ་ཇི་སྙེད་པ་རྣམས་ཁོང་དུ་ཆུད་པའི་ཡེ་ཤེས་རྒྱ་མཚོ་ནི་རབ་ཏུ་
རྟོགས་པ་སྟེ་ཐོབ་པར་བྱེད་པ་དང་། བྱང་ཆུབ་ཀྱི་སྤྱོད་པ་རྒྱ་མཚོ་རྣམས་རྣམ་པར་དག་པར་བྱེད་ཅིང༌། གཞན་
ཕན་གྱི་སྨོན་ལམ་རྒྱ་མཚོ་རྣམས་ནི་རབ་ཏུ་རྫོགས་པར་བྱེད་པ་དང་། སངས་རྒྱས་རྒྱ་མཚོ་ལྟར་མང་པ་རྣམས་ནི་
རབ་ཏུ་མཆོད་པར་བྱེད་ཅིང་། གོང་གི་དེ་ཐམས་ཅད་སྒྲུབ་པའི་ཆད་དུ་བསྐལ་པ་རྒྱ་མཚོར་ཡིད་མི་སྐྱོ་བར་སྤྱད་
པར་བགྱི་བར་སྨོན་ནོ། ། རྒྱ་མཚོ་ཞེས་པ་རྣམས་ནི་ཤིན་ཏུ་མང་བར་མཚོན་པའོ། ། ས་བཅད་བཙྭ་ལྔ་བ་རྗེས་
སུ་སློབ་པ་ཡོངས་སུ་ཕྱེ་བའི་སྒོ་ནས་སྨོན་པ་ནི། སངས་རྒྱས་རྒྱ་མཚོ་སོགས་ཚིགས་བཅད་བཞི་སྟེ། འདི་སངས་
རྒྱུས་ཀྱི་རྗེས་སུ་སློབ་པ་དང་། བྱང་ཆུབ་སེམས་དཔའི་རྗེས་སུ་སློབ་པར་སྨོན་པའོ། དང་པོ་ནི། སངས་རྒྱས་
གང་ཡང་དུས་གསུམ་དུ་བྱོན་གཤེགས་མཛད་པའི་རྒྱལ་བ་ཇི་སྙེད་ཡོད་པ་ཡི་བྱང་ཆུབ་ཀྱི་ཕྱིར་སྤྱོད་པའི་སྨོན་ལམ་
མཐའཡས་པའི་བྱེ་བྲག་སྟེ་ཁྱད་པར་ཇི་སྙེད་མཛད་པ་རྣམས་ཀྱི་དེ་ཀུན་མ་ལུས་པར་བདག་གིས་རྫོགས་པར་
བགྱིའོ། ། དུས་ནམ་གྱི་ཚེ་ཞེ་ན། བཟང་པོ་དགེ་བའི་སྤྱོད་པ་རྣམས་ཀྱིས་བླ་ན་མེད་པའི་བྱང་ཆུབ་ཏུ་སངས་
རྒྱས་ནས་སོ། ། གཉིས་པ་ལ་གཉིས། ཀུན་ཏུ་བཟང་པོ་དང་། འཇམ་ དཔལ་ གྱི་རྗེས་སུ་སློབ་པར་སྨོན་
པའོ། ། དང་པོ་ནི། རྒྱལ་བ་ཀུན་གྱི་སྲས་བྱང་ཆུབ་སེམས་དཔའ་རྣམས་ཀྱི་ནང་ནས་ཡོན་ཏན་གྱི་སྒོ་ནས་གཙོ་
བོ་དང་མཆོག་ཏུ་སོན་པའི་ཕྱིར་བུ་ཐུ་བོར་གྱུར་པ་གང་གི་མིང་ནི་ཀུན་ཏུ་བཟང་པོ་ཞེས་བྱ་བར་ཕྱོགས་རྣམས་སུ་
གྲགས་པའི་མཁས་པ་དེ་དང་མཚུངས་པར་བྱང་ཆུབ་ཀྱི་སྤྱོད་པ་སྤྱད་པར་བྱ་བའི་ཕྱིར་དུ་གོང་དུ་སྨོན་ལམ་བཏབ་
པའི་དགེ་བས་མཚོན་པའི་དགེ་བ་འདི་དག་ཐམས་ཅད་རབ་ཏུ་བསྔོ་བར་བགྱིའོ། ། ཀུན་ཏུ་བཟང་པོ་དེས་ཇི་
ལྟར་བསྔོས་སྙམ་ན། དེས་ནི་སྒོ་གསུམ་གྱི་སྐྱོན་ཐམས་ཅད་དང་བྲལ་བའི་སྒོ་ནས་སྐད་ཅིག་གཅིག་ལ་ལུས་གཅིག་
གིས་ཀྱང་སངས་རྒྱས་ཀྱི་ཞིང་ཀུན་དང་། ལུས་གྲངས་མེད་པས་ཞིང་དུ་མ་ཅིག་ཅར་བགྲོད་པར་མཛད་པའི་ལུས་
རྣམ་པར་དག་པ་དང་། གསུང་དབྱངས་གཅིག་གིས་ཀྱང་འགྲོ་བ་རྣམས་ཀྱི་སྐད་དང་མཐུན་པར་ཆོས་སྟོན་ནུས་
པའི་ངག་རྣམ་པར་དག་པ་དང་། དེ་གཉིས་སུ་མ་ཟད། སྐད་ཅིག་མ་གཅིག་ལ་ཆོས་ཐམས་ཅད་མངོན་སུམ་དུ་
170

༄༅། །འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
གཟིགས་པའི་ཡིད་ཀྱང་རྣམ་པར་དག་པར་གྱུར་ཅིང་། ཕྱིན་དྲུག་ལ་སོགས་པའི་རྒྱལ་སྲས་ཀྱི་སྤྱོད་པ་རླབས་པོ་ཆེ་
རྣམས་ཀྱང་སྐྱོན་གྱིས་རྣམ་པར་དག་པ་དང་། རང་ཉིད་གང་དུ་འཚང་རྒྱུ་བ་དང་འཚང་རྒྱ་བའི་ཚུལ་སྟོན་པའི་
ཞིང་རྣམས་ཀྱང་བདེ་བ་ཅན་ནམ་མངོན་པར་དགའ་བ་དང་དེ་དག་ལས་ཀྱང་ཆེས་ལྷག་པའི་ཞིང་ཡོངས་སུ་དག་
པར་འགྱུར་བར་བསྔོས་ཤིང་། དེ་ལྟ་བུའི་ཀུན་ཏུ་བཟང་པོ་ཞེས་བྱ་བར་གྲགས་པའི་མཁས་པ་ཅི་འདྲ་བ་དེ་འདྲ་
བར་བདག་ཀྱང་དེ་དང་མཚུངས་པར་ཤོག་ཅིག ། འདིར་ཤཱཀྱ་བཤེས་གཉེན་གྱི་འགྲེལ་བར་བྱང་ཆུབ་སེམས་
དཔའ་ལ་འདོད་ཆེན་པ་དང་འདོད་ཆེན་པ་མ་ཡིན་པ་གཉིས་ལས། འདོད་ཆེན་པ་ནི་རང་ཉིད་མྱུར་དུ་སངས་
རྒྱས་ནས་སེམས་ཅད་ཐམས་ཅད་ཀྱི་དོན་མཛད་པར་སྨོན་ལམ་འདེབས་པ་སྟེ་བྱམས་པ་ལྟ་བུ་དང་། འདོད་ཆེན་
པ་མ་ཡིན་པ་ནི་ཚོགས་རྫོགས་ཀྱང་འཚང་མི་རྒྱུ་བར་བྱང་ཆུབ་སེམས་དཔའི་གཟུགས་ཀྱིས་སེམས་ཅན་ཐམས་ཅད་
སངས་རྒྱས་ཀྱི་ས་ལ་བཀོད་པའི་རྗེས་སུ་རང་ཉིད་འཚང་རྒྱུ་བར་སྨོན་པ་ཀུན་ཏུ་བཟང་པོ་ལྟ་བུར་བཤད་པ་ནི།
འཇམ་དཔལ་གྱི་ཞིང་གི་བཀོད་པའི་མདོ་ལས། བྱམས་པ་ནི་འདོད་ཆེན་པ་དང་འཇམ་དཔལ་འདོད་ཆེན་པ་མ་
ཡིན་པའི་བྱང་སེམས་སུ་བཤད་པའི་རྗེས་སུ་འབྲང་བར་སྣང་ཡང་། དེ་ནི་ཐུན་མོང་བ་ཕར་ཕྱིན་ཐེག་པའི་ལུགས་
ཏེ་རང་ལུགས་དངོས་པོའི་གནས་ཚོད་ལ་ནི་ཀུན་བཟང་འཇམ་དབྱངས་གཉིས་སངས་རྒྱས་ཟིན་ཀྱང་བྱང་ཆུབ་
སེམས་དཔའི་ཚུལ་བཟུང་བ་ལ་འཆད་དགོས་པར་ཁོ་བོས་ལུང་རིགས་དུ་མས་བསྒྲུབ་ནུས་ཏེ་བཞག་གོ ། མདོ་
ལུགས་ལྟར་ནའང་མདོ་དེ་ཉིད་ལས་འཇམ་དཔལ་གྱིས་སྟོབས་བཅུ་རྫོགས་པར་བཤད་པ་སོགས་ལས་དོན་གྱིས་
སངས་རྒྱས་པར་བསྟན་ཏེ་ཅུང་ཟད་ཙམ་སྦས་སོ། ། གཉིས་པ་ནི། དུས་དང་སྒོ་ཀུན་ནས་དགེ་བའི་སྤྱོད་པ་
བཟང་པོ་སྤྱད་པར་བྱ་བའི་ཕྱིར་དུ་འཕགས་པ་འཇམ་དཔལ་གྱི་ནི་སྨོན་ལམ་ཇི་འདྲ་བ་དེ་འདྲ་བ་སྤྱད་པར་
བགྱིའོ། ། དུས་ཇི་སྲིད་དུ་ན་མ་འོངས་བསྐལ་པ་ཀུན་ཏུ་ཡིད་མི་སྐྱོ་བའི་ཚུལ་གྱིས་སོ། ། སྤྱོད་པ་ཕྱོགས་གཅིག་
ཙམ་མམ་སྙམ་ན་མ་ཡིན་ཏེ། འཇམ་དཔལ་དེ་ཡི་མཛད་པའི་བྱ་བ་མ་ལུས་པ་ཐམས་ཅད་རྫོགས་པར་བགྱིའོ། །
འདིར་ཁ་ཅིག་ལམ་གྱི་བྱ་བ་སྤྱིར་བཤད་ཀྱང་བརྟག འཇམ་དཔལ་གྱི་སྨོན་ལམ་དེ་གང་ཞེ་ན། འཇམ་དཔལ་
སྔོན་རྒྱལ་པོ་ནམ་མཁར་གྱུར་པའི་ཚེ། འཁོར་བ་ཐ་མ་མེད་པ་ཡི། ། སྔོན་གྱི་ཐ་མ་ཇི་སྲིད་པ། ། དེ་སྲིད་སེམས་
ཅན་ཕན་དོན་དུ། ། སྤྱོད་པ་དཔག་ལས་སྤྱད་པར་བགྱི། ། ཞེས་སོགས་སྨོན་ལམ་རྒྱ་ཆེར་མཛད་པ་ལྟར་
རོ། ། ས་བཅད་བཅུ་དྲུག་པ་བསྡུ་བའི་སྒོ་ནས་སྨོན་པ་ནི། སྤྱོད་པ་དག་ནི་ཞེས་སོགས་རྐང་པ་བཞི་སྟེ། བདག་
གིས་བྱང་ཆུབ་ཀྱི་ཕྱིར་སྤྱོད་པའི་སྤྱོད་པ་དག་གི་མཐའ་ནི་འདི་ཙམ་མོ་ཞེས་ཚོད་གཟུང་དུ་ཡོད་པར་མ་གྱུར་
ཅིག ། དེ་བཞིན་དུ་མངོན་ཤེས་རྫུ་འཕྲུལ་ཏིང་འཛིན་གཟུངས་སྤོབས་སོགས་ཀྱི་ཡོན་ཏན་རྣམས་ཀྱང་ཚད་
171

༄༅། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཟུང་དུ་མེད་པར་ཤོག་ཅིག ། དེ་ལྟར་སྤྱོད་པ་དང་ཡོན་ཏན་ཚད་མེད་པ་ལ་གནས་ནས་ཀྱང་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ཀྱི་རྫུ་འཕྲུལ་ལ་སོགས་པའི་རྣམ་པར་འཕྲུལ་བ་ཐམས་ཅད་འཚལ་བ་སྟེ་ཤེས་
ཤིང་ཐོབ་པར་བགྱིའོ། ། འདིར་འས་ཕུལ་བའི་ཁ་འཁྲུལ་དུ་བྲིས་པ་ནི་ཡིག་ནོར་རོ། ། གཉིས་པ་སྨོན་ལམ་ཇི་
ཙམ་དུ་འདེབས་པའི་ཚད་ནི། ནམ་མཁའི་མཐར་ཐུག་སོགས་རྐང་པ་བཞི་སྟེ། བཟང་པོ་སྤྱོད་པའི་སྨོན་ལམ་
ཚད་ཇི་ཙམ་དུ་འདེབས་སྙམ་ན་ནམ་མཁའི་མཐར་ཐུག་པ་ཡོད་པར་གྱུར་པའི་ཚད་ཇི་ཙམ་པ་དེ་ལྟ་བུ་དང་།
སེམས་ཅན་མ་ལུས་པའི་གྲངས་ཀྱི་མཐའ་མེད་པ་དེ་བཞིན་ཏེ་དང་། སེམས་ཅན་རྣམས་ཀྱིས་ཇི་ཙམ་བསགས་
པའི་ལས་དཀར་ནག་དང་ཉོན་མོངས་པའི་མཐའ་མེད་པར་གྱུར་པ་དེ་བཞིན་དུ། བདག་གི་བཟང་པོ་སྤྱོད་པའི་
སྨོན་ལམ་གྱི་མཐའ་ཡང་ཚད་མེད་པ་དེ་ཙམ་མོ་ཞེས་པ་སྟེ། གཞུང་འདིས་སྨོན་ལམ་འདིའི་ནང་དུ་ཐེག་པ་ཆེན་
པོའི་སྤྱོད་པའི་སྨོན་ལམ་རླབས་པོ་ཆེ་ཇི་སྙེད་པ་ཐམས་ཅད་འདུས་པར་བསྟན་ཏོ། ། གསུམ་པ་མཇུག་གི་རིམ་པ་
གཞན་ནི། གང་ཡང་ཕྱོགས་བཅུའི་སོགས་མན་ཆད་དེ། འདི་ལ་གཉིས། སྨོན་ལམ་བཏབ་པའི་ཕན་ཡོན་དང་།
བཏབ་པའི་དགེ་རྩ་བསྔོ་བའོ། ། དང་པོ་ལ་གཉིས། ཕན་ཡོན་རྒྱས་པར་བཤད་པ་དང་། བསྡུས་ཏེ་བསྟན་
པའོ། ། དང་པོ་ལ་གཉིས། ཚེ་འདིར་འབྱུང་བའི་ཕན་ཡོན་དང་། ཕྱི་མར་འབྱུང་བའི་ཕན་ཡོན་ནོ། ། དང་
པོ་ལ་བཞི། བསོད་ནམས་འཛིན་པ། ངན་སོང་དང་སྡིག་གྲོགས་སྤོང་ཞིང་དེ་བཞིན་གཤེགས་པ་མཐོང་བ།
སྐལ་མཉམ་གྱི་སྐྱེས་བུ་དམ་པ་དང་འཕྲད་པ། ལས་སྒྲིབ་བྱང་བར་འགྱུར་བའི་ཕན་ཡོན་ནོ། དང་པོ་ནི།
སྐྱེས་བུ་གང་ཡང་ཕྱོགས་བཅུའི་སངས་རྒྱས་ཀྱི་ཞིང་མཐའ་ཡས་རྣམས་ནི་གསེར་དངུལ་སོགས་རིན་ཆེན་རྒྱུན་གྱིས་
བརྒྱན་ཏེ་རྒྱལ་བ་རྣམས་ལ་ཕུལ་ཞིང་། དེར་མ་ཟད་ལྷ་དང་མའི་བདེ་བའི་ཡོ་བྱད་བཟའ་བཏུང་བགོ་བ་ལ་སོགས་
པའི་མཆོག་རྣམས་ཀྱང་། སངས་རྒྱས་ཀྱི་ཞིང་གི་རྡུལ་ཇི་སྙེད་པའི་གྲངས་དང་མཉམ་པའི་བསྐལ་བར་སངས་
རྒྱས་རྣམས་ལ་ཕུལ་པར་བྱས་པའི་བསོད་ནམས་དེ་ལས་ཀྱང་། གང་ཟག་གཞན་གང་གིས་བསྔོ་བའི་རྒྱལ་པོ་འདི་
ཐོས་ནས་དོན་དྲན་བཞིན་དུ་བྱང་ཆུབ་མཆོག་བླ་ན་མེད་པའི་བྱང་ཆུབ་དག་གི་རྗེས་སུ་རབ་ཏུ་ཐོས་ཤིང་སྨོན་ལམ་
མང་དུ་འདེབས་པའམ། དེ་ལྟ་བུའི་ཚུལ་གྱིས་ལན་ཅིག་ཙམ་ཡང་དད་པར་བསྐྱེད་ཅིང་སྨོན་པའི་བསོད་ནམས་
འདི་ནི་སྔ་མ་ལྟ་བུའི་བསོད་ནམས་གཞན་རྣམས་ཀྱི་དམ་པ་སྟེ་ལྷག་པ་དང་གཙོ་བོ་མཆོག་ཏུ་འགྱུར་རོ། ། རྒྱུ་
མཚན་ནི་སྨོན་ལམ་འདིའི་ནང་དུ་རྒྱལ་བ་སྲས་བཅས་ཀྱི་སྤྱོད་པ་རྨད་དུ་བྱུང་བ་རྣམས་འབྱུང་ཞིང་། དོན་དེ་
བཞིན་དུ་བསམ་པ་ཐག་པས་སྨོན་ལམ་འདེབས་ན། ཐེག་ཆེན་གྱི་རིགས་ཅན་དུ་ནི་ངེས་པར་འགྱུར་ལ། བྱང་
ཆུབ་ཀྱི་སེམས་སྔར་མ་བསྐྱེད་པ་ཞིག་ཡིན་ནའང་མྱུར་དུ་སྐྱེ་བ་དང་། སྐྱེས་ཟིན་པ་ཞིག་ཡིན་ན་ནི་སེམས་དེ་བརྟན་
172

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
པ་དང་གོང་འཕེལ་དུ་གྱུར་ནས་མྱུར་དུ་འཚང་རྒྱ་བར་འགྱུར་བ་རེ་དབང་གིས་སོ། ། སྐབས་འདིར་སྨོན་ལམ་
འདི་ལ་བསྔོ་བ་ཞེས་གསུངས་པ་ཇི་ལྟར་ཡིན་སྙམ་ན།. དེ་ནི་བསྔོ་བ་དང་སྨོན་ལམ་མི་འགལ་བའི་དབང་དུ་མཛད་
པ་ཡིན་ཏེ། དེ་ཡང་བསྔོ་རྒྱུའི་དགེ་བ་རྫོགས་བྱང་དུ་བསྒྱུར་བར་བྱེད་པའི་སྨོན་ལམ་རྣམས་ནི་བསྔོ་བ་ཡང་ཡིན་
པའི་ཕྱིར་རོ། ། དེ་ཡང་བསྔོ་རྒྱུ་ལ་ལྟོས་པ་མེད་པ་ནི་སྨོན་ལམ། ཡིན་ཡང་། བསྔོ་རྒྱུ་དང་བསྔོ་པའི་སྨོན་ལམ་
རྣམས་བསྔོ་བ་དང་སྨོན་ལམ་གཉིས་ཀ་ཡིན་ནོ། ། སྨོན་ལམ་གྱི་ཐ་སྙད་དངོས་སུ་མ་བྱས་པར་དགེ་བ་རྣམས་
རྫོགས་བྱང་དུ་བསྔོ་བ་ནི་བསྔོ་བ་གཙོ་བོ་ཡིན་ཞིང་། དེ་ལའང་ཡིད་ཀྱི་རེ་སྨོན་ཡོད་པས་སྨོན་ལམ་དུའང་འགྱུར་
བར་སེམས། བསྔོ་བ་དང་སྨོན་ལམ་དངོས་ནི་བློའི་སྟེང་ནས་འཇོག་དགོས་པས་རྗོད་བྱེད་ཚིག་གི་བསྔོ་སྨོན་ནི་
བསྔོ་སྨོན་བཏགས་པ་བ་ཡིན་ཏེ། དཔེར་ན་རྗོད་བྱེད་ཚིག་གི་སྐྱབས་འགྲོ་རྣམས་སྐྱབས་འགྲོ་བཏགས་པ་བར་
འཇོག་པ་བཞིན་ནོ། ། དེ་ལྟ་བུ་རྗོད་བྱེད་ལ་བརྗོད་བྱའི་མིང་གིས་བཏགས་པ་ནི་མང་ངོ༌། ། གཉིས་པ་ནི།
ཐེག་པ་མཆོག་ལ་མོས་པའི་སྐྱེས་བུ་གང་གིས་བཟང་པོ་སྤྱོད་པའི་སྨོན་ལམ་འདི་འདེབས་ཤིང་བཏབ་ན་གང་ཟག་
དེ་ནི་ངན་སོང་གསུམ་པོ་ཐམས་ཅད་སྤངས་པར་འགྱུར་ཞིང་། དེ་ནི་མི་དགེ་བའི་ཕྱོགས་དམན་པའི་བྱང་ཆུབ་ཏུ་
འཁྲིད་པར་བྱེད་པའི་གྲོགས་པོ་ངན་པ་ཡང་སྤངས་པར་གྱུར་པ་ཡིན་ལ། སངས་རྒྱས་སྣང་བ་མཐའ་ཡས་དེ་ཡང་
དེའི་ཞལ་མྱུར་དུ་མཐོང་བར་འགྱུར་རོ། ། གསུམ་པ་ནི། སྨོན་ལམ་ཇི་སྐད་བཤད་པ་ལྟར་འདེབས་པར་བྱེད་པ་
དེ་དག་གིས་ནི། རྙེད་པ་དོན་ཆེ་བ་རབ་ཏུ་རྙེད་པ་ཡིན་ཏེ། སྨོན་ལམ་ཁྱད་འཕགས་རིན་པོ་ཆེ་ལྟ་བུ་འདི་འདྲ་
འདེབས་རྒྱུ་རྙེད་པའི་ཕྱིར། དགེ་བར་འཚོ་བ་ཞེས་བྱ་སྟེ། དགེ་བའི་ཆོས་ཀྱིས་འཚོ་བའི་ཕྱིར། འདིར་བདེ་བར་
འཚོ་ཞེས་ཀྱང་འབྱུང་སྟེ་མི་འགལ་ལོ། ། དེ་དག་མིའི་ཚེ་འདིར་ཡང་ལེགས་པར་འོངས་ཤིང་སྐྱེས་པ་ཞེས་བྱ་སྟེ།
མི་ཚེ་དོན་ལྡན་དུ་བྱེད་པའི་ཕྱིར་རོ། ། དེ་རྣམས་སུ་མ་ཟད་དེ་དག་འཕགས་པ་ཀུན་ཏུ་བཟང་པོ་ཅི་འདྲ་བ་དེ་
འདྲ་བར་ཡང་རིང་པོར་མི་ཐོགས་པར་དེ་བཞིན་དུ་འགྱུར་རོ། ། བཞི་བ་ནི། གང་ཟག་གང་གིས་མི་ཤེས་པ་
རྨོངས་པའི་དབང་གིས་ཕ་དང་མ་དང་དགྲ་བཅོམ་པ་བསད་པ་དང་དགེ་འདུན་གྱི་དབྱེན་བྱས་པ་དང་། དེ་
བཞིན་གཤེགས་པ་ལ་ངན་སེམས་ཀྱིས་ཁྲག་བྱུང་བ་སྟེ་མཚམས་མེད་པ་ལྔ་བོ་དག་གི་སྡིག་པ་བྱས་པ་རྣམས་ནི་དེ་
ཡིས་ནི་བཟང་པོ་སྤྱོད་པའི་སྨོན་ལམ་འདི་མོས་པ་ཆེན་པོ་དང་ལྡན་པས་བརྗོད་ན། མྱུར་དུ་ལས་དེ་རྣམས་མ་ལུས་
པ་ཡོངས་སུ་བྱང་བར་འགྱུར་རོ། ། འདིར་མཚམས་མེད་པའི་དོན་ལ་གཉིས་ཏེ། ཤི་མ་ཐག་སྐྱེ་བ་གཞན་གྱི་བར་
མཚམས་མེད་པར་དམྱལ་བར་འགྲོ་བ་དང་། རྣམ་སྨིན་སྡུག་བསྔལ་མཚམས་འཛིན་མི་ནུས་པར་མྱོང་བར་འགྱུར་
བའི་ཚུལ་གཉིས་འབྱུང་ངོ༌། ། འདིའི་དོགས་གཅོད་ནི་གོང་དུ་བརྗོད་པ་ལྟར་རོ། ། གཉིས་པ་ལ་གཉིས།
173

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྒྱུའི་སྐབས་ཀྱི་ཕན་ཡོན། འབྲས་བུའི་སྐབས་ཀྱི་ཕན་ཡོན་ནོ། ། དང་པོ་ནི། སྨོན་ལམ་འདི་ལྟར་འདེབས་པ་
དེ་ནི་མ་འོང་ས་པའི་སྐྱེ་བ་ཀུན་ཏུ་བླང་དོར་འབྱེད་པའི་ཤེས་རབ་ཀྱིས་བསྡུས་པའི་ཡེ་ཤེས་དང་ནི་གཟུགས་བཟང་
པ་དང་། དེ་ཡང་མཚན་དཔེ་རྣམས་ཀྱིས་བརྒྱན་པ་དང༌། ཕ་མེས་རིགས་མཐོ་ཞིང་རུས་བཙུན་པའི་བརྒྱུད་དུ་སྐྱེ་
པ་དང་། ཁ་དོག་གསེར་ལྟ་བུ་ལ་སོགས་པ་བཟང་པོ་རྣམས་དང་ལྡན་པར་འགྱུར་རོ། ། གཉིས་པ་ནི། སྨོན་
ལམ་འདི་འདེབས་པ་བོ་དེ་ནི་བདུད་དང་མུ་སྟེགས་མང་པོས་དེ་མི་ཐུབ་ཅིང་། དེར་མ་ཟད་ས་འོག་ས་སྟེང་ས་
བླའི་འཇིག་རྟེན་གསུམ་པོ་ཀུན་ནའང་མཆོད་པར་འགྱུར་རོ། ། བྱང་ཆུབ་ཀྱི་ཤིང་གི་དབང་པོའི་དྲུང་དུ་དེ་མྱུར་
དུ་འགྲོ་ཞིང་། སོང་ནས་སེམས་ཅན་རྣམས་ལ་ཕན་པའི་ཕྱིར་དུ་ཤིང་དྲུང་དེར་འདུག་སྟེ་བདུད་རྣམས་སྡེ་དང་
བཅས་པ་ཐམས་ཅད་བཏུལ་ནས་འབྲས་བུ་བྱང་ཆུབ་ཏུ་མངོན་པར་སངས་རྒྱས་ཏེ་ཆོས་ཀྱི་འཁོར་ལོ་རབ་ཏུ་བསྐོར་
པ་སོགས་ཀྱི་མཛད་པ་རྣམས་སྟོན་པར་འགྱུར་རོ། ། གཉིས་པ་ནི། སྨོན་ལམ་གྱི་ཕན་ཡོན་བསྡུ་ན། སེམས་
ཅན་གང་ཡང་ཀུན་ཏུ་བཟང་པོའི་སྤྱོད་པས་མཚོན་ནས་སྤྱོད་པ་ཁྱད་པར་ཅན་རྣམས་ལ་སློབ་པར་སྨོན་པའི་སྨོན་
ལམ་འདི་ནི་ཡིད་ལ་འཆང་བ་དང་ནི་དོན་གཞན་ལ་སྟོན་ཏམ། གླེགས་བམ་དག་གིས་ཀློག་པར་བྱེད་ན་ཡང་དེ་ཡི་
འབྲསབུ་བསོད་ནམས་རྣམ་པར་སྨིན་པ་རྒྱུ་ཆེ་བའི་མཐའ་ཚད་ནི་སངས་རྒྱས་ཁོ་ན་ཉིད་ཀྱིས་མངོན་སུམ་དུ་
མཁྱེན་གྱི། གཞན་ཉན་རང་ཀུན་དང་སོ་སོ་སྐྱེ་བོ་རྣམས་ཀྱིས་ཇི་ལྟ་བ་བཞིན་ཤེས་པར་མི་ནུས་སོ། ། དེ་ལྟ་བུའི་
བསོད་ནམས་ཀྱི་ཕུང་པོའི་མཐུ་ལས་ནི་སྨོན་ལམ་འདེབས་པ་བོ་བླ་ན་མེད་པའི་བྱང་ཆུབ་མཆོག་ཐོབ་པར་འགྱུར་
ངེས་པས་དེ་ལ་སོམ་ཉི་སྟེ་ཐེ་ཚོམ་མ་བྱེད་ཅིག་ཅེས་སོ། ། དེ་ཡི་རྣམ་པར་སྨིན་པ་སངས་རྒྱས་མཁྱེན་ཞེས་པ་ནི་
བྱང་ཆུབ་ཐོབ་པར་འགྱུར་བ་མཁྱེན་པ་དང་སྦྱར་ནས་བཤད་པའང་ཡོད་དོ། ། གཉིས་པ་ལ་ལྔ། བྱང་སེམས་
ཀྱིས་བསྔོ་བ་བཞིན་དུ་དང་། སངས་རྒྱས་ཀྱིས་བསྔོ་བ་བཞིན་དུ་དང་། འབྲས་བུ་མངོན་དུ་འགྱུར་བར་དང་།
སངས་རྒྱུས་ལས་དངོས་ལུང་བསྟན་པ་ཐོབ་ཕྱིར་དང་། ལུང་བསྟན་ཐོབ་ནས་སེམས་ཅན་གྱི་དོན་སྒྲུབ་པར་བསྔོ་
བའོ། ། དང་པོ་ནི། མཁྱེན་བརྩེ་གཉིས་ཀྱི་སྒོ་ནས་སེམས་ཅན་མཐའ་ཡས་པའི་དོན་སྒྲུབ་པ་ལ་དཔའ་བའི་
འཇམ་དཔལ་དཔའ་བོས་བསྡོ་པའི་ཚུལ་སོགས་ཆོས་ཀུན་ཇི་ལྟར་མཁྱེན་པ་དང་། འཕགས་པ་ཀུན་ཏུ་བཟང་པོ་
དེ་ཡང་འཇམ་དཔལ་ཇི་ལྟ་བ་དེ་བཞིན་དུ་བསྔོ་བའི་ཆོ་ག་སོགས་ཆོས་ཀུན་ལ་མཁས་པ་ཡིན་ཏེ། དེ་ལྟ་བུའི་བྱང་
ཆུབ་སེམས་དཔའ་དེ་དག་ཀུན་གྱི་རྗེས་སུ་བདག་སློབ་པར་འདོད་པའི་ཕྱིར་སྨོན་ལམ་བཏབ་པའི་དགེ་བ་འདི་དག་
ཐམས་ཅད་དེ་ལྟར་རབ་ཏུ་བསྔོ་བར་བགྱིའོ། ། གཞུང་ཁ་ཅིག་ཏུ་འཇམ་དཔལ་ཇི་ལྟར་མཁྱེན་ཅིང་དཔའ་བ་
དང་ཞེས་འབྱུང་ཡང་དོན་འདྲའོ། ། གཉིས་པ་ནི། དུས་གསུམ་གྱི་སེམས་ཅན་གྱི་དོན་ལ་གཤེགས་བྱོན་མཛད་
】74

༄༅། །འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
པའི་རྒྱལ་པ་ཐམས་ཅད་ཀྱིས་མགྲིན་གཅིག་ཏུ་བྱང་ཆུབ་ཆེན་པོའི་ཕྱིར་གང་བསྔོ་བ་དང་གང་གིས་བསྔོ་བ་དང་།
གང་དུ་ཇི་ལྟར་བསྔོ་བའི་འཁོར་གསུམ་མི་དམིགས་པའི་བསྔོ་བ་གང་ལ་མཆོག་ཏུ་བསྔགས་པའི་བསྔོ་བའི་ཚུལ་དེ་
ཉིད་ཀྱིས། བདག་གིས་བཟང་པོ་སྤྱོད་པའི་སྨོན་ལམ་བཏབ་པའི་དགེ་བའི་རྩ་བ་འདི་དག་ཀུན་ཀྱང་འཕགས་པ་
ཀུན་ཏུ་བཟང་པོའི་སྤྱོད་པ་ལྟ་བུ་འགྲུབ་པའི་ཕྱིར་རབ་ཏུ་བསྔོ་བར་བགྱིའོ། ། བསླབ་བཏུས་ལས། འཇམ་
དཔལ་དཔའ་བོ་སོགས་དང་། དུས་གསུམ་གཤེགས་པའི་རྒྱལ་བ་ཞེས་སོགས་ཀྱི་ཚིགས་བཅད་གཉིས་པོ་འདི་བསྔོ་
བ་བླ་ན་མེད་པར་བཤད་པ་ལྟར་རྗེས་ཀྱང་གསུངས་སོ། ། གསུམ་པ་ནི། བདག་ནི་ནམ་ཞིག་འཆི་བའི་དུས་བྱེད་
པར་གྱུར་པའི་ཚེ་ན་སྨོན་ལམ་འདི་ལྟར་བཏབ་པའི་མཐུས་ལས་དང་ཉོན་མོངས་པའི་སྒྲིབ་པ་ཐམས་ཅད་དག་ནི་
ཕྱིར་བསལ་ཅིང་མེད་པར་བྱས་ཏེ། སངས་རྒྱས་སྣང་བ་མཐའ་ཡས་ཀྱི་ཞལ་མངོན་སུམ་དུ་མཐོང་བར་གྱུར་ནས་
བདེ་བ་ཅན་གྱི་ཞིང་དེར་ཐོགས་པ་མེད་པར་འགྲོ་ཞིང་། ཞིང་དེར་སོང་ནས་ནི་པདྨ་ལས་བརྫུས་ཏེ་སྐྱེས་པ་ན་སྨོན་
ལམ་འདི་ལྟར་བཏབ་པའི་འབྲས་བུ་སྤྱོད་པ་ཁྱད་པར་ཅན་འདི་དག་ཐམས་ཅད་ཀྱང་མ་ལུས་པ་མངོན་དུ་འགྱུར་
བར་ཤོག་ཅིག ། དེའི་ཚེ་སྨོན་ལམ་གྱི་འབྲས་བུ་དེ་དག་མ་ལུས་པར་བདག་གིས་ཡོངས་སུ་བཀང་ཞིང་རྫོགས་པར་
བྱས་ནས་འཇིག་རྟེན་ཇི་སྲིད་སྟོངས་པའི་དེ་སྲིད་དུ་སེམས་ཅན་རྣམས་ལ་ཕན་པར་བགྱིད་པར་ཤོག་ཅིག ། བཞི་
བ་ནི། བཟང་པོ་སྤྱོད་པའི་སྨོན་ལམ་བཏབ་པའི་མཐུ་ལས། རྒྱལ་བ་འོད་དཔག་མེད་འཁོར་གྱི་དཀྱིལ་འཁོར་
བཟང་པོའི་ཚོགས་ཀྱིས་བསྐོར་ཞིང་བཞུགས་པའི་ཡིད་དགའ་བའི་ཞིང་དེར་པདྨོ་དམ་པ་ཤིན་ཏུ་མཛེས་པ་ལས་
བརྫུས་ཏེ་སྐྱེས་ནས། རྒྱལ་བ་སྣང་བ་མཐའ་ཡས་ཀྱིས་མངོན་སུམ་དུ་ཁྱོད་མ་འོངས་པ་ན་དུས་འདིའི་ཚེ་ཞིང་འདི་
ཞེས་བྱ་བར་མིང་འདི་ཞེས་བྱ་བའི་སངས་རྒྱས་སུ་འགྱུར་རོ་ཞེས་ལུང་བསྟན་པ་ཡང་བདག་གིས་འཁོར་གྱི་ཚོགས་
ནང་དེར་ཐོབ་པར་ཤོག་ཅིག་ཅེས་སོ། ། ལྔ་བ་ནི། བདེ་བ་ཅན་གྱི་ཞིང་དེར་ནི་སྨོན་ལམ་འདེབས་པ་བོ་བདག་
གིས་བྱང་ཆུབ་ཏུ་ལུང་བསྟན་པ་དེ་ལྟར་རབ་ཏུ་ཐོབ་ནས་སྤྲུལ་བ་མཆོག་དམན་མང་པོ་བྱེ་བ་ཕྲག་བརྒྱ་ལ་སོགས་པ་
སྤྲུལ་བ་ཡི་སྒོ་ནས། གཞན་ལ་ཕན་འདོད་པའི་བློ་ཡི་སྟོབས་གྱིས་ཕྱོགས་གཅིག་ཙམ་མ་ཡིན་པར་ཕྱོགས་བཅུའི་
འཇིག་རྟེན་གྱི་ཁམས་མ་ལུས་པ་རྣམས་སུ་ཡང་། སེམས་ཅན་རྣམས་ལ་མངོན་མཐོ་ངེས་ལེགས་ལ་འགོད་པ་ལ་
སོགས་པའི་འཕྲལ་ཡུན་གྱི་ཕན་པ་མང་པོ་སྒྲུབ་པར་བགྱིད་པར་ཤོག་ཅིག་ཅེས་སོ། ། འདིར་བྱེ་བ་ཕྲག་བརྒྱ་ཞེས་
བ་ནི་མང་ཚིག་ཡིན་པར་སྣང་བས་གྲངས་ངེས་བྱེད་དགོས་པ་མི་འདུག་ཀྱང་། བྱེད་ན་བྱེ་བ་བཅུ་ལ་དུང་འཕྱུར་
གཅིག ། བྱེ་བ་བརྒྱ་ལ་ཐེར་འབུམ་གཅིག་ཏུ་བཤད་པ་ལྟར་བྱའོ། ། དེའི་ལྷག་མ། བཟང་པོ་སྤྱོད་པའི་སྨོན་
ལམ་བཏབ་པ་ཡི། ། ཞེས་སོགས་ཚིགས་བཅད་གསུམ་ནི། མདོ་དང་། ཀླུ་སྒྲུབ། ཕྱོགས་གླང་། རྒྱུན་བཟང་
175

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པོ། དབྱིག་གཉེན་གྱིས་མཛད་པར་གྲགས་པའི་འགྲེལ་བ་རྣམས་སུ་མི་འབྱུང་ལ། ཤཱཀྱ་བཤེས་གཉེན་གྱི་འགྲེལ་
བར་ནི་ཚིགས་བཅད་དང་པོ་གཉིས་འབྱུང་ཡང་ཕྱི་མ་མི་འབྱུང་བས་མདོ་ཚིག་ཡིན་མིན་དཔྱད་དགོས་པར་སྣང་
ཡང་། དོན་བསྡུས་ཏེ་བཤད་ན། བཟང་པོ་སྤྱོད་པའི་སྨོན་ལམ་བཏབ་པ་ཡི་དགེ་བ་ཅུང་ཟད་བདག་གིས་ཅི་
བསགས་པའི་དགེ་བ་དེའི་མཐུས་ནི། འགྲོ་བ་གཞན་གྱིས་བཏབ་པའི་སྨོན་ལམ་དགེ་བ་སྟེ་བཟང་པོ་རྣམས་ཀྱི་
དོན་ཐམས་ཅད་སྐད་ཅིག་གཅིག་གིས་ཏེ་དུས་མྱུར་བར་འབྱོར་ཞིང་རྫོགས་པར་ཤོག ། བཟང་པོ་སྤྱོད་པའི་སྨོན་
ལམ་བཏབ་པའི་དགེ་བ་རྫོགས་བྱང་དུ་བསྔོ་བ་ཡི་མཐུ་ལས་བྱུང་བའི་བསོད་ནམས་དམ་པ་ཆེན་པོ་མཐའ་ཡས་པ་
གང་ཞིག་ཐོབ་པ་དེས་ནི་འགྲོ་བ་གཞན་སྡུག་བསྔལ་གྱི་རྒྱ་མཚོ་ལྟ་བུའི་ཆུ་བོར་ལྷུང་ནས་བྱིང་བ་རྣམས་རྒྱལ་བ་འོད་
དཔག་མེད་ཀྱི་གནས་རབ་ཏུ་ཐོབ་པ་སྟེ་དེའི་ཞིང་དུ་སྐྱེ་བར་ཤོག ། སྨོན་ལམ་རྒྱལ་པོ་འདི་དག་ནི་སྨོན་ལམ་
གཞན་གྱི་མཆོག་གི་གཙོ་ཡིན་པས། འདིའི་སྒོ་ནས་མཐའ་ཡས་པའི་འགྲོ་བ་ཀུན་ལ་ཕན་པར་བྱེད་ཅིང་། ཀུན་ཏུ་
བཟང་པོས་བརྒྱན་པ་དེས་གསུངས་པའི་གཞུང་གི་དོན་བཞིན་གྲུབ་སྟེ། ངན་སོང་གསུམ་པོའི་རྒྱུད་དེ་རིགས་
རྣམས་ལ་མ་ལུས་སྟོངས་པར་ཤོག་ཅིག་ཅེས་སྨོན་པའོ། ། ལོ་ཙྪ་བ་ཡེ་ཤེས་སྡེའི་འགྲེལ་བར་ནི་ཚིགས་བཅད་འདི་
གསུམ་འབྱུང་སྟེ། འདི་དང་བཅས་ན་སྨོན་ལམ་འདི་ལ་ཤོ་ལོ་ཀ་དྲུག་ཅུ་རྩ་གསུམ་འབྱུང་ངོ༌། ། གསུམ་པ་
བཤད་པ་མཐར་ཕྱིན་པའི་ཚུལ་ནི། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འཕགས་པ་ཀུན་ཏུ་
བཟང་པོས་གཞོན་ནུ་ནོར་བཟང་ལ་གསུངས་པ་རྫོགས་སོ་ཞེས་པའོ། ། འདི་ལ་འགྱུར་བྱུང་མི་འབྱུང་བ་ནི་འདི་
ཕལ་བོ་ཆེ་ནས་ལོགས་སུ་བྱུང་བའི་དབང་ཡིན་ལ། ཕལ་ཆེན་ནི་བི་རོ་ཙ་ན་རཀྵི་ཏས་བསྒྱུར་རོ། ། ནོར་བཟང་
ནི་ཀུན་མཁྱེན་མཚོ་སྣ་བའི་རྣམ་ཐར་ཟུར་འདེབས་ཞིག་ ཏུ། ནོར་བཟང་དཔའ་བོ་ཤར་ཕྱོགས་སྐུ་འཁྲུངས་
པ། ། ཞེས་རྗེ་རིན་པོ་ཆེ་གཞོན་ནུ་ནོར་བཟང་གི་སྐྱེ་བརྒྱུད་དུ་བཤད་དེ་འབྲེལ་ཆགས་སོ། །། །
སྨྲས་པ། ཇི་ལྟར་ཕྱོགས་ཀྱི་ཆུ་ཕྲན་ཆེས་མང་ཡང་། ། ཐམས་ ཅད་རྒྱ་མཚོར་གཞོལ་ ཅིང་འབབ་པ་
ལྟར། ། རྒྱལ་སྲས་སྨོན་ལམ་གངྒཱའི་ཀླུང་རྣམས་ཀྱང་། ། སྨོན་ལམ་ཆུ་གཏེར་ཆེ་འདིར་འབབ་ཅིང་འདུ། །
གསུང་རབ་རྒྱ་མཚོར་མང་ཐོས་གྲུར་ཞུགས་ཏེ། ། རྣམ་དཔྱོད་དར་འཕྱར་བརྩོན་པའི་རླུང་ཤུགས་ཀྱིས། །
དོན་བཟང་རིན་ཆེན་གླིང་ཕྱིན་ཡིད་བཞིན་ནོར། ། ལེགས་བཤད་རྒྱལ་མཚན་རྩེ་མོར་བཀོད་ཅིང་མཆོད། །
གང་ཞིག་སྨོན་ལམ་ཀུན་གྱི་རྒྱལ་པོ་འདིའི། ། བརྗོད་བྱའི་དོན་རྣམས་ཤེས་འདོད་དེ་དག་གིས། ། འགྲེལ་
བཤད་འདི་འདྲར་བསྟེན་ན་བདེ་བླག་ཏུ། ། ཟབ་དོན་ཇི་བཞིན་ཤེས་ཀྱི་གཞན་དུ་མིན། ། མཁའ་དབྱིངས་རྒྱུ་
སྐར་རྒྱལ་དང་ཉིན་བྱེད་ཀྱིས། ། མཛེས་པར་བྱེད་ཅིང་གཞན་མིན་ཇི་ལྟ་བར། ། ཐུབ་བསྟན་པད་ཚལ་བཤེས་
176

༄༅། ། འཕགས་པ་བཟང་བོ་སྤྱོད་པའི་སྨོན་ལམ་གྱི་འགྲེལ་བ་རྒྱལ་སྲས་ཀྱི་སྤྱོད་པ་རྒྱ་མཚོའི་གནད་དོན་གསལ་བ། །
གཉེན་ཉི་མ་དང༌། ། ལེགས་བཤད་སྣང་བ་མཛེས་འགྱུར་གཞན་གྱིས་མིན། ། བློ་གྲོས་རབ་གནས་ཞུས་པའི་
མདོ་ལས་ནི། ། བཀའ་བསྟན་ལེགས་པར་བཤད་དང་དགོངས་འགྲེལ་ལ། ། དེ་ཡི་དབང་གིས་ཐུབ་བསྟན་
ཡུན་རིང་དུ། ། གནས་པར་གསུངས་ཕྱིར་འདིར་འབད་དོན་མེད་མིན། ། གང་འདིར་གང་གིས་འབད་ལས་
བྱུང་བའི་དགེ། ། མ་སོགས་མ་ལུས་བདག་གཞན་སྐྱེ་འགྲོའི་ཚོགས། ། ཀུན་ཀྱང་ཀུན་ཏུ་བཟང་པོའི་རྗེས་
ཞུགས་ཏེ། ། མྱུར་བ་མྱུར་བར་སངས་རྒྱས་ཐོབ་གྱུར་ཅིག ། ཅེས་བཟང་པོ་སྤྱོད་པའི་སྨོན་ལམ་གྱི་འགྲེལ་བ་
འདི་ནི། ཤཱཀྱའི་བཙུན་ པ་ གྲགས་པ་བཤད་སྒྲུབ་ཅེས་བྱ་བས་ རང་ལོ་ བདུན་ཅུའི་ཐོག་དད་པས་ཀུན་ནས་
བསླངས་ཏེ་འགྲེལ་བ་སྔ་མ་རྣམས་ལ་དཔྱད་ཅིང་ཇི་ལྟར་འཚམ་པར་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་
ཡི་ལ་ལུང་བློ་བཟང་དོན་གྲུབ་པོ། ། མངྒ་ལཾ། །
177

༄༅། ། བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་
པའི་ལམ་བཟང་ཞེས་བྱ་བ་བཞུགས་སོ། །
ན་མོ་གུ་རུ་མ་ཀླུ་གྷོ་ཥཱ་ཡ། ཕུན་ཚོགས་ཚོགས་པ།ཉིས་རྟ་བདུན་གྱིས་དྲངས་ཟབ་ཡངས་ཆོས་སྐུའི་མཁར་
འཕགས་ཤིང་། ། རབ་མཛེས་མཛེས་སྡུག་ལྟ་བས་མི་ངོམས་ལགཟུགས་སྐུའི་དཀྱིལ་འཁོར་རྣམ་པར་བཀྲ། ། མ་
ལུས་ལུས་ཅན་འགྲོ་ལ་ཡོངས་ཁྱབ་འཕྲིན་ལས་སྣང་བའི་འཁོར་ཡུག་ཅན། ། ལྷ་ཡི་ལྷ་མཆོག་ཐུབ་དབང་ཉི་མ་
བདག་སོགས་སྐྱེ་འགྲོ་ཀུན་གྱི་སྐྱབས། ། སྤངས་རྟོགས་ས་འཛིན་དབང་པོའི་རྩེར་གནས་ཤིང་། ། བྱམས་བརྩེ་
ས་སྲུང་དཀར་པོའི་སྟེང་ན་འགྱིང་། ། སྐལ་ལྡན་འཆི་མེད་ཚོགས་ལ་ཆོས་ཀྱི་བཀས། ། མངའ་བསྒྱུར་རྒྱལ་ཚབ་
མིག་སྟོང་ལྡན་ལ་འདུད། ། མགོན་དེས་སྔོན་ཚེ་ཐབས་ལ་མཁས་པ་ཡིས། མྱུར་དུ་བྱང་ཆུབ་ཐོབ་ཕྱིར་ཕྱིན་དྲུག་
གི ། རླབས་ཆེན་སྨོན་ལམ་མཛད་པའི་ཀུནྡའི་ཁ། ། རྣམ་དཔྱོད་སོར་རྩེས་རྣམ་པར་དབྱེ་བར་བྱ། །
འདི་ལ་གཉིས། གླེང་གཞི་ལུང་བསྟན་པ་དང་། གཞུང་དོན་བཤད་པ་དངོས་སོ། ། དང་པོ་ལ།
གཞུང་འདི་ལ་ནི་འཕགས་པ་དཀོན་མཆོག་བརྩེགས་པའི་ལེའུ་ཞེ་གཅིག་པ་བྱམས་པས་སྲུང་བ་ཞེས་བྱ་བ་བམ་པོ་
ང་ཅིག་པ་ལས་འབྱུང་སྟེ། འདི་ལ་ཡང་གླེང་བསླང་བའི་རྒྱུ་དང་། གླེང་བསླང་བ་དངོས་དང་། གླེང་བསླང་
བའི་དོན་གསུམ་སྟེ། བསྡུ་ན་སྔོན་སངས་རྒྱས་བཅོམ་ལྡན་འདས་ཡུལ་ཝ་ར་ན་ཆུ་སྲིན་བྱིས་པ་གསོད་པའི་རི་ལ་
བཞུགས་པའི་ཚེ། བྱམས་པས་བྱང་ཆུབ་སེམས་དཔའ་ཆོས་དུངས་ལྡན་ན་ངན་འགྲོ་སྤོང་ཞིང་སྡིག་གྲོགས་ཀྱིས་
དབང་དུ་མི་འགྲོ་བར་རྫོགས་པའི་བྱང་ཆུབ་ཐོབ་པར་འགྱུར་ཞེས་ཞུས་པ་ལ། སྟོན་པས་ལྷག་པའི་བསམ་པ་ཕུན་
སུམ་ཚོགས་པའི་བྱང་ཆུབ་ཀྱི་སེམས་སོ། ། ཞེས་སོགས་ཀྱིས་ཆོས་གཅིག་ནས་བཅུའི་བར་སྡེ་ཚན་བཅུ་གསུངས་
པ་ན་བྱམས་པས་སྟོན་པ་ལ་ཕྱིན་དྲུག་གིས་སྒོ་ནས་བསྟོད་དོ། ། དེ་ནས་ཀུན་དགའ་བོས་བྱམས་པ་ལ་བསྔགས་
བརྗོད་བྱས་པས་སྟོན་པས་མཐུན་འགྱུར་མཛད་ནས་ བྱམས་པ་འདིས་ང་ལ་ད་ལྟ་བསྟོད་པར་མ་ཟད། སྔོན་
བསྐལ་བ་མང་པོ་འདས་པའི་ཚེ་སངས་རྒྱས་སྣང་བས་རྣམ་པར་རོལ་བ་མངོན་པར་མཁྱེན་པ་ལ་བསྟོད་ཅིང་མི་སྐྱེ་
བའི་ཆོས་ལ་བཟོད་པ་ཡང་ཐོབ་ཅེས་གསུངས། དེ་ནས་ཀུན་དགའ་བོས། བྱམས་པས་དེ་དུས་བཟོད་པ་ཐོབ་ན་
178

༄༅། །བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
ད་དུང་འཚང་མི་རྒྱ་བའི་རྒྱུ་ཞུས་པས། སེམས་ཅན་སྨིན་པ་དང་སངས་རྒྱས་ཀྱི་ཞིང་དག་པ་འཛིན་པའི་ཆེད་ཡིན་
པར་བཤད་ཅིང་། བྱམས་པས་འཕགས་ལམ་ཐོབ་ནས་བསྐལ་བ་བཞི་བཅུ་རྩ་གཉིས་ནས་ངས་སེམས་བསྐྱེད་ཅེས་
གསུངས་ཏེ། དེའི་དབང་དུ་བྱས་ན་བསྐལ་པ་འདི་ནས་བསྐལ་བ་དགུ་བཅུ་རྩ་བཞི་ན་ང་འཚང་རྒྱུ་དགོས་རྒྱུ་ཡིན་
པ་ལས། ངས་བརྩོན་འགྲུས་དྲག་པོ་བྱས་ནས་མྱུར་དུ་སངས་རྒྱས་སོ། ། གསུང་། དེ་ནས་མྱུར་དུ་འཚང་རྒྱུ་
བའི་ཆོས་ཚན་བཅུ་གཉིས་གསུངས་པའི་དང་པོ་ནི། ངས་སྔོན་ནོར་བུ་དང་ཆུང་མ་དང་མགོ་དང་མིག་དང་རྒྱལ་
སྲིད་དང་ལོངས་སྤྱོད་དང་ཁྲག་དང་རྐང་རུས་དང་ཡན་ལག་ཐམས་ཅད་སྦྱིན་པ་བྱིན་པའི་དགའ་སྤྱད་མང་དུ་
མཛད་ཅིང་། བྱམས་པས་དཀའ་སྤྱད་དེ་ལྟ་བུ་མེད་པར་ཐེག་པ་བདེ་བ་དང་ལམ་བདེ་བ་དང་འཇུག་པ་བདེ་བས་
བྱང་ཆུབ་སྒྲུབ་ཅེས་གསུང་སོ། ། དེ་ནས་ཀུན་དགའ་བོས། བྱམས་པས་དཀའ་སྤྱད་དྲག་པོ་མེད་པར་ཐབས་
བདེ་བས་ལམ་བགྲོད་པའི་ཐབས་མཁས་དེ་ཅི་ལྟ་བུ་ལགས་ཞེས་ཞུས་པས། དེའི་ལན་དུ་སྟོན་པས་ཀུན་དགའ་བོ་
བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། ཉིན་
ལན་གསུམ་མཚན་ལན་གསུམ་དུ་བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་ས་ལ་བཙུགས་
ཏེ་ཐལ་མོ་སྦྱར་ནས་ཚིག་འདི་སྐད་ཅེས་སྨོན་ལམ་བཏབ་པོ། ། སངས་རྒྱས་ཀུན་ལ་ཕྱག་འཚལ་ལོ། ། ཞེས་
སོགས་གསུངས་ནས་མཇུག་ཏུ། ཐབས་མཁས་པས་ཐེག་པ་བདེ་བ་དང་། ལམ་བདེ་བ་དང་། འཇུག་པ་བདེ་
བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་སྒྲུབ་པའི་ཐབས་མཁས་པ་ནི་དེ་ཡིན་ནོ་ཞེས་
གསུངས་སོ། ། དེ་ཡང་སྨོན་ལམ་དེ་ཚིག་གིས་བརྗོད་ཙམ་མ་ཡིན་པར་དོན་དེ་ཉམས་སུ་བླངས་ནས་འཚང་རྒྱུ་
བར་བསྟན་པའོ། ། ཚུལ་དེ་བྱམས་པའི་ཐབས་མཁས་པ་ཙམ་ལ་དགོངས་པ་མ་ཡིན་གྱི་ ཡན་ལག་བདུན་དང་
ཕྱིན་དྲུག་གི་ལམ་ནི་རྗེས་འཇུག་རྣམས་ལའང་ཚོགས་གསོག་པ་དང་ཐབས་མཁས་པའི་ལམ་དུ་གོ་བར་མཛད་
པའོ། ། གཉིས་པ་གཞུང་དོན་བཤད་པ་དངོས་ལ་ལྔ། མཚན་བཤད་པ། འགྱུར་ཕྱག་བཤད་པ། སྨོན་ལམ་
བཏབ་ཚུལ། གཞུང་དོན་རྣམས་སོ་སོར་བཤད་པ། མཇུག་བསྡུ་བའི་རིམ་པའོ། ། དང་པོ་ནི། རྒྱ་གར་སང་
ཀྲྀ་ཏའི་སྐད་དུ། སྨོན་ལམ་འདིའི་མཚན་ལ། ཨཱརྱ་མཻ་ཏྲི་པྲ་ཎི་དྷ་ན་རཱ་ཛ་ཞེས་འབྱུང་ཞིང་། དེ་ཉིད་བོད་སྐད་དུ་
བསྒྱུར་ན་འཕགས་པ་བྱམས་པའི་སྨོན་ལམ་གྱི་རྒྱལ་པོ་ཞེས་བར་འགྱུར་ཏེ། ཨཱརྱ་ནི་འཕགས་པ། མེ་ཏྲི་ནི་བྱམས་
པ། པྲ་ནི་དྷ་ནི་སྨོན་ལམ། རཱ་ཛ་ནི་རྒྱལ་པོ་ཞེས་པའོ། ། གཉིས་པ་འགྱུར་ཕྱག་ནི། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ལ་ཕྱག་འཚལ་ལོ་ཞེས་པ་ནི་ལོ་ཙྪ་བས་བཀོད་པ་སྟེ་གོ་སླའོ། ། གསུམ་པ་སྨོན་ལམ་
བཏབ་ཚུལ་ནི། དཀོན་བརྩེགས་ཀྱི་མདོ་ལས། ཀུན་དགའ་བོ་ཇི་ལྟར་ཞེས་པ་ནས། འདི་སྐད་ཅེས་སྨོན་ལམ་
179

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཏབ་པོ་ཞེས་པའི་བར་སྔར་དྲངས་པ་ལྟར་རོ། ། བཞི་པ་གཞུང་དོན་རྣམས་སོ་སོར་བཤད་པ་ལ་གཉིས། སྔོན་
དུ་ཚོགས་གསོག་པའི་ཆེད་དུ་ཡན་ལག་བདུན་པ་བྱ་བ་དང་། དེ་ཉིད་བྱང་ཆུབ་ཆེན་པོའི་རྒྱུར་སྒྱུར་བྱེད་ཀྱི་སྨོན་
ལམ་གདབ་པའོ། ། དང་པོ་ནི། ཡན་ལག་བདུན་པ་འཆད་པའི་གཞུང་འདི་རྣམས་ལ་བཟང་སྤྱོད་ནས་འབྱུང་
བ་ལྟར་གོ་རིམ་དངོས་སུ་མི་གསལ་ཡང་། ཕྱག་འཚལ་བ་དང་། སྡིག་པ་བཤགས་པ་དང་། རྗེས་སུ་ཡི་རང་བ་
དང༌། ཆོས་འཁོར་བསྐོར་བ་དང་། བཞུགས་སུ་གསོལ་བ་ལྔ་ནི་དངོས་སུ་གསལ་ཞིང་། མཆོད་པ་ནི། སངས་
རྒྱས་མཆོད་པ་གང་བྱུང་བ། ། ཞེས་པ་ཙམ་ལས་མཆོད་ཚུལ་ནི་དངོས་སུ་མི་འབྱུང་ལ། བསྔོ་བ་ཡང་བསྔོའོ་ཞེས་
དངོས་སུ་མ་བྱུང་ཀྱང་། སྨིན་ལམ་རྣམས་ཀྱང་བསྔོ་བར་གཏོགས་ཤིང་། དེ་གཉིས་ཀ་ནི་བདག་ལས་རྣམ་པ་
གསུམ་གང་གིས། ། བསོད་ནམས་ཚོགས་ནི་བསྐྱེད་པ་དེ། ། བདག་གི་ཀུན་མཁྱེན་ས་བོན་ཏེ། ། བདག་ལ་
བྱང་ཆུབ་མི་ཟད་ཤོག ། ཅེས་པའི་རྐང་པ་གཉིས་ཀྱིས་སྒོ་གསུམ་གྱི་མཆོད་པའི་བསོད་ནམས་བསྟན་པའི་སྒོ་ནས་
མཆོད་པ་དང་། ཕྱི་མ་གཉིས་ཀྱིས་བསོད་ནམས་དེ་ཀུན་མཁྱེན་གྱི་ས་བོན་དུ་བྱས་ནས་བྱང་ཆུབ་ཆེན་པོའི་རྒྱུར་
སྨིན་པའི་ཚུལ་གྱིས་བསྔོས་སོ། ། དེ་ལྟར་ཡན་ལག་བདུན་གྱི་དང་པོ་ཕྱག་འཚལ་བ་ལ་གཉིས། སངས་རྒྱས་བྱང་
སེམས་ཉན་རང་རྣམས་དང་། བྱང་ཆུབ་ཀྱི་སེམས་ལ་ཕྱག་འཚལ་བའོ། ། དང་པོ་ནི། སངས་རྒྱས་ཀུན་ལ་
སོགས་ཚིགས་བཅད་གཅིག་སྟེ། དང་པོ་ནི། ཕྱག་འཚལ་ལོ། ། ཡུལ་གང་ལ་ན། སངས་རྒྱས་ཀུན་ལའོ། །
སངས་རྒྱས་ལ་ནི་ཆོས་སྐུ། ལོངས་སྐུ། སྤྲུལ་སྐུ་གསུམ་དང་། ཆོས་སྐུ་ལའང་ཡེ་ཤེས་ཆོས་སྐུ་དང་། སྤངས་པ་
ཆོས་སྐུ་གཉིས། སྤྲུལ་སྐུ་ལ་བསྡུ་ན་མཆོག་གི་སྤྲུལ་སྐུ་དང་། དེ་ལས་གཞན་པའི་སྤྲུལ་བའི་སྐུ་གཉིས་སོ། ། དེ་
དག་གི་ཁྱད་པར་རྒྱས་པར་བཤད་ན་མང་དུ་དོགས་པས་བཞག་ལ། སངས་རྒྱས་ཀྱི་སྒྲ་དོན་ནི། དེའི་སྐད་དོད་
བུདྡྷ་ཞེས་པ་དེ། སྒྲའི་གཞུང་ལས། བུདྡྷ་ཁོང་དུ་ཆུད་པ་ལའོ་ཞེས་དང༌། རྟོགསཔ་ལའོ་ཞེས་འབྱུང་བ་ལྟར།
དཔལ་ལྡན་ཟླ་བས་འཇུག་པ་ལས། དེ་ཉིད་རྒྱུས་ལ་སངས་རྒྱས་བསྙད་ཇི་བཞིན། ། ཞེས་གསུངས་པ་ལྟར།
ཆོས་རྣམས་ཀྱི་སྟོང་བའི་དེ་ཁོ་ན་ཉིད་ཇི་བཞིན་ཁོང་དུ་ཆུད་པའམ། ། རྟོགས་ཤིང་མངོན་དུ་གྱུར་པའི་སྒོ་ནས་
སངས་རྒྱས་ཞེས་བཤད་པ་དང་། ཡང་། མ་རིག་གཉིད་ལས་སངས་ཕྱིར་དང་། ། ཤེས་བྱ་ལ་ཡང་བློ་རྒྱུས་
ཕྱིར། ། སངས་རྒྱས་རྣམ་སད་དེ་སངས་རྒྱས། ། སྐྱེས་བུ་གཉིད་སད་ཇི་བཞིན་ནོ། ། ཞེས་བཤད་པ་ལྟར་
ཚུལ་གཉིས་སོ། ། ཕྱག་འཚལ་ཡུལ་ནི་བཟང་སྤྱོད་ནས་འབྱུང་བ་ལྟར་སྒོ་གསུམ་གྱིས་རབ་ཏུ་དང་བས་ཕྱག་
འཚལ་བ་དང་། དེ་ཡང་སངས་རྒྱས་གཅིག་ཙམ་མ་ཡིན་པར་སངས་རྒྱས་དཔག་ཏུ་མེད་པ་དམིགས་ཡུལ་དུ་བྱས་
ནས་ཕྱག་འཚལ་བའོ། ། སངས་རྒྱས་རྣམས་སུ་མ་ཟད། དྲང་སོང་ལྷའི་མིག་སྟེ་སྤྱན་དང་ལྡན་པ་ཡི་བྱང་ཆུབ་
180

༄༅། །བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང༌། །
སེམས་དཔའ་རྣམས་དང་། ཡང་དེར་མ་ཟད། ཉན་ཐོས་རྣམས་ལ་ཕྱག་འཚལ་ལོ་ཞེས་དང་། རང་རྒྱལ་རྣམས་
ལའང་དོན་གྱིས་ཕྱག་འཚལ་བ་སྡུད་དོ། ། འོ་ན། འདིར་ཉན་ཐོས་དངོས་སུ་སྨོས་ནས་རང་རྒྱལ་དངོས་སུ་མི་
སྨོས་པ་ཅི་ཞེ་ན། ཉན་ཐོས་སྟོན་པའི་འཁོར་གྱི་གཙོ་བོ་ཡིན་ཞིང་མང་ལ། རང་རྒྱལ་སྟོན་པའི་འཁོར་དུ་ཆེར་མི་
འབྱུང་ཞིང་ཉུང་བས་སོ། ། དྲང་སྲོང་གི་སྒྲ་དོན་ནི། ཡིད་དྲང་བོར་སྲོང་བ་དང་ལམ་དྲང་བོར་སྒྲུབ་པའི་དོན་
དུ་བཤད་ཅིང་། དྲང་སྲོང་གི་སྐད་དོད་རི་ཏི་ནི་འབྱོར་བ་དང་གསོ་ཞིང་སྦྱོང་བ་དང་། ངེས་བརྗོད་ཆ་བྱད་
འཆང་བ་སྟེ། སྔ་མ་ལྟར་ན་ནུས་མཐུའི་འབྱོར་བ་དང་ལྡན་ཅིང་། ནད་དང་སྡུག་བསྔལ་སོགས་གསོ་ཞིང་སྦྱོང་
བར་བྱེད་པ་དང་། ཕྱི་མ་ལྟར་ན་བདེན་པར་སྨྲ་བ་དང་བདེན་པར་སེམས་ཤིང་། དགེ་སྦྱོང་དང་བྲམ་ཟེའི་ཆ་
བྱད་འཛིན་པའི་དོན་ཅན་དུ་བཤད་པ་ལྟར་རོ། ། འདིར་བྱང་ཆུབ་སེམས་དཔའ་ལྷའི་མིག་དང་ལྡན་པ་ལ་དྲང་
སྲོང་ཞེས་བརྗོད་པ་ཡིན་ལ། སྤྱིར་དྲང་སྲོང་ལ་ཕྱི་ནང་གི་དྲང་སྲོང་གཉིས་དང་། ཁྱད་པར་དུ་ལྷའི་དྲང་སྲོང་
མང་པོ་ཞིག་བཤད་ལ། སངས་རྒྱས་དྲང་སྲོང་ཆེན་པོ་ལྟར། ། ཞེས་གསུངས་པ་ལྟར་ན། སངས་རྒྱས་བཅོམ་
ལྡན་འདས་རྣམས་ཀྱང་དྲང་སྲོང་ཆེན་པོར་འཇོག་དགོས་ཤིང་། དྲང་སྲོང་ལྷུང་བ་རི་དྭགས་ཀྱི་ནགས་ཞེས་པའི་
སྐབས་སུ་རང་རྒྱལ་ལ་དྲང་སྲོང་དུ་བཤད་ཅིང་། ཁ་ཅིག་དྲང་སྲོང་དང་ཐུབ་པ་ལ་མིང་གི་རྣམ་གྲངས་སུ་བཤད་
པས། ཉན་རང་འཕགས་པ་ཀུན་ཀྱང་དྲང་སྲོང་དུ་འཇོག་ནུས་སོ། ། འདིར་བྱང་སེམས་ལྷའི་མིག་དང་ལྡན་པ་
དངོས་སུ་སྨོས་པ་ནི། ལྷའི་མིག་དང་ལྡན་པའི་དྲང་སྲོང་བདེན་ཚིག་གྲུབ་པ་རྣམས་ནི། སྨོན་ལམ་འདེབས་པའི་
དཔང་པོར་འོས་པའི་དབང་གིས་ཡིན་པར་བཤད་དོ། ཐོག་ཐ་བར་དགེར། དྲང་སྲོང་མཐུ་ཡིས་བདེན་ཚིག་
འགྲུབ་གྱུར་ཅིག ། ཅེས་འབྱུང་བ་དང་མཐུན་ནོ། ། ལྷའི་མིག་གམ་སྤྱན་ནི་ཇི་ལྟ་བུ་ཞིག་ཅེ་ན། དེ་ནི་སེམས་
རྟེན་བསམ་གཏན་ལྟ་བུ་ལ་བརྟེན་ནས་རང་ཡུལ་གྱི་གཟུགས་ཕྲ་རགས་རྣམས་མཐོང་བའི་མིག་དབང་གཟུགས་
ཅན་པ་ཞིག་ཡིན་ལ། མཐོང་ཚུལ་ལ་རྒྱ་ཆེ་ཆུང་འབྱུང་སྟེ། དཔག་ཚད་གཅིག་ནས་བརྒྱ་དང་སྟོང་གསུམ་ཚུན་
ཆད་དང་། སངས་རྒྱས་ཀྱི་ལྷའི་སྤྱན་གྱིས་ནི་འཇིག་རྟེན་ཁམས་ཀྱི་གཟུགས་ཕྲ་རགས་ཐམས་ཅད་ཀྱང་མངོན་
སུམ་དུ་གཟིགས་སོ། ། བྱང་ཆུབ་སེམས་དཔའ་ཞེས་པའི་དོན་ནི། རྫོགས་པའི་བྱང་ཆུབ་དོན་དུ་གཉེར་བར་
བྱེད་པ་སྟེ། སྐད་དོད་བོདྷི་སཏྭཱ་ཞེས་པ་དྲང་པོར་བསྒྱུར་ན་བྱང་ཆུབ་སེམས་པ་ཞེས་པ་ཙམ་ལས་དཔའི་པའི་དོན་
དངོས་སུ་མེད་ཀྱང་དོན་གྱིས་ཐོབ་པའི་དབང་དུ་མཛད་ནས་སེམས་དཔའ་བསྒྱུར་བ་ཡིན་ལ། དེ་ཡང་རང་དོན་
དུ་རྫོགས་པའི་བྱང་ཆུབ་དོན་དུ་གཉེར་བ་དང་རང་དོན་ཆོས་སྐུ་དོན་དུ་གཉེར་བས་ན་སེམས་དཔའ་དང་།
གཞན་དོན་དུ་རྫོགས་པའི་བྱང་ཆུབ་དོན་དུ་གཉེར་བ་དང་གཞན་དོན་གཟུགས་སྐུ་དོན་དུ་གཉེར་བའི་ཕྱི་མ་སེམས་
181

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཔའ་ཆེན་པོ་ཞེས་བྱ་སྟེ་ཆེན་པོ་ལ་བཤད་ཚུལ་བཞིན་ཡང་ཡོད་དོ། ། ཉན་ཐོས་གྱི་སྐད་དོད་ཐ་བ་ཀའང་སྲ་བ་
ཀ་ནི་ཐོས་སྒྲོགས་ལ་འཇུག་པས། ། མཆོག་གི་སྤྲུལ་པའི་སྐུ་ལ་ཐེག་ཆེན་གྱི་ལམ་འབྲས་བུ་དང་བཅས་པ་ཉན་ཅིང་
ཐོས་པར་བྱས་ནས་གཞན་ལ་སྒྲོགས་པར་བྱེད་པས་ན་དེ་སྐད་ཅེས་བྱ་སྟེ། དམ་ཆོས་པད་དཀར་ལས། མགོན་པོ་
དེ་རིང་བདག་ཅག་ཉན་ཐོས་གྱུར། ། བྱང་ཆུབ་དམ་པ་ཡང་དག་བསྒྲག་པར་བགྱི། ། ཞེས་སོགས་གསུངས་པ་
བཞིན་ནོ། ། གཞུང་འདིས་སངས་རྒྱས་དཀོན་མཆོག་དང་དགེ་འདུན་དཀོན་མཆོག་གཉིས་ལ་ཕྱག་འཚལ་བ་
དངོས་སུ་བསྟན་པའི་ཤུགས་ཀྱིས་ཆོས་དཀོན་མཆོག་ལའང་ཕྱག་འཚལ་བ་ཡིན་ཏེ། དེ་དག་གི་རྒྱུད་ཀྱི་སྤངས་
རྟོགས་ཀྱི་ཡོན་ཏན་ལ་ཕྱག་བྱེད་པའང་དོན་གྱིས་ཐོབ་པའི་ཕྱིར་རོ། ། གལ་ཏེ་བྱང་ཆུབ་སེམས་དཔས་ཉན་རང་
ལ་ཕྱག་བྱེད་པར་མི་རིགས་སོ་སྙམ་ན། སྐྱོན་མེད་དེ། ཉན་རང་གི་བྱང་ཆུབ་དོན་དུ་གཉེར་བའི་བསམ་པས་ཕྱག་
བྱར་མི་རུང་ཡང་། ཉན་ཐོས་ཆེན་པོ་དག་ལས་ཐེག་ཆེན་ཀྱི་ཆོས་ཉན་པ་དང་། ཆོས་མཐུན་སྒྲུབ་པ་དང་།
ཚོགས་གསོག་པ་སོགས་ཀྱི་ཡུལ་དུ་ཉན་རང་ལའང་བྱང་སེམས་ཀྱིས་ཕྱག་བྱར་རུང་བའི་སྐབས་ཡོད་ཅིང་། དེ་
བཞིན་དུ་འབྲས་བུའི་སྐྱབས་འགྲོའི་དབང་དུ་བྱས་ན་ཕྱག་བྱར་མི་རུང་ཡང་། རྒྱུའི་སྐྱབས་འགྲོའི་དབང་དུ་བྱས་
ན་རིགས་ཅན་གསུམ་ཀས་དཀོན་མཆོག་གསུམ་ལ་སྐྱབས་སུ་འགྲོ་ཞིང་ཕྱག་བྱར་རུང་བའི་ཕྱིར་རོ། ། གཉིས་པ་
ནི། ངན་འགྲོའི་ལམ་ནི་སོགས་ཚིགས་བཅད་གཅིག་སྟེ། ངན་སོང་གསུམ་དུ་འགྲོ་བའི་ལམ་མི་དགེ་བ་བཅུ་ལ་
སོགས་པ་རྣམས་ནི་བཟློག་པ་སྟེ་སྤོང་བར་བགྱིད་ཅིང་། མངོན་མཐོའི་གོ་འཕང་མཐོ་རིས་ལྷ་དང་མིར་སྐྱེ་ཞིང་
བགྲོད་པའི་ལམ་དགེ་བ་བཅུ་ལ་སོགས་པ་ནི་རབ་ཏུ་སྟོན་ལ། རྒ་ཤི་མེད་པ་སངས་རྒྱས་ཀྱི་སར་འདྲེན་པར་བགྱིད་
པའི་ཡོན་ཏན་དང་ལྡན་པའི་ཐབས། བྱང་ཆུབ་ཀྱི་སེམས་ལ་ཕྱག་འཚལ་ལོ། ། བྱང་ཆུབ་ཀྱི་སེམས་ལ་དངོས་
བཏགས་མ་ཕྱེ་བར་དབྱེ་ན། ཀུན་རྫོབ་བྱང་ཆུབ་ཀྱི་སེམས་སྐྱེད་དང་། དོན་དམ་བྱང་ཆུབ་ཀྱི་སེམས་གཉིས་ཀྱི་ཕྱི་
མནི་སྟོང་ཉིད་མངོན་སུམ་དུ་རྟོགས་པའི་ཐེག་ཆེན་འཕགས་པའི་ཡིད་ཀྱི་རྣམ་ཤེས་ཞིག་ཡིན་ལ། སྔ་མ་ནི་ཐེག་
ཆེན་སེམས་བསྐྱེད་དང་དོན་གཅིག་ཅིང་། ངོ་བོ་ནི། རྗེ་བཙུན་བྱམས་པའི་མངོན་རྟོགས་རྒྱན་ལས། སེམས་
བསྐྱེད་པ་ནི་གཞན་དོན་ཕྱིར། ། ཡང་དག་རྫོགས་པའི་བྱང་ཆུབ་འདོད། ། ཅེས་གསུངས་པ་ལྟར་ཏེ། གཞན་
དོན་དུ་ཡང་དག་པར་རྫོགས་པའི་བྱང་ཆུབ་ལ་དམིགས་ཤིང་གྲོགས་རྫོགས་བྱང་དོན་གཉེར་གྱི་འདུན་པ་དང་
མཚུངས་ལྡན་དུ་གྱུར་པའི་ཐེག་ཆེན་གཙོ་བོ་ཡིད་ཀྱི་རྣམ་རིག་ཁྱད་པར་ཅན་ཞིག་ལ་འཇོག་ཅིང་། དབྱེ་ན་སྨོན་
སེམས་དང་འཇུག་སེམས་གཉིས་སོ། ། དོན་དམ་བྱང་ཆུབ་ཀྱི་སེམས་ཀྱིས་ནི་སྡིག་པ་ཐམས་ཅད་རྩ་བ་ནས་སྦྱོང་
ནུས་ཤིང་། ཀུན་རྫོབ་བྱང་ཆུབ་ཀྱི་སེམས་ཀྱིས་ཀྱང་ངན་སོང་གི་རྒྱུ་སྡིག་སྒྲིབ་ཀུན་སྦྱོང་ནུས་པ་ཡིན་ཏེ། བྱམས་
182

༄༅། ། བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
པས་ཞུས་པ་ལས། བྱམས་པ་བྱང་ཆུབ་སེམས་དཔའ་ཆོས་གཅིག་དང་ལྡན་ན། ངན་སོང་བ་ཐམས་ཅད་ཡོངས་
སུ་སྤོང་ཞིང་སྡིག་པའི་གྲོགས་པོའི་ལག་ཏུ་མི་འགྲོའི། ། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱུངཆུབ་
མངོན་པར་རྫོགས་པར་འཚང་རྒྱའོ། ། གཅིག་གང་ཞེ་ན། འདི་ལྟ་སྟེ། ལྷག་པའི་བསམ་ཕུན་སུམ་ཚོགས་པའི་
བྱང་ཆུབ་ཀྱི་སེམས་ཏེ། ཞེས་ དང་། སྤྱོད་འཇུག་ལས་ཀྱང་། དེས་ ནི་ དུས་མཐའི་ མེ་ བཞིན་ སྡིག་ཆེན་
རྣམས། ། སྐད་ཅིག་གཅིག་གིས་ངེས་པར་སྲེག་པར་བྱེད། ། ཅེས་གསུངས་ཤིང་། བྱང་ཆུབ་ཀྱི་སེམས་ཀྱི་ཕན་
ཡོན་རྒྱས་པར་ནི་བྱམས་པས་ནོར་བཟང་ལ་བཤད་པ་ལྟར་ཏེ། འདི་ལས་ལྷག་དེའི་ཕན་ཡོན་རྒྱས་པར་བཤད་པ་
གཞན་མ་མཐོང་ངོ་། ། སངས་རྒྱས་བཅོམ་ལྡན་འདས་རྣམས་ཀྱིས་རྒ་ཤི་མེད་པའི་གནས་ཐོབ་པའི་ཚུལ་ནི།
རྒྱུད་བླ་མ་ལས། འཕགས་པས་ན་དང་རྒ་བ་དང་། ། འཆི་བའི་སྡུག་བསྔལ་རྩད་ནས་སྤངས། ། ཞེས་དང་།
སྐྱེ་བ་མེད་ཅིང་འཆི་བ་མེད། ། གནོད་མེད་རྒྱ་བ་མེད་པ་སྟེ། ། དེ་ནི་རྟག་དང་བརྟན་ཕྱིར་དང་། ། ཞི་བའི་
ཕྱིར་དང་གཡུང་དྲུང་ཕྱིར། ། ཞེས་གསུངས་པ་ལྟར་རོ། ། འདིར་བྱང་ཆུབ་ཀྱི་སེམས་ལ་སྒོས་སུ་ཕྱག་འཚལ་
བའི་རྒྱུ་མཚན་ཅི་ཞེ་ན། ཡོད་དེ། སངས་རྒྱས་ཀྱི་གོ་འཕང་ནས་བཟུང་ཐེག་ཆེན་གྱི་ཡོན་ཏན་ཐམས་ཅད་ཀྱི་རྩ་
བ་ནི་བྱང་ཆུབ་ཀྱི་སེམས་ལ་ཐུག་ཅིང་རག་ལས་བ་ལ་དགོངས་པའི་ཕྱིར་ཏེ། བྱང་ཆུབ་ཀྱི་སེམས་ཀྱིས་ཟིན་པའི་
ཡོན་ཏན་ཆེ་ཆུང་ཐམས་ཅད་ཀྱང་ཐེག་ཆེན་གྱི་ཡོན་ཏན་དུ་འཇོག་ནུས་ཀྱི། དེས་མ་ཟིན་པའི་ཡོན་ཏན་ཆེན་པོ་ཇི་
ལྟ་བུ་ཞིག་ཡིན་ཡང་ཐེག་ཆེན་གྱི་ཡོན་ཏན་དུ་འཇོག་ཏུ་མི་རུང་བའི་ཕྱིར་ཏེ། ཐེག་ཆེན་དུ་ཞུགས་མ་ཞུགས་ནི་
སེམས་དེ་བསྐྱེད་མ་བསྐྱེད་ལ་རག་ལས་པའི་ཕྱིར་རོ། ། དེར་མ་ཟད། འོག་ཏུ་འབྱུང་བའི་སྨོན་ལམ་རྣམས་ཀྱང་
ཐེག་ཆེན་གྱི་སྨོན་ལམ་དུ་འགྱུར་བའི་ཆེད་དོ། ། ཕྱག་གི་སྒྲ་དོན་ནི། ཎམ་འདུད་པ་ལའོ་ཞེས་པའི་བྱིངས་ལས་
འདུད་པའི་དོན་ཏེ། དེ་ལའང་ལུས་ངག་ཡིད་གསུམ་གྱི་འདུད་པ་ཡོད་དོ། ། འདུད་ཚིག་རྐྱང་པ་ན་མཞེས་པ་
བློ་གཞོལ་ཅིང་མཆོད་པའང་འདུད་བའི་དོན་ནོ། ། གཉིས་པ་བཤགས་པ་ནི། སེམས་ཀྱི་དབང་དུ་སོགས་
ཚིགས་བཅད་གཅིག་སྟེ། སེམས་ཉོན་མོངས་པ་དང་འདྲེས་པའི་དབང་དུ་གྱུར་པ་སྟེ་སོང་བ་ན། བདག་གིས་སྒོ་
གསུམ་གྱི་སྡིག་པ་མི་དགེ་བའི་ལས་བཅུ་ལ་སོགས་པ་ཅི་བགྱིས་པ་ཐམས་ཅད་སངས་རྒྱས་བཅོམ་ལྡན་འདས་མངོན་
སུམ་བཞུགས་པ་དང་། དེའི་རྟེན་གྱི་སྤྱན་སྔར་ཏེ་དྲུང་དུ་མཆིས་ཤིང་ཕྱིན་ནས་སུ་བདག་གི་སྡིག་པའི་ལས་དེ་དག་
ཐམས་ཅད་བཤགས་པར་བགྱིའོ། ། ཚུལ་ཇི་ལྟར་བཤགས་ན། གཉེན་པོ་སྟོབས་བཞིའི་སྒོ་ནས་ཏེ། སྐྱབས་སུ་
འགྲོ་ཞིང་སེམས་བསྐྱེད་པ་ནི་རྟེན་གྱི་སྟོབས་དང་། སྡིག་ལས་ལ་འགྱོད་སེམས་བྱེད་པ་སུན་འབྱིན་པའི་སྟོབས་
དང་། སྟོང་ཉིད་སྒོམ་པར་བྱེད་པ་སོགས་གཉེན་པོ་ཀུན་ཏུ་སྤྱོད་པའི་སྟོབས་དང་། ཕྱིན་ཆད་མི་བྱེད་པ་སླར་
183

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྡོག་པའི་སྟོབས་ཏེ། སྟོབས་བཞི་ཚང་བའི་སྒོ་ནས་སོ། ། སྟོབས་བཞིའི་ཆ་རེ་རེས་ཀྱང་སྡིག་པ་དུ་མ་སྦྱོང་ནུས་
མོད། བཞི་ག་ཚང་བ་ནི་ལྷག་པར་སྟོབས་ཆེའོ། ། གསུམ་པ་བསྔོ་བ་ནི། བདག་ལས་རྣམ་པ་སོགས་ཚིགས་
བཅད་གཅིག་སྟེ། འདིར་བདག་ལ་ཞེས་པ་ཞིག་འབྱུང་ཡང་། བདག་ལས་ཞེས་པ་གཞུང་གཉིས་ནས་འབྱུང་
བས་དེ་དང་བསྟུན་ན། བདག་གི་ལས་དགེ་བ་སྔར་བྱས་པ་རྣམས་བསྡུ་ན། ལུས་ངག་ཡིད་རྣམ་པ་གསུམ་གང་ནི་
སྒོ་ནས་མཆོད་པ་འབུལ་བས་མཚོན་སྟེ་བསོད་ནམས་ཀྱི་ཚོགས་ནི་བསྐྱེད་ཅིང་བསགས་པའི་དགེ་བ་གང་མཆིས་པ་
དེ་རྣམས་ནི། བདག་གི་ཐོབ་བྱའི་འབྲས་བུ་ཀུན་མཁྱེན་རྣམ་རྒྱལ་ཀྱི་ས་བོན་ཡིན་ཏེ། རྒྱུ་ས་བོན་དེ་ལས་བདག་
གི་ཐོབ་བྱའི་འབྲས་བུ་བྱང་ཆུབ་ཡོན་ཏན་རྒྱ་མཚོ་ལྟར་མི་ཟད་པ་དེ་མྱུར་དུ་ཐོབ་པར་ཤོག་ཅིག ། རྐང་པ་སྔ་ཕྱི་
གཉིས་སུ་བདག་ལ་ཞེས་པ་འབྱུང་བ་ལྟར་ན། བདག་ལ་མཆིས་བའི་སྒོ་གསུམ་གྱི་ལས་རྣམས་གསུམ་ཞེས་དང་།
བདག་ལ་བྱང་ཆུབ་མི་ཟད་པ་འབྱུང་བར་ཤོག་ཅེས་སྦྱར་ཀྱང་རུང་ངོ༌། ། ཀུན་མཁྱེན་ཞེས་པ་ནི་རྣམ་མཁྱེན་ཁོ་
ནར་མི་བཟུང་གི ། རྣམ་མཁྱེན་རྟེན་དང་བཅས་པ་ལ་བྱ་ཞིང་། ས་བོན་ཡང་ཉེར་ལེན་གྱི་རྒྱུ་ཙམ་མ་ཡིན་པར་
ཐོབ་བྱེད་ཀྱི་རྒྱུ་ལ་བྱ་དགོས་ཏེ། འདིས་ཆོས་གཟུགས་ཀྱི་སྐུ་གཉིས་འགྲུབ་པའི་རྒྱུ་བསྟན་པར་འདོད་དགོས་པའི་
ཕྱིར་རོ། ། བཞི་བ་མཆོད་པ་དང་བཅས་པའི་ཡི་རང་བ་ལ། དངོས་དང་། དོན་བསྡུ་བ་གཉིས་ལས། དང་པོ་
ནི། ཕྱོགས་བཅུ་དག་གིས་སོགས་ཚིགས་བཅད་གཅིག་སྟེ། རང་གཞན་རྣམས་ཀྱིས་ཕྱོགས་བཅུ་དག་གི་སངས་
རྒྱས་ཀྱི་ཞིང་རྣམས་སུ་བྱོན་པ་དང་བཞུགས་པའི་སངས་རྒྱས་རྣམས་ལ་མཆོད་པའི་ཚོགས་ཀྱིས་མཆོད་པ་ལས་དགེ་
བ་གང་བྱུང་བའི་བསོད་ནམས་ཀྱི་ཕུང་པོ་སངས་རྒྱས་ཀྱིས་མཁྱེན་པ་དང་གཟིགས་ནས་རྗེས་སུ་ཡི་རང་བ་མཛད་
པ་དེ་བདག་ལ་དག་ནི་རྗེས་སུ་ཡི་རང་ངོ༌། ། ཁ་ཅིག མཆོད་པ་གང་བྱུང་བ་ཞེས་པའི་དོན་མཆོད་པའི་དགེ་བ་
ལམ་སྦྱར་བར་མཆོད་པའི་ཡོ་བྱད་ལ་སྦྱར་བ་ནི་དོན་མིན་ནམ་སྙམ་སྟེ། གང་བྱུང་བ་ཞེས་པས་མཆོད་པ་ལས་བྱུང་
བའི་དགེ་བ་བསྟན་སྣང་བའི་ཕྱིར་དང་། འདིར་རྗེས་སུ་ཡི་རང་བ་ཡང་མཆོད་རྫས་ཙམ་མ་ཡིན་པར་མཆོད་པའི་
བསོད་ནམས་ཀྱི་ཕུང་པོ་ལ་རྗེས་སུ་ཡི་རང་བ་ཡིན་པའི་ཕྱིར་ཏེ། བསོད་ནམས་ཐམས་ཅད་ལ་ནི་རྗེས་སུ་ཡི་རང་ངོ་
ཞེས་པ་དང་། འགྲོ་བ་ཀུན་གྱི་བསོད་ནམས་གང་ལ་ཡང་། ། ཞེས་སོགས་དང་། འདིའི་དོན་བསྡུ་བའི་སྐབས་
སུ ། བསོད་ནམས་ཀུན་ལ་ཡི་རང་ངོ༌། ། ཞེས་འབྱུང་བ་ལྟར་རོ། ། གཉིས་པ་དེའི་དོན་བསྡུ་བ་ནི། སྡིག་
པ་ཐམས་ཅད་སོགས་ཚིགས་བཅད་གཅིག་སྟེ། བསྡུ་ན། སྡིག་པའི་ཚོགས་ཐམས་ཅད་ནི་བཤགས་པར་བགྱི་
ཞིང་། དགེ་བའི་བསོད་ནམས་བསགས་པ་ཀུན་ལ་རྗེས་སུ་ཡི་རང་ངོ་། ། ཕྱོགས་བཅུ་དུས་གསུམ་ཀྱི་སངས་རྒྱས་
ཀུན་ལ་ཕྱག་འཚལ་ལོ། ། དེ་ལྟར་བགྱིས་པའི་དགེ་བས་བདག་ནི་ཀུན་མཁྱེན་གྱི་ཡེ་ཤེས་མཆོག་མྱུར་དུ་ཐོབ་པར་
184

༄༅། །བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
ཤོག་ཅིག ། འདིས་ཀྱང་བཤགས་པ། ཡི་རང་བ། ཕྱག་འཚལ་བ། བསྔོ་བ་གསུམ་བསྡུས་ནས་བསྟན་ཏོ། །
ལྔ་བ་བསྐུལ་བ་ལ་བྱང་སེམས་ལ་འཚང་རྒྱ་བར་བསྐུལ་བ་དང་། སངས་རྒྱས་ལ་ཆོས་ཀྱི་འཁོར་ལོ་བསྐོར་བར་
བསྐུལ་བ་གཉིས་ཀྱི་དང་པོ་ནི། ཕྱོགས་བཅུ་དག་གི་སོགས་ཚིགས་བཅད་གཅིག་སྟེ། ཤར་ལ་སོགས་པའི་ཕྱོགས་
བཅུ་དག་གི་ཕྱོགས་རྣམས་སུ་ནི་ས་བཅུ་བ་སོགས་ལ་གནས་པ་ཡི་བྱང་ཆུབ་སེམས་དཔའ་རྣམས་ནི་མྱུར་དུ་བྱང་
ཆུབ་མཆོག་སངས་རྒྱས་སུ་འཚང་རྒྱ་བར་བགྱིད་པར་བསྐུལ་མ་འདེབས་སོ། ། ས་བཅུ་ཞེས་པ་ས་བཅུ་པོ་ལ་
གནས་པའི་བྱང་སེམས་སུ་བཞེད་པ་ནི་ཅུང་མི་འཐད་དེ། འདིས་ནི་མྱུར་དུ་འཚང་རྒྱ་ནུས་པ་ཞིག་ལ་བསྐུལ་བ་
ཡིན་པས་དེ་ནིས་བཅུ་བ་ལ་གནས་པའི་བྱང་སེམས་སུ་བཤད་པ་སྐབས་སུ་བབས་པའི་ཕྱིར་རོ། ། གཉིས་པ་ལ་
ཆོས་ཀྱི་འཁོར་རོ་བསྐོར་བར་བསྐུལ་བ་དང་། དེའི་འབྲས་བུ་ལ་སྨོན་པ་གཉིས་ཀྱི་དང་པོ་ནི། བྱང་ཆུབ་དམ་
པར་སོགས་ཚིགས་སུ་བཅད་པ་གཅིག་སྟེ། དེ་ལྟ་བུའི་བྱང་སེམས་རྣམས་ནི་འཚང་རྒྱ་བའི་ཚེ་བདུད་ཀྱི་རྒྱལ་པོ་སྡེ་
དཔུང་དང་བཅས་པའི་བདུད་རྣམས་བཏུལ་ནས་བྱང་ཆུབ་ཀྱི་ཤིང་དྲུང་དམ་པར་སངས་རྒྱས་ཤིང་། སངས་རྒྱས་
ནས་ཀྱང་སྲོག་ཆགས་སེམས་ཅན་ཀུན་ལ་སྨན་པ་སྟེ་ཕན་པའི་སླད་དུ་ཆོས་ཀྱི་འཁོར་ལོ་རྣམས་བསྐོར་བར་གྱུར་
ཅིག ། བྱང་ཆུབ་དམ་པར་ཞེས་པ་སངས་རྒྱས་ཀྱི་བྱང་ཆུབ་དམ་པར་ཞེས་བྱས་ཀྱང་མི་འགལ་བར་སེམས་ཡང་
འདིར་ཚང་རྒྱ་བའི་གནས་བསྟན་པ་དང་སྦྱར་རོ། ། བདུད་བཏུལ་བ་གོང་དུ་བླངས་པ་ནི་འཚང་རྒྱ་བའི་སྔོན་དུ་
བདུད་བཏུལ་ནས་དེའི་འོག་ཏུ་སངས་རྒྱས་པ་དང་སྦྱར་བ་སྟེ། སྔོན་བདག་ཅག་གི་སྟོན་པས་བྱང་ཆུབ་ཤིང་དྲུང་
དུ་སྲོད་ལ་བདུད་བཏུལ་ནས་ཐོ་རང་སངས་རྒྱས་པར་བཤད་པ་དང་བསྟུན་པའོ། ། གཉིས་པ་ནི། ཆོས་རྔ་ཆེན་
པོ་སོགས་རྐང་པ་གཉིས་ཏེ། དེ་ལྟར་ཆོས་ཀྱི་འཁོར་ལོ་བསྐོར་བའི་ཆོས་ཀྱི་རྔ་ཆེན་པོའི་སྒྲ་སྟེ་ཆོས་བསྟན་པ་དེ་ཡི་
ནི་མཐུས་སེམས་ཅན་རྣམས་སྡུག་བསྔལ་ལས་ཐར་བར་བགྱིད་པར་ཤོག ། འདིར་ཆོས་ཀྱི་འཁོར་ལོ་བསྐོར་བ་ནི་
ལྷའི་རྔ་བོ་ཆེའི་སྒྲ་དང་ཆོས་མཚུངས་སྦྱར་ཞིང་། སྡུག་བསྔལ་ལས་ཐར་བར་བགྱིད་པ་ནི་གནས་སྐབས་དང་སྦྱར་
ན་ངན་འགྲོའི་སྡུག་བསྔལ་ལས་ཐར་བར་བྱས་ནས་མངོན་མཐོའི་བདེ་བ་ལ་འགོད་པ་དང་། མཐར་ཐུག་དང་
སྦྱར་ན་སྡུག་བསྔལ་ཐམས་ཅད་ལས་ཐར་བའི་སངས་རྒྱས་ལ་འགོད་པའོ། ། སངས་རྒྱས་ཀྱིས་ཆོས་སྟོན་པ་ལ་
ཆོས་ཀྱི་རྔ་བརྡུང་བ། ཆོས་ཀྱི་དུང་འབུད་པོ། ཆོས་ཀྱི་རྒྱལ་མཚན་བསྒྲེང་བ་ཞེས་བཤད་པས་ལྷའི་རྔ་ཁོ་ན་དང་
སྦྱར་དགོས་པ་མིན་ཡང་སྦྱོར་ན། རྒྱུད་བླ་མ་ལས། ཇི་ལྟར་ལྷ་ནང་ལྷ་རྣམས་གྱི། ། སྔོན་གྱི་དཀར་པོའི་མཐུ་
ཡིས་ནི། ། འབད་དང་གནས་དང་ཡིད་གཟུགས་དང་། ། རྣམ་པར་རྟོག་པ་མེད་བཞིན་དུ། ། མི་རྟག་སྡུག་
བསྔལ་བདག་མེད་དག ། ཞི་བའི་སྒྲ་ཡིས་བག་མེད་པའི། ། ལྷ་རྣམས་ཐམས་ཅད་ཡང་དང་ཡང་། ། ཆོས་གྱི་
185

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྔོས་ནི་བསྐུལ་བྱེད་ལྟར། ། ཞེས་སོགས་དཔེ་དོན་མཛད་ནས་གསུངས་པ་ལྟར་ཡིན་ལ། རྔ་བོ་ཆེ་དེ་ལས་བརྡུང་
མཁན་མེད་པར་ཆོས་ཀྱི་སྡོམ་བཞི་སྟོན་པ་འབྱུང་སྟེ་སུམ་ཅུ་རྩ་གསུམ་ན་ཡོད་པར་བཤད་དོ། ། དྲུག་པ་མི་འདའ་
བར་གསོལ་བ་གདབ་པ་ལ། དངོས་དང་། འཕྲིན་ལས་གང་མཛད་པ་གཉིས་ཀྱི་དང་པོ་ནི། བསྐལ་བ་བྱེ་བ་
སོགས་རྐང་པ་གཉིས་ཏེ། སངས་རྒྱས་ནས་སེམས་ཅན་ཐམས་ཅད་ཀྱི་དོན་དུ་བསྐལ་བ་བྱེ་བ་བསམ་ཡས་སུ་དམ་
པའི་ཆོས་སྟོན་པར་མཛད་ཅིང་མྱ་ངན་ལས་མི་འདའ་བར་བཞུགས་པར་གྱུར་ཅིག ། འདིར་བྱེ་བ་ཞེས་པ་བྱེ་བའི་
གྲངས་ཚད་ཙམ་མི་བྱེད་ཀྱི། བསྐལ་བ་མཐའ་ཡས་པ་བསམ་གྱིས་མི་ཁྱབ་པའི་བར་བཞུགས་པར་གསོལ་བའི་
མང་ཚིག་གོ། གཉིས་པ་ལ། ལས་ཉོན་གྱི་འཆིང་ལས་དགྲོལ་བ་དང་། དྲི་བཅས་ཀྱི་སེམས་ཅན་རྣམས་ལ་
སངས་རྒྱས་ཀྱིས་མི་སྨོད་ཅིང་བྱམས་པའི་ཐུགས་ཀྱིས་འཁོར་བ་ལས་ཐར་བར་མཛད་པ་གཉིས་ཀྱི་དང་པོ་ནི།
འདོད་པའི་འདམ་སོགས་ཚིགས་བཅད་གཅིག་སྟེ། ཚུལ་དེ་ལྟར་བཞུགས་ནས་ཇི་ལྟར་མཛད་པ་ནི། འདོད་
པའི་ཡོན་ཏན་ལྔ་བོ་ཅི་རིགས་ལ་ཆགས་ཤིང་ཞེན་པའི་སྲེད་པ་ནི་བརྒལ་བར་དཀའ་བའི་ཕྱིར་འདམ་དང་ཆོས་
མཚུངས་པའི་ནང་དུ་བྱིང་བ་སྟེ་ལྷུང་ནས་བཟུང་བར་གྱུར་ཅིང་། འདོད་ཡོན་ལ་སྲེད་པའི་སྲད་བུ་ཞགས་སྐུད་
དང་འདྲ་བས་རྒྱུད་ལྷོད་པོ་མ་ཡིན་པར་དམ་དུ་བཅིངས་པ་སོགས་འཆིང་བ་ཀུན་གྱིས་བཅིངས་པའི་སེམས་ཅན་
དག་ལ། རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ཀྱིས་གཟིགས་སུ་གསོལ་ལོ། །
འདོད་པའི་ཡོན་ཏན་ལྔ་ལ་ཆགས་པའི་སྲེད་པ་ནི་འདོད་པའི་ཁམས་ན་ཡོད་ཀྱི། ། ཁམས་གོང་མ་གཉིས་ན་མེད་
ལཁམས་གོང་ན་སྲིད་པའི་སྲེད་པ་ཡོད་ཅིང་དེ་ཡང་སྙོམས་འཇུག་ལ་སྲེད་པ་ཁ་ནང་དུ་བལྟས་བ་ཞིག་ཡིན་ཏེ།
མཛོད་ལས། ཁམས་གཉིས་ལས་སྐྱེས་སྲིད་འདོད་ཆགས། ། ཁ་ན་ནང་དུ་བལྟས་ཕྱིར་དེ, ། ཞེས་གསུངས་པ་
ལྟར་རོ། ། མཁས་པ་ཁ་ཅིག་འདོད་པ་དང་སྲེད་པའི་སྲད་བུ་ནི་ཁམས་གསུམ་གྱི་སྲེད་པ་དང་སྦྱར་ལ། ཁ་ཅིག་
དེ་ཁམས་གོང་མའི་སྲེད་པ་སྟོན་དང་སྦྱོར་བར་མཛད་དོ། ། འཆིང་བ་ལ་གཙོ་བོ་གསུམ་སྟེ། དུག་གསུམ་གྱི་
འཆིང་བའོ། ། འདོད་ཆགས་ཀྱིས་ནི་ཁམས་གསུམ་དང་སྡུག་བསྔལ་གསུམ་དང་འགྱུར་བའི་སྡུག་བསྔལ་ལ་གཙོ་
བོར་འཆིང་། ཞེ་སྡང་གིས་ངན་སོང་གསུམ་དང་སྡུག་བསྔལ་ཀྱི་སྡུག་བསྔལ་ལ་གཙོ་བོར་འཆིང་། གཏི་མུག་གིས་
ཁམས་གསུམ་དང་སྡུག་བསྔལ་གསུམ་དང་འདུ་བྱེད་ཀྱི་སྡུག་བསྔལ་གཙོ་བོར་འཆིང་བར་བྱེད་དོ། ། འོན་ཀྱང་
འཁོར་བར་འཆིང་བྱེད་ཀུན་གྱི་གཙོ་བོ་ནི་སྲེད་པ་ཡིན་པར་ཤིང་རྟ་ཆེན་པོ་དག་གིས་ལུང་རིགས་དུ་མས་བསྒྲུབས་
སྣང་ངོ་། ། སངས་རྒྱས་བཅོམ་ལྡན་འདས་ལ་རྐང་གཉིས་རྣམས་ཀྱི་མཆོག་ཅེས་ཐ་སྙད་མཛད་པ་ནི། སྤྱིར་
སེམས་ཅན་ལ་རྐང་མེད་དང་རྐང་གཅིག་དང་རྐང་གཉིས་དང་རྐང་མང་སོགས་ཡོད་ཀྱང་། ལྷ་དང་མི་རྣམས་
186

༄༅། ། བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
རྐང་གཉིས་པ་གཙོ་ཆེ་བས་དེ་རྣམས་ཀྱི་མཆོག་ཅེས་བཤད་དོ། ། གཉིས་པ་ནི། སེམས་ཀྱི་དྲི་མར་གྱུར་སོགས་
ཚིགས་བཅད་གཅིག་སྟེ། སེམས་ཀྱི་དྲི་མ་སྟེ་སེམས་དང་འབྲེལ་བའི་དྲི་མས་སྐྱོན་དུ་གྱུར་པའི་སེམས་ཅན་དམན་
པ་ལ་ནི། སངས་རྒྱས་བཅོམ་ལྡན་འདས་རྣམས་ཀྱིས་སྨོན་པར་མི་མཛད་དེ། སེམས་ཅན་དེ་དག་གིས་སྤྱོད་པ་
ངན་པ་བྱེད་པ་ཀུན་སེམས་ཅན་དེ་རྣམས་ཀྱི་སེམས་ཉོན་མོངས་པའི་དབང་དུ་སོང་ནས་བྱེད་པས། སེམས་ཅན་
དེ་དག་ལ་རང་དབང་མ་འབྱུང་བའི་ཕྱིར་རོ། ། གི་ལ་ཏེ་སེམས་དང་སེམས་ཀྱི་དྲི་མ་གཉིས་གཅིག་ཏུ་འདྲེས་ནས་
ཡོད་དམ། ཐ་དད་དུ་ཡོད་སྙམ་ན། འདི་ལ་ལན་ཞིབ་ཏུ་བཤད་དགོས་ཀྱང་མང་དུ་དོགས་པས་བསྡུ་ན།
སེམས་དང་དེའི་དྲི་མ་གཉིས་ངོ་བོ་གཅིག་ལ་ལྡོག་པ་ཐ་དད་ཅིང་སེམས་ཆུ་དང་བ་ལྟ་བུ་ལ་དྲི་མ་རྣམས་ཆུ་རྙོག་པ་
ལྟར་གློ་བུར་དུ་བྱུང་ཞིང་འབྲལ་རུང་ཡིན་ཏེ། མདོ་སྡེ་རྒྱན་ལས། ཇི་ལྟར་ཆུ་རྙོག་པ་ལས་དང་བ་ནི། ། ཞེས་པ་
ནས། སེམས་ནི་རྟག་ཏུ་རང་བཞིན་འོད་གསལ་འདོད། ། དེ་ནི་གློ་བུར་ཉེས་པས་མ་རུང་བྱས། ། ཞེས་
གསུངས་པ་ལྟར་རོ། ། སྤྱིར་དྲི་མ་ལ་ཕྱིའི་དྲི་མ་དང་། ནང་གི་དྲི་མ་གཉིས་ལས། འདིར་ནང་གི་དྲི་མ་སྟེ། དེ་
ལ་ཉོན་མོངས་པ་དང་ཉོན་མོངས་པའི་བག་ཆགས་གཉིས་ཀྱི་དང་པོ་ནི། རྩ་བ་དང་ཉེ་བའི་ཉོན་མོངས་པ་རྣམས་
དང་། ཕྱི་ཉོན་མོངས་པའི་ས་བོན་དང་དེ་མིན་པ་གཉིས་སོ། ། སངས་རྒྱས་ཀྱི་དྲི་བཅས་དམན་པའི་སེམས་ཅན་
ལ་མི་སྨོད་པར་མ་ཟད། སེམས་ཅན་རྣམས་ལ་བདེ་བ་ལ་འགོད་པར་བཞེད་པའི་བྱམས་པའི་ཐུགས་དང་ལྡན་
པའི་ཕྱིར་སེམས་ཅན་དེ་དག་ཐམས་ཅད་སྲིད་པ་འཁོར་བའི་རྒྱུ་མཚོ་ཆེན་པོ་ལས་སྐྱོབ་པར་མཛད་པར་ཤོག་ཅིག་
ཅེས་སྨོན་ནོ། ། འདི་ཡན་ཆད་ནི་ཡན་ལག་བདུན་པའི་ཕྱོགས་སུ་གཏོགས་ཞིང་། ཡན་ལག་བདུན་པོ་བསྡུ་ན།
ཚོགས་བསག་པ་དང་། ཉེས་པ་སྦྱོང་བའི་ཡན་ལག་གཉིས་སུ་འདུ་ལ། ཅུང་ཟད་ཕྱེ་ན་ཕྱག་དང་མཆོད་དང་
བསྐུལ་བ་དང་གསོལ་བ་དང་ཡི་རང་བ་རྣམས་ནི་མཐུན་རྐྱེན་ཚོགས་གསོག་པའི་ཡན་ལག་དང་། བཤགས་པ་ནི་
འགལ་རྐྱེན་སྒྲིབ་པ་སྦྱོང་བ་དང་། གཞན་གྱི་དགེ་ལ་ཡི་རང་བ་ནི་དགེ་བ་ཐོབ་མཉམ་དུ་འགྱུར་ཞིང་། རང་གི་
དགེ་བ་ལ་དགའ་བ་བསྒོམ་པ་ནི་དགེ་བ་གོང་འཕེལ་དུ་འགྱུར་ལ། བསྔོ་བས་ནི་བསག་སྦྱང་གི་དགེ་བ་རྣམས་ཉུང་
དུ་མང་པོར་སྤེལ་བ་དང་། འབྲས་བུ་ཕྱུང་ནས་ཟད་པར་འགྱུར་པ་རྣམས་མི་ཟད་པར་བྱེད་པའི་ཐབས་ཏེ། དེ་
ལྟར་ན་བསགས་པ་དང་སྦྱང་བ་དང་སྤེལ་ཞིང་མི་ཟད་པར་བྱེད་པ་གཤམ་དུ་འདུའོ། ། བསྔོ་རྒྱུ་དང་བཅས་པའི་
སྨོན་ལམ་རྣམས་ནི་བསྔོ་བ་ཡང་ཡིན་པས་གོང་འོག་གི་སྨོན་ལམ་རྣམས་ནི་བསྔོ་བར་ཡང་འགྱུར་རོ། ། གཉིས་པ་
ཡན་ལག་བདུན་པའི་བསོད་ནམས་དེ་རྣམས་བྱང་ཆུབ་ཆེན་པོའི་རྒྱུར་བསྒྱུར་བའི་སྨོན་ལམ་ལ་ལྔ། དུས་གསུམ་
གྱི་སངས་རྒྱས་ཀྱི་རྗེས་སུ་སློབ་ཅིང་བྱང་ཆུབ་ཀྱི་སྤྱོད་པ་ལ་སློབ་པར་སྨོན་པ། སྤྱོད་པ་ཕྱིན་དྲུག་རྫོགས་ནས་རིགས་
187

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དྲུག་གི་དོན་བྱེད་པར་སྨོན་པ། མངོན་ཤེས་དང་བྱང་ཆུབ་ཐོབ་པར་སྨོན་པ། ཟབ་མོའི་ཆོས་རྟོགས་པར་སྨོན་པ།
ཕྱིན་དྲུག་གི་སྤྱོད་པ་རྒྱས་པར་འཆད་ཅིང་སྨོན་པའོ། ། དང་པོ་ནི། རྫོགས་པའི་སངས་རྒྱས་སོགས་རྐང་པ་བཞི་
སྟེ། ཡང་དག་པར་རྫོགས་པའི་སངས་རྒྱས་ད་ལྟ་གང་ཞིག་བཞུགས་པ་དང༌། གང་དག་སྔོན་བྱོན་ནས་འདས་པ་
དང་། ད་དུང་མ་བྱོན་པ་འབྱོན་འགྱུར་གྱི་སངས་རྒྱས་དེ་དག་གི་སྤྱོད་པའི་རྗེས་སུ་བདག་སློབ་ཅིང་། བྱང་ཆུབ་
ཀྱི་སྤྱད་པ་སྤྱོད་པར་གྱུར་ཅིག ། སྤྱད་པ་ནི་བྱ་བ་དང་སྤྱོད་པ་ནི་བྱེད་པ་དང་སྦྱར་བའོ། ། གལ་ཏེ་སྔོན་བྱོན་པ་
རྣམས་འདས་ཟིན་ནས་ད་ལྟ་མེད་ཅིང་། མ་བྱོན་པ་རྣམས་ནི་མ་བྱུང་བ་ད་ལྟ་མེད་པས་དེ་དག་གི་རྗེས་སུ་ཇི་ལྟར་
སློབ་སྙམ་ན། ཕྱི་མ་ལ་འདི་འདོགས་པ་དེ་ལྟར་བྱུང་བ་ནི་བདེན་ཡང་སྐྱོན་མེད་དེ། སྔོན་བྱོན་ནས་འདས་པའི་
ཚུལ་བསྟན་པའི་སངས་རྒྱས་བཅོམ་ལྡན་འདས་རྣམས་ནི་སྔར་འདས་པའི་དུས་ཞིག་བྱུང་ནས་འདས་ཟིན་ཞེས་ཐ་
སྙད་དུ་བརྗོད་པ་ཡིན་གྱི། སྔོན་འདས་ཟིན་ནས་ད་ལྟ་མེད་ཅེས་བྱར་རུང་ཡང་། སྤྱིར་སྔོན་བྱོན་ཟིན་པའི་སངས་
རྒྱས་ཙམ་དུ་མ་ཟད། འདས་ཟིན་གྱི་ཆོས་ཐམས་ཅད་ཀྱང་ཡོད་པར་འདོད་དགོས་ཏེ། དཔེར་ན་ཁ་སང་གི་ཉིན་
ཞག་དང་ཟླ་བ་དང་ལོ་སོགས་དང་དེ་དུས་ཀྱི་མི་རྣམས་དེ་རིང་གི་དུས་སུ་མེད་ཀྱང་སྤྱིར་ཡོད་པར་འདོད་དགོས་པ་
བཞིན་ནོ། ། དེ་བཞིན་དུ་སྐྱེ་བ་སྔ་ཕྱི་དང་སྔར་བསགས་པའི་ལས་དགེ་སྡིག་རྣམས་ཀྱང་ད་ལྟ་འདིར་ཡོད་ཅེས་
དངོས་སུ་བསྟན་དུ་མེད་ཀྱང་ཐ་སྙད་དུ་ཡོད་པར་འདོད་དགོས་ཏེ། ཀུན་རྫོབ་ཀྱི་ཆོས་རྟེན་འབྲེལ་སྒྱུ་མ་ལྟ་བུའི་
གནས་ཚུལ་ལོ། ། དེ་བཞིན་དུ་མ་འོངས་པ་ན་འབྱོན་འགྱུར་གྱི་སངས་རྒྱས་སོགས་འབྱུང་འགྱུར་རྣམས་དང་
སང་ཕན་ཆད་ཀྱི་ཉིན་ཞག་དང་ཟླ་བ་དང་ལོ་དང་སྐྱེ་བ་སོགས་དང་། བྱེད་འགྱུར་གྱི་བྱ་བ་དང་ཐོབ་འགྱུར་གྱི་
སངས་རྒྱས་སོགས་ཐམས་ཅད་ཀྱང་ད་ལྟད་མ་གྲུབ་ཀྱང་། སྤྱིར་ཐ་སྙད་དུ་གྲུབ་པར་འདོད་དགོས་ཏེ་ཚུལ་འདི་
ལྟར་བློ་ངོར་མི་བདེ་བ་མེད་པར་ལེགས་པར་འཇོག་ཚུལ་ཤེས་པ་ལ་ནི་དབུ་ཚད་ཀྱི་རིགས་པ་རྣམས་དང་། ཁྱད་
པར་དུ་མགོན་པོ་ཀླུ་སྒྲུབ་དང་། དཔལ་ལྡན་ཟླ་བའི་ལུགས་རྗེ་ཉིད་ཀྱིས་བཤད་པ་ལྟར་ཤེས་དགོས་སོ། ། ད་ལྟ་
མེད་ཀྱང་མ་འོངས་པ་ནས་འབྱུང་ངེས་རྣམས་སྤྱིར་ཡོད་ཅེས་འདོད་དགོས་ཀྱི། ད་ལྟ་མེད་པར་མཚུངས་ཀྱང་རི་
བོང་གི་རྭ་ལྟར་ཡུལ་དུས་གང་ལ་བལྟོས་ནས་གཏན་ནས་འབྱུང་མི་སྲིད་པ་རྣམས་ནི་སྤྱིར་ཡོད་ཅེས་བྱར་མི་རུང་སྟེ།
དེ་དག་ནི་རྟོག་ལྡན་དག་ལ་དཔྱོད་པའི་སྒོ་ཙམ་བསྟན་པའོ། ། དེས་ན་འདས་པ་དང་མ་འོངས་པའི་སངས་རྒྱས་
འབྱོན་འགྱུར་དེ་དག་གི་མཛད་པ་ལྟར་སློབ་པ་ནི་དེ་དག་གི་རྗེས་སུ་སློབ་པའོ། ། གཉིས་པ་ནི། ཕ་རོལ་ཕྱིན་
དྲུག་སོགས་རྐང་བ་གཉིས་ཏེ། དེ་ལྟར་སྤྱད་པ་སྤྱོད་པའི་ཚུལ་གྱིས་སྦྱིན་སོགས་ཕ་རོལ་ཏུ་ཕྱིན་པ་དྲུག་པོ་ཐམས་
ཅད་ཡོངས་སུ་རྫོགས་པར་བགྱིས་ནས་སངས་རྒྱས་ཏེ་འགྲོ་དྲུག་གི་སེམས་ཅན་རྣམས་འཁོར་བའི་སྡུག་བསྔལ་ལས་
188

༄༅། །བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
ཐར་བར་བགྱིད་ཅིང་སངས་རྒྱས་ཀྱི་ས་ལ་འགོད་པར་ཤོག། གསུམ་པ་ནི། མངོན་ཤེས་དྲུག་སོགས་རྐང་པ་གཉིས་
ཏེ། སྤྲུལ་བསྒྱུར་སྣ་ཚོགས་སྟོན་པའི་རྫུ་འཕྲུལ་གྱི་མངོན་ཤེས་དང་། འཇིག་རྟེན་ཁམས་ཀྱི་སྒྲ་ཕྲ་རགས་རྣམས་
ཐོས་པའི་ལྷའི་རྣ་བའི་མངོན་ཤེས་དང་། གཞན་གྱི་སེམས་དང་དབང་པོའི་རིམ་བ་ལེགས་པར་ཤེས་པའི་གཞན་
སེམས་ཤེས་པའི་མངོན་ཤེས་དང་། རང་གཞན་ཚེ་སྔོན་མ་གང་དུ་སྐྱེས་པ་ཤེས་པའི་སྔོན་གནས་རྗེས་དྲན་གྱི་
མངོན་ཤེས་དང་། རང་གཞན་འཆི་འཕོ་བ་དང་གང་དུ་སྐྱེ་བར་ཤེས་པའི་ལྷའི་མིག་གི་མངོན་ཤེས་སམ་འཆི་འཕོ་
སྐྱེ་བ་ཤེས་པའི་མངོན་ཤེས་དང་། རང་གི་གཞལ་བྱ་ཉོན་མོངས་སྤངས་པའི་མྱང་འདས་མངོན་སུམ་ཤེས་པའི་
ཟག་པ་ཟད་པ་ཤེས་པའི་མངོན་ཤེས་ཏེ། མངོན་ཤེས་དྲུག་པོ་དེ་མངོན་དུ་བགྱིས་ནས་བླ་ན་མེད་པའི་བྱང་ཆུབ་ལ་
རེག་པ་སྟེ་ཐོབ་པར་གྱུར་ཅིག་ཅེས་སོ། ། བཞི་བ་ཟབ་མོའི་ཆོས་ཤེས་པ་ལ་སྨོན་པའི་ཚུལ་ལ་གཉིས། ཆོས་ཀྱི་
བདག་མེད་རྟོགས་པ་དང་གང་ཟག་གི་བདག་མེད་རྟོགས་པ་ལ་སྨོན་པའོ། ། དང་པོ་ནི། མ་སྐྱེས་པ་དང་ཞེས་
སོགས་ཚིགས་བཅད་གཅིག་སྟེ། ཕུང་སོགས་འདུས་བྱས་ཀྱི་ཆོས་ཐམས་ཅད་ནི། ཇི་སྐད་དུ་རྗེས། གང་གང་
རྐྱེན་ལ་རག་ལས་པ། ༑ དེ་དེ་རང་བཞིན་གྱིས་སྟོང་ཞེས། ། གསུངས་པ་འདི་ལས་ཡ་མཚན་པའི། ། ལེགས་
འདོམས་ཚུལ་ནི་ཅི་ཞིག་ཡོད། ། ཅེས་གསུངས་པ་ལྟ་བུ་སྟེ། དེ་ཡང་། མ་དྲོས་པས་ཞུས་པའི་མདོ་ལས། གང་
ཞིག་རྐྱེན་ལས་སྐྱེ་བ་དེ་མ་སྐྱེས། ། དེ་ལ་སྐྱེ་བའི་རང་བཞིན་ཡོད་མ་ཡིན། ། ཞེས་གསུངས་པའི་དོན་ནོ། ། དེ་
ནི་ཕུང་སོགས་འདུས་བྱས་ཀྱི་ཆོས་རྣམས་རང་རང་གི་རྒྱུ་རྐྱེན་ལ་བརྟེན་ནས་བྱུང་ཞིང་དེ་ལ་སྒྲ་རྟོག་གིས་དེ་དང་
དེའོ་ཞེས་བཏགས་པ་ཙམ་མ་གཏོགས། དེ་ལྟ་བུ་ལ་མ་བལྟོས་པར་རང་དབང་དུ་མ་བྱུང་ཞེས་པ་སྟེ། ། དེ་ཡང་
བཞི་བརྒྱ་པ་ལས། གང་ལ་བརྟེན་ནས་འབྱུང་ཡོད་པ། ། དེ་ནི་རང་དབང་མི་འགྱུར་རོ། ། འདི་ཀུན་རང་
དབང་མེད་པ་སྟེ། ། དེས་ན་བདག་ནི་ཡོད་མ་ཡིན། ། ཞེས་གསུངས་པ་བཞིན་ནོ། ། དེས་ན་འདུས་བྱས་
རྣམས་ཐ་སྙད་ཙམ་མ་གཏོགས་རང་དབང་ངམ་རང་བཞིན་གྱིས་མ་སྐྱེས་ཤིང་རང་བཞིན་གྱིས་མི་འབྱུང་ཞེས་པ་སྟེ་
དུས་རང་སྦྱང་ན་འདས་པའི་དངོས་པོ་རང་བཞིན་གྱིས་མ་སྐྱེས་པ་དང་། མ་འོངས་པའི་དངོས་པོ་རྣམས་རང་
བཞིན་གྱིས་མི་འབྱུང་ཞེས་པ་སྟེ། འདིས་ཤུགས་ལ་རང་བཞིན་གྱིས་མི་གནས་ཤིང་། དེའི་ཕྱིར་རང་བཞིན་གྱིས་
མི་འགག་ཅེས་བསྟན་པའང་ཐོས་སོ། ། འདི་དག་ནི་གོང་གི་དེར་མ་ཟད། ལུང་དང་རིགས་པ་དུ་མས་བསྒྲུབ་ཏུ་
ཡོད་ཀྱང་མང་བར་དོགས་ནས་བཞག་སྟེ། མཚོན་ཙམ་ནི་དངོས་པོ་རྣམས་རང་གི་རྒྱུའི་དུས་སུ་ཡོད་བཞིན་དུ་མི་
སྐྱེ་སྟེ། ཡོད་ན་གྲུབ་ཟིན་པས་སླར་སྐྱེ་མི་དགོས་པའི་ཕྱིར། སླར་སྐྱེ་ན་ནི་ཡང་ཡང་སྐྱེ་དགོས་པས་སྐྱེ་བ་ཐུག་པ་
མེད་པར་འགྱུར་རོ། རང་གི་རྒྱུའི་དུས་སུ་མེད་བཞིན་དུ་སྐྱེ་ཡང་རི་བོང་གི་རྭ་ལྟར་རྒྱུན་ཡང་མེད་པའི་ཚུལ་གྱིས་
189

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མི་སྐྱེ་སྟེ། དེ་ལྟར་སྐྱེ་ན་ནམ་མཁའི་མེ་ཏོག་དང་མོ་ཤམ་གྱི་བུ་བཞིན་དུ་གཏན་ནས་མི་སྐྱེ་བའམ། རྒྱུ་མེད་དུ་སྐྱེ་
བར་ཐལ་བར་འགྱུར་རོ། ། དེས་ན་ཡོད་མེད་གཉིས་ཀ་ལས་ཀྱང་སྐྱེ་བ་མེད་དོ། ། དེ་ལྟར་ཇོ་བོའི་ལམ་སྒྲོན་
ལས། ཡོད་པ་ཡོད་ཕྱིར་སྐྱེ་མ་ཡིན། ། མེད་པའང་ནམ་མཁའི་མེ་ཏོག་བཞིན། ། ཉེས་པ་གཉིས་གར་ཐལ་
འགྱུར་ཕྱིར། ། གཉིས་ཀ་ལས་ཀྱང་འབྱུང་མ་ཡིན། ། ཞེས་གསུངས་པ་ལྟར་རོ། ། རང་བཞིན་མ་མཆིས་ཞེས་
སོགས་ཀྱི་དོན་ཏཱ་ར་ནཱ་ཐས། རང་བཞིན་ཏེ་ཀུན་གཞིའི་རྣམ་པར་ཤེས་པ་ཡང་བདེན་པར་མེད་ལ། གནས་ཏེ་
སྣོད་ཀྱི་འཇིག་རྟེན་ཡང་གནས་ཚུལ་ལ་མ་གྲུབ་པ་དང་། རྣམ་རིག་སྟེ་སེམས་དང་སེམས་བྱུང་དང་། དེ་དག་
རང་རང་གི་རྣམ་པ་དང་བཅས་པ་ཡང་ངོ་བོས་གྲུབ་པ་མེད་པ་དང་། དངོས་པོ་སྟེ་ཕྱི་རོལ་གྱི་དོན་ཡང་རང་
བཞིན་གྱིས་མ་གྲུབ་པོ་ཞེས་བཤད་ཅིང་། ཞ་ལུ་ཡེ་ཤེས་རྒྱ་མཚོས། རང་བཞིན་མ་མཆིས་ཞེས་པའང་རང་དབང་
དུ་ཡོད་ན་ལྟོས་མེད་དུ་ཡོད་ཅིང་དེ་ཡོད་ན་རང་བཞིན་ཡོད་པར་འགྱུར་ན་དེ་ཡོད་པ་མ་ཡིན་ཏེ། ཞེས་དང་།
གནས་མ་མཆིས་ཞེས་པའི་དོན་ཡང་ཞེས་པ་ནས། གནས་ནི་མིག་སོགས་དྲུག དམིགས་པ་ནི་གཟུགས་སོགས་
དྲུག རྩ་བ་ནི་ཀུན་གཞིའི་བག་ཆགས། གནས་པ་ནི་རྣམ་ཤེས་ཞེས་དང་། དེའི་གནས་མ་མཆིས་ཞེས་པའི་དོན་
འདི་ལས་ནི་རྣམ་རིག་མ་མཆིས་དངོས་མ་མཆིས་ཞེས་པའི་དོན་ཡང་ཤེས་པར་བྱར་ཡོད་དེ་ཞེས་བཤད་དེ། དེ་ནི་
རིགས་པ་དྲུག་ཅུ་པ་ལས། གནས་མེད་དམིགས་པ་ཡོད་མ་ཡིན། ། རྩ་བ་མེད་ཅིང་ཞེས་གསུངས་པའི་དོན་དུ་
བཞེད་ཅིང་། རྣམ་རིག་ཞེས་པ་ཡང་གནས་དམིགས་པ་རྩ་བ་གནས་པ་བཞི་བོ་དེ་རང་བཞིན་གྱིས་མེད་པའི་དོན་
དུ་བཤད་ནས། ཡང་འདིར་ཕྱི་གཟུང་བའི་རྣམ་རིག་དང་། ནང་འཛིན་པའི་རྣམ་རིག་ཅེས་བྱ་བ་བརྟག་བཟོད་
དུ་མི་འདོད་པས་རྣམ་རིག་མ་མཆིས་ཞེས་བྱ་སྟེ་ཞེས་དང་། གཉིས་ཀས་མ་མཆིས་པའི་དོན་ནི་མེད་པ་དང་སྟོང་
བའི་ཞེ་སར་བཤད་དོ། ། གཉིས་ཀའི་བཤད་ཚུལ་ཅུང་ཟད་མི་འདྲ་ཞིང་། འདིར་བརྗོད་ན་རང་བཞིན་ཞེས་པ་
ལ་གཉིས་ཡོད་དེ། ཐ་སྙད་པའི་རང་བཞིན་དང་། དོན་དམ་པའི་རང་བཞིན་ནོ། ། ཐ་སྙད་པའི་རང་བཞིན་
མཚོན་ནི། མེའི་རང་བཞིན་ཚ། ཆུའི་རང་བཞིན་གཤེར་སོགས་དང་། མི་རྒྱུ་བཟང་ངན་ལ་དེའི་རང་བཞིན་
བཟང་ངན་ཞེས་བརྗོད་པ་ལྟ་བུ་ཡིན་ལ། དོན་དམ་པའི་རང་བཞིན་ལ་འགྱུར་མེད་བདེན་པའི་རང་བཞིན་ནི་
ཆོས་རྣམས་རང་བཞིན་གྱིས་སྟོང་བའི་སྟོང་ཉིད་དང་དངོས་ཞེས་ལྟ་བུ་ལ་བྱ་སྟེ། མདོ་ལས། སྟོང་ཉིད་ལ་རང་
བཞིན་ཞེས་མང་དུ་གསུངས་པ་ལྟར་འཕགས་པ་ཡབ་སྲས་དང་རྗེས་ཀྱང་དབུ་མའི་འགྲེལ་བར་བཤད་དོ། །
དགག་བྱ་བདེན་པར་གྲུབ་པ་ཞིག་བྱུང་ན་དེ་ལའང་རང་བཞིན་ཞེས་བརྗོད་དགོས་ཏེ། བདེན་པར་གྲུབ་ན་རྒྱུ་
རྐྱེན་ལ་བལྟོས་མེད་དུ་རང་བཞིན་གྱིས་ཡོད་དགོས་པའི་ཕྱིར་རོ། ། དེས་ན་རང་བཞིན་ནམ་མཆིས་ཞེས་པ་ཕུང་
190

༄༅། ། བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
སོགས་ཀྱི་ཆོས་རྣམས་རང་བཞིན་གྱིས་གྲུབ་པ་མ་མཆིས་ཞེས་བཤད་ཀྱང་རུང་བར་སེམས་ལ། གནས་མ་མཆིས་
ཞེས་པའང་རང་བཞིན་གྱིས་གནས་པས་མཆིས་པའི་དོན་དུའང་འགྱུར་རོ། ། རྣམ་རིག་ནི་སྤྱིར་ཕྱི་ནང་གི་
དངོས་པོ་འདི་ཐམས་ཅད་ལ་རྣམ་པར་རིག་པ་ཞེས་བཤད་ཅིང་། ཕྱིའི་རྣམ་པར་རིག་པ་གཟུགས་སྒྲ་སོགས་དང་།
ནང་གི་རྣམ་པར་རིག་པ་ནི་སེམས་དང་སེམས་བྱུང་རྣམས་སོ། ། དེ་ལྟ་བུའི་རྣམ་པར་རིག་པའི་ཆོས་རྣམས་ནི་
རང་བཞིན་གྱིས་མ་མཆིས་ཞེས་བྱ་སྟེ། དེ་ལྟ་བུའི་སྟོང་བའི་ཆོས་ནི་རྟོགས་པར་ཤོག་ཅིག་ཅེས་སོ། ། རྣམ་པ་
གཅིག་ཏུ་ན་རྣམ་རིག་མ་མཆིས་པ་ནི་སེམས་ཙམ་པ་ལ་རྣམ་རིག་པ་ཞེས་འབྱུང་བ་ལྟར་ན་ཡུལ་ཅན་རྣམ་ཤེས་
འཁོར་བཅས་དང་། དངོས་པོ་ཞེས་པ་དེའི་ཡུལ་གྱི་དངོས་པོ་ཕྱི་རོལ་གྱི་དོན་རང་བཞིན་གྱིས་མེད་ཅེས་སྦྱར་ཡང་
རུང་ངོ༌། ། འདིར་དངོས་པོ་ཞེས་པ་འདུས་བྱས་ཀྱི་དངོས་པོ་ཁོ་ནར་མི་གཟུང་སྟེ། དངོས་པོའི་སྐད་དོད་བསྐུ་
དང་། བྷ་བ་ནི་དངོས་པོ་དང་གཞི་དང་རང་བཞིན་དང་ཡོད་པ་ལའང་འཇུག་པའི་ཕྱིར་རོ། ༈ གཉིས་པ་གང་
ཟག་གི་བདག་མེད་རྟོགས་དགོས་པ་ནི། སངས་རྒྱས་དྲང་སྲོང་སོགས་ཚིགས་བཅད་གཅིག་སྟེ། དྲང་སྲོང་ཆེན་
པོ་སངས་རྒྱས་བཅོམ་ལྡན་འདས་རྣམས་ཀྱིས་གང་ཟག་གི་བདག་མེད་པའི་ཚུལ་མངོན་དུ་ཇི་ལྟར་གཟིགས་པ་དེ་
ལྟར། བདག་གིས་ཀྱང་སེམས་ཅན་དང་། སྲོག་དང་། གང་ཟག་དང་། གསོ་བ་དང་། བདག་རྣམས་རང་
བཞིན་གྱིས་མ་མཆིས་པའི་ཆོས་ཀྱི་དོན་ཟབ་མོ་མངོན་སུམ་དུ་རྟོགས་པར་ཤོག་ཅིག འདིར་སེམས་ཅན་དང་སྲོག་
གང་ཟག་གསོ་བ་རྣམས་ནི་བདག་གི་རྣམ་གྲངས་ཏེ། དེ་ཡང་སེམས་ཅན་གྱི་སྒྲ་དོན་ནི། འཁོར་བར་ཀུན་དུ་
གདུང་བའི་སེམས་པ་ཅན་དང་། སྲོག་ནི་རིས་མཐུན་སྐལ་མཉམ་རྫོགས་པའི་བར་གནས་པ་དང༌། གང་ཟག་ནི་
བག་ཆགས་དམན་པས་རྒྱུད་གང་ཞིང་འཁོར་བར་ཟག་པར་བྱེད་པ་དང་། བདག་ནི་ངའོ་སྙམ་པའི་ངར་འཛིན་
གྱི་གཞིར་གྱུར་པའི་དོན་དུ་བསླབ་བཏུས་མཆན་འགྲེལ་ལས་བཤད་ལ། གཞན་ཞིག་ཏུ་གསོ་བ་ནི་ལས་དང་ཟས་
ཀྱིས་རང་གསོ་བ་དང་རང་གིས་ནི་གཞན་གསོ་བ་ལྟ་བུའི་སྒོ་ནས་བརྗོད་ཅེས་བཤད་དོ། ། འོན་ཀྱང་དེ་དག་གི་སྒྲ་
འཇུག་ཏུ་ཡོད་ན་བཤད་དུ་ཡོད་མི་དགོསཏེ། སངས་རྒྱས་འཕགས་པ་རྣམས་གང་ཟག་ཡིན་ཀྱང་དེ་ལྟ་བུའི་སྒྲ་
བཤད་དུ་མེད་པ་བཞིན་ནོ། ། དེ་ལྟར་ན་སྲོག་ཅེས་པ་སྲོག་ལྡན་དང་། གསོ་བ་ནི་གསོ་བ་བོ་ལ་བྱ་དགོས་
སོ། ། དེས་ན་བདག་ལ་ནི་ཐ་སྙད་པའི་བདག་དང་གང་ཟག་དང་ང་གསུམ་དོན་གཅིག་མིང་གི་རྣམ་གྲངས་ཙམ་
ཡིན་པས་ཡོད་ལ། དགག་བྱ་རང་བཞིན་གྱིས་གྲུབ་པ་ལ་བདག་ཅེས་པའི་ཐ་སྙད་མཛད་པ་ཡོད་དེ། བཞི་བརྒྱ་བ་
ལས། དེས་ན་བདག་ནི་ཡོད་མ་ཡིན། ། ཞེས་གསུངས་པའི་འགྲེལ་བར་དཔལ་ལྡན་ཟླ་བས། བདག་ཅེས་བྱ་བ་
ནི་དངོས་པོ་རྣམས་ཀྱི་གཞན་ལ་རག་མ་ལས་པ་ནི་ངོ་བོའི་རང་བཞིན་ཏེ། དེ་མེད་པ་ནི་བདག་མེད་པའོ། །
19

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཞེས་གསུངས་པ་ལྟར་རོ། ། ཏཱ་ར་ནཱ་ཐས་ནི་འདིར་བདག་ཅེས་པ་ཕྱི་རོལ་པའི་འདོད་པ་ལྟར་མཚན་ཉིད་ལྔ་ལྡན་
གྱི་བདག་ལ་བྱས་ནས། མ་མཆིས་ཞེས་པས་དེ་ལྟ་བུའི་བདག་མེད་ཅེས་རིགས་པས་སྒྲུབ་པར་མཛད་སྣང་སྟེ་
ཕྱོགས་གཅིག་གོ ། གང་ཟག་གི་བདག་མེད་གཏན་ལ་འབེབ་པའི་རིགས་པའི་རྣམ་གྲངས་མང་ཡང་། འཕགས་
པ་ཀླུ་སྒྲུབ་ཀྱིས་དབུ་མ་རིན་ཆེན་འཕྲེང་བ་ལས། སྐྱེས་བུ་ས་མིན་ཆུ་མ་ཡིན། ། མེ་མིན་རླུང་མིན་ནམ་མཁའ་
མིན། ༑ རྣམ་ཤེས་མ་ཡིན་ཀུན་མིན་ན། ། དེ་ལས་གཞན་ན་སྐྱེས་བུ་གང་། ། སྐྱེས་བུ་ཁམས་དྲུག་འདུས་པའི་
ཕྱིར། ། ཡང་དག་མ་ཡིན་ཞེས་གསུངས་པའི་དོན་བསྡུ་ན། ། སྐྱེས་བུ་གང་ཟག་གམ་བདག་ནི་ཡང་དག་པའམ་
བདེན་པར་མ་གྲུབ་སྟེ། དེ་ཕུང་པོ་འདུས་ཤིང་ཚོགས་པའི་སྟེང་དུ་བཏགས་པ་ཙམ་མ་གཏོགས། རང་གི་ལུས་
ཀྱིས་ཁམས་ཤ་རུས་སོགས་དེ་མིན། ཆུའི་ཁམས་ཁྲག་དང་ཆུ་སེར་སོགས་དེ་མིན། མེའི་ཁམས་ལུས་ཀྱི་ཕྱི་ནང་གི་
དྲོད་རྣམས་དེ་མིན། རླུང་གི་ཁམས་རྩ་རྒྱུས་ཀྱི་རླུང་དང་དབུགས་རྣམས་དེ་མིན། ནམ་མཁའི་ཁམས་ལུས་ཀྱི་བུ་
གའི་ཁོང་སྟོང་རྣམས་དེ་མིན། རྣམ་པར་ཤེས་པ་དྲུག་འཁོར་དང་བཅས་པ་རྣམས་དེ་མིན། ཀུན་འདུས་པ་ཙམ་
ཡང་མིན་ཞིང་། དེ་ལས་ངོ་བོ་ཐ་དད་དོན་གཞན་ན་ལོགས་སུ་ཡན་གར་བའི་སྐྱེས་བུ་གང་ཞིག་ཡོད་དེ་མེད་པའི་
ཕྱིར་ཞེས་པའོ། ། དབུ་མ་རྩ་བ་ཤེས་རབ་ལས། གལ་ཏེ་ཕུང་པོ་བདག་ཡིན་ན། ། སྐྱེ་དང་འཇིག་པ་ཅན་དུ་
འགྱུར། ། གལ་ཏེ་ཕུང་པོ་རྣམས་ལས་གཞན། ། ཕུང་པོའི་མཚན་ཉིད་མེད་པར་འགྱུར། ། ཞེས་གསུངས་ཏེ།
བདག་གམ་གང་ཟག་ཅེས་པ་ཇི་ལྟ་བུ་ཞིག ཅི་དེ་ཕུང་པོ་ལྔ་པོ་འདི་ཉིད་ལ་བརྗོད་དམ། དེ་རྣམས་ལས་དོན་
གཞན་དུ་ཡོད། དང་པོ་ལྟར་ན་མི་འཐད་དེ། ཕུང་པོ་འདི་ཉིད་སྐྱེ་བ་མི་ལེན་པ་ལྟར་བདག་ཀྱང་སྐྱེ་བ་མི་ལེན་
པར་འགྱུར་བ་དང་། ཕུང་པོ་ལྔ་ཡོད་པ་ལྟར་བདག་ཀྱང་མང་བོ་ཉིད་དུ་འགྱུར་བའི་ཕྱིར། དང་པོ་གྲུབ་སྟེ།
ཕུང་པོ་ལྔ་པོ་དང་བཅས་བཞིན་དུ་འཇིག་རྟེན་ཕ་རོལ་ཏུ་འགྲོ་བ་མ་མཐོང་བའི་ཕྱིར། གཉིས་པ་གྲུབ་སྟེ། འཇུག་
པ་ལས། གལ་ཏེ་ཕུང་པོ་བདག་ན་དེ་ཕྱིར་དེར། ། མང་བས་བདག་དེ་དག་ཀྱང་མང་པོར་འགྱུར། ། ཞེས་
གསུངས་པའི་ཕྱིར། གང་ཟག་གཅིག་ལ་དུས་གཅིག་ཏུ་བདག་མང་པོ་ཡོད་པ་མིན་ཏེ། ཀུན་གྱིས་བདག་གཅིག་
ཏུ་འཛིན་པ་མཐོང་བའི་ཕྱིར་རོ། ། རྩ་རྟགས་གཉིས་པ་བདག་དེ་ཕུང་པོ་ལྔ་ལས་དོན་གཞན་དུ་ཡོད་ན་མི་འཐད་
དེ། ཕུང་པོ་འདི་མཐོང་ནས་བདག་མཐོང་བར་འཇོག་གི ། ཕུང་པོ་འདི་ལ་མ་བལྟོས་པར་ལོགས་སུ་བདག་
ཡན་གར་བ་སུས་ཀྱང་མ་མཐོང་བའི་ཕྱིར་དང་། གལ་ཏེ་ལོགས་སུ་ཡོད་ན་ལས་མ་བྱས་པ་དང་འཕྲད་པ་དང་བྱས་
པ་ཆུད་ཟ་བ་སོགས་ཀྱི་སྐྱོན་དུ་མ་ཡོད་པའི་ཕྱིར་ཞེས་པ་ནི་མཚོན་པ་ཙམ་མོ། ། བདག་མེད་གཉིས་ཀྱི་དོན་སྒོམ་
པ་ནི་ཉམས་ལེན་གྱི་གཙོ་བོ་ཡིན་ཏེ། འཇུག་པ་ལས། བདག་མེད་འདི་ནི་འགྲོ་བ་རྣམས་སྒྲོལ་ཕྱིར། ༑ ཆོས་
192

༄༅། །བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང༌། །
དང་གང་ཟག་དབྱེ་བས་རྣམ་གཉིས་གསུངས། ། ཞེས་བཤད་པའི་ཕྱིར། འདིས་དགག་བྱའི་བདག་དེ་གང་
ཐག་གི་སྟེང་དུ་བཀག་པ་གང་ཟག་གི་བདག་མེད་དང་། ཕུང་པོ་སོགས་ཆོས་གཞན་གྱི་སྟེང་དུ་བགག་པ་ཆོས་ཀྱི་
བདག་མེད་དུ་གསུངས་སོ། ། ང་དང་བདག་ནི་ཐ་སྙད་དུ་ཕུང་པོ་ལྔའི་གཟུགས་སེམས་ཚོགས་པའི་སྟེང་དུ་
འདོགས་པ་ཡིན་ལ། དེ་ནི་མ་བརྟག་མ་དཔྱད་པར་ཕུང་པོ་སྤྱི་ཙམ་གྱི་སྟེང་དུ་བཏགས་པ་ཙམ་གྱི་ང་སྟེ། ངའོ་
སྙམ་པའི་བློ་ལྷན་སྐྱེས་ཀྱིས་ནི་དེ་ལ་དམིགས་ནས་ངའོ་སྙམ་དུ་སེམས་པ་ཙམ་ནི་ཐ་སྙད་པའི་ང་འཛིན་ཚུལ་ཡིན་
པས་སྤང་བྱ་མིན་ཡང་། བློ་ལྷན་སྐྱེས་དེས་དྲངས་པའི་ངའོ་སྙམ་དུ་ང་རང་ངོས་ནས་གྲུབ་པར་འཛིན་པ་ནི་ངར་
འཛིན་པའི་བདག་འཛིན་དང་། ང་ཡིའོ་སྙམ་དུ་རང་ངོས་ནས་གྲུབ་པར་འཛིན་པ་ནི་ཡི་ང་ཡི་བར་འཛིན་པའི་
བདག་འཛིན་དུ་འགྱུར་རོ། ། །
གཉིས་པ་ཕྱིན་དྲུག་རྒྱས་པར་བཤད་པའི་སྒོ་ནས་སྨོན་པ་ལ་གཉིས། སྤྱིར་བསྟན་པ་དང་། སོ་སོར་བཤད་
པའོ། ། དང་པོ་ནི། བཅོམ་ལྡན་འདས་ཀྱིས་ཕྱིན་དྲུག་གི་རྣམ་གཞག་མང་དུ་གསུངས་པའི་དགོངས་པ་རྒྱལ་
ཚབ་བྱམས་པས་མདོ་སྡེའི་རྒྱུན་ལས་ཕྱིན་དྲུག་ཏུ་གྲངས་ངེས་ཚུལ་བཤད་པ་འདི་གནད་ཤིན་ཏུ་ཆེ་བར་རྗེ་ཉིད་ཀྱི་
ལམ་རིམ་དུ་རྒྱས་པར་གསུངས་པ་ལྟར་ཤེས་དགོས་ལ། འདིར་བསྡུས་པ་ཞིག་བརྗོད་ན་གྲངས་ངེས་པའི་ཚུལ་ལ་
དྲུག་སྟེ། མངོན་མཐོ་དང་། དོན་གཉིས་སྒྲུབ་པ་དང་། གཞན་དོན་རྫོགས་པ་དང་། ཐེག་ཆེན་སྡུད་པ་དང་།
ལམ་གྱི་རྣམ་པ་ཐམས་ཅད་དང་། བསླབ་གསུམ་ལ་ལྟོས་པའི་གྲངས་ངེས་སོ། ། དང་པོ་ནི། མདོ་སྡེའི་རྒྱན་
ལས། ལོངས་སྤྱོད་དང་ལུས་ ཕུན་ སུམ་ ཚོགས་ པ་ དང༌། ། འཁོར་ རྩོམ་ ཕུན་ སུམ་ ཚོགས་ པ་ མངོན་མཐོ་
དང༌། ། རྟག་ཏུ་ཉོན་མོངས་དབང་དུ་མི་འགྲོ་དང་། ། བྱ་བ་རྣམས་ལ་ཕྱིན་ཅི་མ་ལོག་པའོ། ། ཞེས་སོ། །
གཉིས་པ་ནི། སེམས་ཅན་དོན་ལ་རབ་བརྩོན་པ། ། གཏོང་དང་མི་གནོད་བཟོད་པས་བྱེད། ། གནས་དང་
གྲོལ་བ་གཞིར་བཅས་པས། ། རང་དོན་རྣམ་པ་ཐམས་ཅད་སྤྱོད། ། ཅེས་སོ། ། གསུམ་པ་ནི། མི་འོངས་པ་
དང་རྣམ་པར་མི་འཚེ་དང་། ། རྣམ་འཚེ་བཟོད་དང་བྱ་བས་མི་སྐྱོ་དང་། ། དགའ་བྱེད་ལེགས་པར་བརྗོད་པ་
དེ་ཡི་ཕྱིར། ། གཞན་གྱི་དོན་ཏེ་རང་གི་དོན་ཡིན་ནོ། ། ཞེས་སོ། ། བཞི་བ་ནི། ལོངས་སྤྱོད་མངོན་པར་མི་
དགའ་དང་། ། རང་གུས་གཉིས་ལ་མི་སྐྱོ་དང༌། ། རྣལ་འབྱོར་རྣམ་པར་མི་རྟོག་པ། ། ཐེག་ཆེན་མཐའ་ནི་
འདིར་ཟད་དོ ། ཞེས་སོ། ། ལྔ་བ་ནི། ཡུལ་རྣམས་ལ་ནི་མ་ཆགས་ལམ། ། དེ་ཐོབ་རྣམ་གཡེང་སྡོམ་པ་
བཞིན། ། སེམས་ཅན་མི་གཏོང་འཕེལ་བ་དང་། ། སྒྲིབ་པ་རྣམ་པར་སྦྱོང་བའི་གནས། ། ཞེས་སོ། ། དྲུག་
པ་ནི། བསླབ་གསུམ་དབང་དུ་མཛད་ནས་ནི། ། རྒྱལ་བས་ཕ་རོལ་ཕྱིན་པ་དྲུག ། ཡང་དག་བཤད་དེ་དང་པོ་
193

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསུམ། ། ཐ་མ་གཉིས་ཀྱིས་རྣམ་པ་གཉིས། ། གཅིག་ནི་གསུམ་ཆར་ལ་ཡང་གཏོགས། ། ཞེས་གསུངས་པ་
ལྟར་རོ། ། སྔ་མ་རྣམས་ཀྱི་དོན་བཤད་པར་ཞིག་བཞག་སྟེ། ཕྱི་མ་འདིའི་དང་པོ་གསུམ་ཞེས་པ་སྦྱིན་པ་ཚུལ་
ཁྲིམས་བཟོད་པ་གསུམ་ཚུལ་ཁྲིམས་ཀྱི་བསླབ་པས་བསྡུས། ཐ་མ་བསམ་གཏན་དང་ཤེས་རབ་གཉིས་ནི་ཏིང་ངེ་
འཛིན་གྱི་བསླབ་པ་དང་ཤེས་རབ་ཀྱི་བསླབ་པ་སྟེ་བསླབ་པ་གསུམ་ཀྱང་ཕྱིན་དྲུག་ཏུ་འདུ་བ་དང་། གཅིག་བརྩོན་
འགྲུས་ནི་བསླབ་པ་གསུམ་ཀའི་གྲོགས་སུ་འགྱུར་ཞེས་པའོ། ། རྒྱལ་བས་མདོ་སྡེ་རྣམས་ལས་སྤྱོད་པའི་རབ་དབྱེ་
ན་མཐའ་ཡས་པ་ཞིག་གསུངས་ཀྱང་ཐམས་ཅད་རིགས་བསྡུ་ན་ཕྱིན་དྲུག་ཏུ་འདུ་བའི་ཚུལ་ལ་ངེས་པ་རྙེད་དགོས་
སོ། ། ཕྱིན་དྲུག་གི་བྱེད་ལས་ནི། མདོ་སྡེའི་རྒྱུན་ལས། སྦྱིན་པས་མི་མཐུན་ཕྱོགས་ཉམས་དང་། ། རྣམ་པར་
མི་རྟོག་ ཡེ་ ཤེས་ ལྡན། ། འདོད་ པ་ ཐམས་ ཅད་ ཡོངས་ རྫོགས་ བྱེད། ། སེམས་ ཅན་ རྣམ་ སྨིན་བྱེད་ རྣམ་
གསུམ། ། ཞེས་དང་། དེ་བཞིན་དུ། ཚུལ་ཁྲིམས་མི་མཐུན་ཕྱོགས་ཉམས་དང་། ། ཞེས་བསྒྱུར་ཞིང་རྐང་པ་
ཕྱི་མ་གསུམ་ཤེས་རབ་ཀྱི་བར་འདྲ་བར་གསུངས་སོ། ། དེ་དག་གི་མི་མཐུན་ཕྱོགས་ནི་སེར་སྣ་ནས་ཤེས་རབ་
འཆལ་བའི་བར་དྲུག་གོ ། མི་རྟོག་ཡེ་ཤེས་ནི་དེ་རྣམས་བདག་མེད་རྟོགས་པའི་ཤེས་རབ་ཀྱིས་ཟིན་པའོ། །
འདོད་པ་རྫོགས་པ་ནི། རེ་བ་སྐོང་བ་དང་དགེ་བ་ལ་སྦྱོར་བ་དང་གནོད་པ་བཟོད་པ་དང་གྲོགས་བྱེད་པ་དང་སྤྲུལ་
སྒྱུར་བྱེད་པ་དང་ཐེ་ཚོམ་གཅོད་པའོ། ། སེམས་ཅན་སྨིན་པར་བྱེད་པ་ནི་སྦྱིན་པས་སྡུད་པ་ནས་ཤེས་རབ་ཀྱིས་
ཐེག་ཆེན་གྱི་ཆོས་དང་ལམ་ལ་འགོད་པའི་བར་རོ། ། དེ་ལྟར་ཆོས་བཞིའམ་གསུམ་མོ། ། སྦྱིན་པ་ལ་ཟང་ཟིང་
དང་ཆོས་དང་མི་འཇིགས་པའི་སྦྱིན་པ་གསུམ་མོ། ། ཚུལ་ཁྲིམས་ལ་ཉེས་སྤྱོད་སྡོམ་པ་དང་དགེ་བ་ཆོས་སྡུད་དང་
སེམས་ཅན་དོན་བྱེད་ཀྱི་ཚུལ་ཁྲིམས་གསུམ། བཟོད་པ་ལ་སྡུག་བསྔལ་དང་ལེན་དང་ཆོས་ལ་ངེས་སེམས་དང་
གནོད་པ་ལ་ཇི་མི་སྙམ་བའི་བཟོད་པ་གསུམ། བརྩོན་འགྲུས་ལ་རྟག་སྦྱོར་དང་གུས་སྦྱོར་དང་སེམས་ཅན་དོན་
བྱེད་ཀྱི་བརྩོན་འགྲུས་གསུམ། བསམ་གཏན་ལ་མཐོང་ཆོས་ལ་བདེར་གནས་དང་ཡོན་ཏན་མངོན་པར་སྒྲུབ་པ་
དང་སེམས་ཅན་དོན་བྱེད་ཀྱི་བསམ་གཏན་གསུམ། ཤེས་རབ་ལ་ཀུན་རྫོབ་ཤེས་པ་དང་དོན་དམ་ཤེས་པ་དང་
སེམས་ཅན་དོན་བྱེད་ཀྱི་ཤེས་རབ་གསུམ་མོ། ། གོ་རིམ་ནི། སྔ་མ་ལ་བརྟེན་ཕྱི་མ་སྐྱེ། ། དམན་དང་མཆོག་ཏུ་
གནས་ཕྱིར་དང་། ། རགས་པ་དང་ནི་ཕྲ་བའི་ཕྱིར། ། དེ་དག་རིམ་པར་བསྟན་པ་ཡིན། ། ཞེས་གསུངས་ཏེ།
དེ་ཡང་དྲུག་པོ་སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་ལ་སྐྱེ་བ་དང་། སྔ་མ་སྔ་མ་དམན་ཅིང་ཕྱི་མ་ཕྱི་མ་མཆོག་དང་།
སྔ་མ་སྔ་མ་རགས་ཤིང་ཕྱི་མ་ཕྱི་མ་ཕྲབའི་གོ་རིམ་མོ། ། སྒྲ་དོན་ནམ་ངེས་ཚིག་ནི། དབུལ་བ་འདོར་བར་བྱེད་པ་
དང༌། ། བསིལ་བ་ཐོབ་དང་ཁྲོ་བཟོད་དང་། ། མཆོག་སྦྱོར་པ་དང་ཡིད་འཛིན་དང༌། ། དོན་དམ་ཤེས་པའི་
194

༄༅། ། བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
ཕྱིར་བཤད་དོ། ། ཞེས་པ་ལྟར་ཏེ། སྦྱིན་པའི་སྐད་དོད་དཱ་ན་ཞེས་པའི་དཱ་རི་དྲ་ནི་འགྲོ་བ་ཕོངས་པ་དང་ངན་པ་
ལ་འཇུག་ཅིང་འདིར་དབུལ་བར་བསྒྱུར་རོ། ། ན་ནི་དགག་ཚིག་སྟེ་དབུལ་བ་མེད་པའམ་འདོར་བར་བྱེད་པ་ནི་
དཱ་ན་ཞེས་པའི་དོན་ནོ། ། ཚུལ་ཁྲིམས་ཀྱི་སྐད་དོད་ཤི་ལ་ནི་བསིལ་བ་ཐོབ་པ་སྟེ་ཉོན་མོངས་པའི་གདུང་བ་མེད་
པར་བྱེད་པའོ། ། བཟོད་པའི་སྐད་དོད་ཀྵནྟི་ནི་བཟོད་པ་སྟེ་གང་ལ་བཟོད་ན་ཁྲོ་བ་བཟོད་པའོ། ། བརྩོན་
འགྲུས་ཀྱི་སྐད་དོད་ཀྱི་ཏིརུ་རྣམ་པར་པ།ནོན་པ་དང་མཆོག་གི་དོན་ཏེ་སྙིང་སྟོབས་ཆེ་བའོ། ། བསམ་གཏན་གྱི་
སྐད་དོད་དྷ་ན ནི་ཡིད་ནང་དུ་འཛིན་པ་སྟེ་རྩེ་གཅིག་ཏུ་བྱེད་པའོ། ། ཤེས་རབ་ཀྱི་སྐད་དོད་པྲཛྙཱའི་ཛྷཱ་ནི་ཤེས་པ་
དང་ཡེ་ཤེས་ལའང་འཇུག་ཀྱང་ཉེ་བསྒྱུར་པྲ་གོང་དུ་བཞག་པས་ཤེས་རབ་སྟེ་ཡུལ་དམ་པ་ཤེས་པའོ། ། ཕྱིན་དྲུག་
གི་ཕན་ཡོན་བསྡུ་ན། རིན་ཆེན་ཕྲེང་བ་ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། ། བཟོད་པས་མདངས་
ལྡན་བརྩོན་པས་བརྗིད། ། བསམ་གཏན་གྱིས་ཞི་བློ་ཡིས་གྲོལ། ། ཞེས་གསུངས་པ་ལྟར་རོ། ། གཉིས་པ་སོ་
སོར་བཤད་པ་ལ་དྲུག ། སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་
གཏན་དང་། ཤེས་རབ་བོ། ། དང་པོ་ལ་གསུམ། དངོས་དང་། དེ་ལྟར་གཏོང་བར་སྨོན་པ་དང་། སྦྱིན་
པའི་ཕར་ཕྱིན་རྫོགས་པར་སྨོན་པའོ། ། དང་པོ་ནི། བདག་འཛིན་བདག་གི་སོགས་རྐང་བ་བཞི་སྟེ། བདག་ནི་
སྦྱིན་པ་གཏོང་བ་པོའོ་སྙམ་དུ་བདག་ཏུ་ཞེན་ཅིང་འཛིན་པ་དང་། གང་གི་ཆེད་དུ་བཏང་བྱ་འདི་ནི་བདག་གི་འོང་
སྙམ་དུ་བདག་གི་བར་འཛིན་པ་ཡི་འཁོར་གསུམ་གྱིས་ཕྱི་ནང་གི་དངོས་པོ་ཀུན་ལ་བདེན་ཞེན་གྱིས་མི་གནས་པར།
གཏོང་ཡུལ་སེམས་ཅན་ཀུན་ལ་སྨན་པ་སྟེ་ཕན་པའི་སླད་དུ་སྦྱིན་བྱའི་རྫས་ལ་ཆགས་པའི་སེར་སྣ་མ་མཆིས་པར་
སྦྱིན་པ་གཏོང་བར་ཤོག ། གཉིས་པ་ནི། དེ་ལྟར་གཏོང་བའི་ཚེ་སྦྱིན་བྱས་བསྡུས་པའི་དངོས་པོ་ཐམས་ཅད་
ཀྱང་བདེན་པར་གྲུབ་པའི་དངོས་པོར་མ་མཆིས་པར་ཤེས་ཤིང་། བདག་གི་གཏོང་རྒྱུའི་ལོངས་སྤྱོད་ཀྱི་དངོས་པོ་
ཐམས་ཅད་འབད་མེད་ལྷུན་གྲུབ་ཏུ་འབྱུང་བར་ཤོག ། གསུམ་པ་ནི། དངོས་པོ་ཐམས་ཅད་སོགས་རྐང་བ་
གཉིས་ཏེ། དེའི་ཚེ་གཏོང་བ་བོ་དང་བཏང་བྱའི་རྫས་དང་གང་ལ་གཏོང་བའི་འཁོར་གསུམ་གྱི་དངོས་པོ་ཐམས་
ཅད་ལ་བདེན་ཞེན་རྣམ་པར་འཇིག་པའི་སྒོ་ནས་སྦྱིན་པའི་ཕར་ཕྱིན་ཡོངས་སུ་རྫོས་པར་ཤོག་ཅིག ། ཁ་ཅིག །
དངོས་པོ་ཐམས་ཅད་རྣམ་པར་འཇིག་ཅེས་པའི་དོན་ནི། དངོས་པོ་ཐམས་ཅད་ངེས་པར་འཇིག་ཅིང་འབྲལ་བ་
ལ་བཤད་ཅིང་སྦྱིན་བྱའི་དངོས་པོ་ཐམས་ཅད་བཏང་ནས་འཇིག་ཅིང་ཟད་པར་བྱས་པ་ལ་ཡང་བཤད་དུ་རུང་བ་
ལྟར་སྣང་སྟེ་ཚུལ་གཅིག་གོ ། མདོར་ན་གཞུང་ལྔ་ཕྱི་དེ་དག་གིས་སྦྱིན་པའི་འཁོར་གསུམ་བདེན་མེད་དུ་རྟོགས་
པའི་སྒོ་ནས་སྦྱིན་པ་གཏོང་བར་སྨོན་པ་སྟེ། གང་གིས་སྦྱིན་པ་གང་ལ་སྦྱིན། ། ཞེས་སོགས་འབྱུང་བ་ལྟར་
195

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རོ། ། སྦྱིན་པ་དངོས་ནི་གཏོང་བའི་སེམས་པ་ཞིག་ལ་འཇོག་ཅིང་། དེ་སྦྱིན་བའི་ཕར་ཕྱིན་དུ་འགྱུར་བ་ལ་
སེམས་བསྐྱེད་བསྔོ་བ་སྟོང་ཉིད་རྟོགས་པའི་ཤེས་རབ་གསུམ་ལས་དང་པོ་གཉིས་ཀྱིས་ཟིན་པ་དགོས་ལ། གཞུང་
ཆེ་བ་འགའ་ཞིག་ཏུ་དེ་གང་རུང་གིས་ཟིན་ན་སྦྱིན་པའི་ཕར་ཕྱིན་དུ་འགྱུར་བར་ལྟ་བུར་གསུངས་པ་ནི་སེམས་
བསྐྱེད་པ་གཞིར་བཅས་པ་ལ་དགོངས་ཏེ། ཕར་ཕྱིན་དྲུག་པོ་ནི་ཐེག་ཆེན་པའི་རྒྱུད་ཀྱི་ཆོས་སུ་གསུངས་པའི་ཕྱིར་
རོ། ། འཇུག་པ་ལས། སྦྱིན་པ་སྦྱིན་བྱ་ལེན་པོ་གཏོང་བོས་སྟོང་། ། འཇིག་རྟེན་འདས་པའི་ཕ་རོལ་ཕྱིན་ཅེས་
བྱ། ། གསུམ་པོ་དག་ལ་ཆགས་སྐྱེས་གྱུར་པ་དེ། ། འཇིག་རྟེན་ པ་ ཡི་ ཕ་རོལ་ཕྱིན་ཅེས་བསྟན། ། ཞེས་
གསུངས་པ་འདིས་འཇིག་རྟེན་པའི་སྦྱིན་པའི་ཕར་ཕྱིན་དང་འཇིག་རྟེན་ལས་འདས་པའི་སྦྱིན་པའི་ཕར་ཕྱིན་
གཉིས་བསྟན་ཏེ་སྔ་མ་སོ་སྐྱེའི་རྒྱུད་ཀྱི་སྦྱིན་པ་དང༌། ཕྱི་མ་ཐེག་ཆེན་འཕགས་པའི་རྒྱུད་ཀྱི་སྦྱིན་པའི་ཕར་ཕྱིན་
ནོ། ། དེས་ན་འདིས་སྦྱིན་པའི་འཁོར་གསུམ་བདེན་སྟོང་དུ་ཤེས་ན་འཇིག་རྟེན་ལས་འདས་པའི་ཕར་ཕྱིན་དུ་
འགྱུར་བར་བཤད་པ་ནི་མངོན་སུམ་དུ་རྟོགས་པའི་དབང་དུ་མཛད་པའོ། ། དེ་གསུམ་བདེན་སྟོང་དུ་མངོན་
སུམ་དུ་རྟོགས་པའི་སྦྱིན་པ་ལའང་སྦྱིན་པའི་ཕར་ཕྱིན་དུ་འགྱུར་བར་མ་ངེས་ཏེ། ཉན་རང་འཕགས་པ་ལ་རང་
རྒྱུད་ཀྱི་སྦྱིན་པའི་འཁོར་གསུམ་བདེན་སྟོང་དུ་མངོན་སུམ་དུ་ཤེས་པ་ཡོད་པའི་ཕྱིར། རྗེའི་འཇུག་ཊིཀྐ་ཆེན་མོ་
ལས། དེ་ཡང་ཤེས་རབ་ཀྱིས་མ་ཟིན་ཀྱང་བྱང་ཆུབ་ཆེན་པོར་བསྔོས་པས་ཟིན་པས་ཕ་རོལ་ཏུ་འགྲོ་བར་ངེས་པ་ལ་
བཞག་པའི་ཕྱིར་སྦྱིན་པའི་ཕར་ཕྱིན་གྱི་མིང་རྙེད་པར་འགྱུར་རོ་ཞེས་གསལ་བར་བཤད་པ་འདི་ཡང་སེམས་བསྐྱེད་
སྔོན་དུ་བཏང་བར་དགོངས་སོ། ། སྦྱིན་པ་ལ་བཤད་པ་འདི་བཞིན་ཕར་ཕྱིན་ལྷག་མ་ལྔ་ལའང་ཅི་ལྟར་རིགས་
པར་སྦྱོར་བར་བཤད་དེ། དེ་ཉིད་ལས། སྦྱིན་པ་ལ་བཤད་པ་དང་ཚུལ་ཁྲིམས་སོགས་ལ་ཡང་སེམས་བསྐྱེད་དང་
བསྔོ་བ་དང་ཤེས་རབ་ཀྱིས་ཟིན་པ་སོ་དང་གཉིས་ཀ་རིག་པར་བྱའོ། ། ཞེས་གསུངས་པའི་ཕྱིར་རོ། ། ཕར་ཕྱིན་
ཞེས་པའི་སྒྲ་དོན་ནི། འཁོར་བའི་རྒྱ་མཚོའི་ཕ་རོལ་ཏུ་ཕྱིན་པར་བྱེད་པ་དང་། ཕྱིན་ཟིན་པ་གང་རུང་དང་སྦྱར་
དགོས་པས་ཕྱིན་ཟིན་པ་ནི་སངས་རྒྱས་ཀྱི་ས་ན་ཡོད་དེ། འཇུག་འགྲེལ་ལས། ཕ་རོལ་ནི་གང་འཁོར་བའི་རྒྱུ་
མཚོའི་ཕར་འགྲམ་ན་ངོགས་ཏེ་ཉོན་མོངས་པ་དང་ཤེས་བྱའི་སྒྲིབ་པ་མ་ལུས་པ་སྤངས་པ་མངའ་བའི་རང་བཞིན་
ནི་སངས་རྒྱས་ཉིད་དོ། ། ཞེས་གསུངས་པ་ལྟར་རོ། ། གཉིས་པ་ཚུལ་ཁྲིམས་ཀྱི་ཕར་ཕྱིན་ནི། ཁྲིམས་ཀྱི་ཚུལ་
ཁྲིམས་སོགས་རྐང་པ་བཞི་སྟེ། ཡང་དག་པར་བླངས་པ་དང་མ་བླངས་པའི་ཁྲིམས་ཀྱི་ཚུལ་ཁྲིམས་ལ་ཉེས་ལྟུང་གི་
སྐྱོན་བྱུང་བ་མེད་ཅིང་། ཚུལ་ཁྲིམས་རྣམ་པར་དག་པ་དང་། ཚུལ་ཁྲིམས་ཀྱི་འཁོར་གསུམ་ལ་བདེན་ཞེན་གྱི་རློམ་
སེམས་མེད་པར་བྱས་པའི་ཚུལ་ཁྲིམས་བསྲུངས་སྟོབས་ཀྱིས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་
196

༄༅། །བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
ཤོག ། བླངས་པའི་ཚུལ་ཁྲིམས་ནི་སོ་ཐར་བྱང་སེམས་གསང་སྔགས་ཀྱི་སྡོམ་པ་བླངས་པ་རྣམས་དང་། མ་
བླངས་པ་ནི་སྡོམ་པ་དངོས་སུ་མ་བླངས་ཀྱང་མི་དགེ་བ་བཅུ་སོགས་རང་བཞིན་གྱི་ཁ་ན་མ་ཐོ་བ་ཅི་རིགས་སྤོང་བའི་
ཚུལ་ཁྲིམས་ཏེ་བསྟན་པ་ལ་ཞུགས་མ་ཞུགས་གཉིས་ག་ལ་ཡོད་དོ། ། ཉེས་ལྟུང་ཕྲ་མོ་བྱུང་བ་ཡང་ཚུལ་ཁྲིམས་ཀྱི་
སྐྱོན་ཡིན་མོད། ཚུལ་འཆལ་གྱི་ཉེས་སྐྱོན་ནི་ཕམ་པ་བྱུང་བ་ལྟ་བུ་ལ་འཇོག་གི ། ཉེས་ལྟུང་ཕྲ་མོ་བྱུང་བ་ཙམ་ལ་
ཚུལ་འཆལ་དུ་འཇོག་མི་རུང་ངོ་། ། འཁོར་གསུམ་ཡང་། འཇུག་པ་ལས། གང་གིས་གང་ཞིག་གང་ལ་སྤོང་
བྱེད་པ། ། ཞེས་འབྱུང་བ་ལྟར། གང་གིས་སྤོང་ཞིང་སྲུང་བ་དང་གང་སྤོང་ཞིང་སྲུང་བ་དང་གང་གི་ཆེད་དུ་
སྤོང་ཞིང་སྲུང་བའོ། ། ཚུལ་ཁྲིམས་ཀྱི་ཕར་ཕྱིན་ལའང་འདས་མ་འདས་གཉིས་ཏེ་སྔར་བཞིན་ནོ། ། གསུམ་པ་
བཟོད་པའི་ཕར་ཕྱིན་ནི། འམ་ཡང་ན་ཆུ་སོགས་རྐང་པ་བཞི་སྟེ། ཏཱ་ར་ནཱ་ཐས། སའམ་ཞེས་པ་ནི་གནོད་པ་
ལ་ཇི་མི་སྙམ་པའི་བཟོད་པ་དང་། མེའམ་ཞེས་པ་ནི་སྡུག་བསྔལ་དང་ལེན་གྱི་བཟོད་པ་སྟེ། དེ་ནི་ལས་ཀུན་རྫོབ་
ལ་དམིགས་པ་ནི་ཆུ་དང་འདྲ་བ་དང་། དོན་དམ་ལ་དམིགས་པ་ནི་རླུང་དང་འདྲ་བར་འཆད་ཅིང་། ཁ་ཅིག་
བཟོད་པ་དེ་ནི་གཞན་གྱི་གནོད་པ་དང་དཀའ་སྤྱད་ཀྱི་སྡུག་བསྔལ་གྱིས་མི་འཁྲུགས་པ་ས་དང་ཆུ་དང་མེ་དང་རླུང་
ལྟ་བུ་དང་། བཟོད་པའི་སེམས་མཚན་འཛིན་གྱི་མཐའ་གང་ལའང་མི་གནས་པ་ནམ་མཁའ་ལྟ་བུར་གྱུར་ཏེ་ཞེས་
འཆད་ལ། འོན་ཀྱང་ཕྱིའི་ས་ཆུ་མེ་རླུང་ནི་འབྱུང་བའི་ཁམས་བཞི་བོ་དེ་རྣམས་ལ་གཞན་གྱིས་གནོད་པ་བྱས་ཀྱང་
འཁུར་དུ་བཟོད་ཅིང་དེ་རྣམས་ནི་གཞན་གང་ལའང་ཁྲོ་ཆགས་མེད་པ་ལྟར་བཟོད་པ་ཡང་གནོད་པ་འཁུར་དུ་
བཟོད་ཅིང་སེམས་ཅན་གང་ལའང་ཁྲོ་བའི་ཚུལ་གྱིས་མི་གནས་ཤིང་ཞེས་བཤད་ན་བདེ་བར་སེམས་སོ། །
འདིར་མི་གནས་པའི་དོན་ནམ་མཁའ་དང་སྦྱོར་ཚུལ་དངོས་སུ་གསལ་ཞིང་། སྦྱོར་ན་འབྱུང་བ་བཞི་བོ་དང་སྦྱོར་
དགོས་ཏེ། རླུང་གི་ཁམས་ལྟར་མི་གནས་ཤིང་ཞེས་པ་ནི་དེའི་སྔོན་ལ་ས་ཆུ་མེ་གསུམ་དང་སྦྱོར་རིགས་པའི་ཕྱིར་
རོ། ། དེ་ལྟ་བུའི་བཟོད་པ་བསྒོམས་ཏེ་ཁྲོ་བ་མ་མཆིས་པའི་ཚུལ་གྱིས་བཟོད་པའི་ཕ་རོལ་ཏུ་ཕྱིན་པ་ཡོངས་སུ་
རྫོགས་པར་ཤོག ། འདི་ལ་གཙོ་བོར་གནོད་པ་ལ་ཇི་མི་སྙམ་པའི་བཟོད་པ་བཤད་དོ། ། བཞི་བ་བརྩོན་འགྲུས་
ཀྱི་ཕར་ཕྱིན་ནི། བརྩོན་འགྲུས་བརྩམས་པའི་སོགས་རྐང་པ་བཞི་སྟེ། ། བརྩོན་འགྲུས་ལ་བརྩམས་པའི་བརྩོན་
འགྲུས་ནི་སྦྱོར་བའི་དུས་སུ་རྒྱུན་ཏུ་རྟག་སྦྱོར་གྱི་བརྩོན་འགྲུས་ཀྱིས་འཇུག་པ་ཡིན་ལ། དེ་ཡང་གནོད་པས་མི་གཡོ་
བས་བརྟན་པ་གོ་ཆའི་བརྩོན་འགྲུས་དང་། དགེ་བའི་བྱ་བ་ལ་སྤྲོ་བའི་གུས་སྦྱོར་གྱི་བརྩོན་འགྲུས་དང་། བརྩོན་
པ་ལྷོད་པའི་ལེ་ལོ་མ་མཆིས་ཤིང་། སླར་མི་ལྡོག་པའི་བརྩོན་འགྲུས་ལ་སྟོབས་དང་ལྡན་པའི་ལུས་དང་སེམས་ཀྱིས་
འབད་པའི་སྒོ་ནས་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་ཤོག ། ལྔ་བ་བསམ་གཏན་གྱི་ཕར་
197

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཕྱིན་ནི། སྒྱུ་མ་ལྟ་བུའི་སོགས་རྐང་པ་བཞི་སྟེ། བསམ་གཏན་ལ་སྤྱིར་སོ་སྐྱེའི་ས་ན་ཞི་གནས་སོགས་ཡོད་ཀྱང་།
འདིར་ལམ་མཐོན་པོའི་བསམ་གཏན་གྱི་གཙོ་བོ་སྒྱུ་མ་ལྟ་བུའི་ཏིང་ངེ་འཛིན་དང་། དཔའ་བར་འགྲོ་བའི་ཏིང་ངེ་
འཛིན་དང་། རྡོ་རྗེ་ཏིང་འཛིན་གསུམ་སྨོས་ནས་དེ་གསུམ་གྱི་སྒོ་ནས་བསམ་བ།ཏན་གྱི་ཕ་རོལ་ཏུ་ཕྱིན་པ་ཡོངས་སུ་
རྫོགས་པར་ཤོག་ཅིག་ཅེས་པ་སྟེ། ཏིང་ངེ་འཛིན་འདི་གསུམ་ཀའང་ས་བཅུ་བ་ནས་ཐོབ་པར་བཤད་དོ། ། ཏིང་
ངེ་འཛིན་སྔ་མ་གཉིས་ནི་ཀུན་རྫོབ་ལ་དམིགས་པ་རྗེས་ཐོབ་དང་། ཕྱི་མ་ནི་དོན་ལ་དམིགས་པ་མཉམ་གཞག་གིས་
བསྡུས་པ་ཞིག་སྟེ། སྒྱུ་མ་ལྟ་བུའི་ཏིང་ངེ་འཛིན་གྱི་མདོ་ལས་ཏིང་ངེ་འཛིན་དེ་ཐོབ་པའི་གང་ཟག་གིས་ཆོས་ཐམས་
ཅད་སྒྱུ་མ་ལྟར་ཁོང་དུ་ཆུད་དེ་དབང་བསྒྱུར་བས། སྤྲུལ་བ་ཅི་འདོད་དུ་སྤྲུལ་བ་ལ་དབང་འབྱོར་ཞིང་འདོད་རྒུར་
བསྒྱུར་པའི་ཏིང་ངེ་འཛིན་ཁྱད་པར་ཅན་ཞིག་ལ་བཤད་ཅིང་། དཔའ་བར་འགྲོ་བའི་ཏིང་ངེ་འཛིན་ཀྱང་སྔ་མ་
དང་འདྲ་བ་ལས། ཏིང་ངེ་འཛིན་དེ་ལ་མཉམ་པར་བཞག་ན་གང་དང་གང་གི་གཟུགས་ཀྱིས་འདུལ་ཞིང་མཐོང་
བར་འདོད་པ་དེ་དང་དེའི་ངོ་བོར་གཟུགས་དེ་དང་དེར་སྣང་བར་འགྱུར་བ་སྟེ། སངས་རྒྱས་སམ་ལྷའི་གཟུགས་
ཀྱིས་འདུལ་ཞིང་མཐོང་བར་འདོད་པའི་ངོ་བོར་སངས་རྒྱས་དང་ལྷའི་གཟུགས་ནས། དེ་བཞིན་དུ་བདུད་དང་
དུད་འགྲོའི་བར་གྱི་སེམས་ཅན་གྱི་གཟུགས་ཀྱི་སྒོ་ནས་འདུལ་བའི་ངོ་བོར་དང་དེར་སྣང་བར་འགྱུར་བའི་ཏིང་ངེ་
འཛིན་ཁྱད་པར་ཅན་ཞིག་གོ ། སྔགས་ཀྱི་སྐབས་སུ་བདེ་མཆོག་སྨོན་ལམ་ལས། དཔའ་བར་འགྲོ་བའི་ཏིང་
འཛིན་དེ་ཉིད་ནི། ། ཞེས་པའི་དོན་ཟུང་འཇུག་གི་ཏིང་ངེ་འཛིན་དང་། རྡུལ་གཅིག་སྟེང་ན་རྡུལ་རྙེད་ཅེས་
པའང་དགོངས་གཞི་ཟུང་འཇུག་གིས་ཐོབ་པས་དེ་ལྟ་བུ་ནུས་པ་ལ་དགོངས་པར་གསུངས་ཤིང་། ས་བཅུ་བ་ནས་
རྗེས་ཐོབ་ཏུ་སངས་རྒྱས་ཀྱི་མཛད་པ་དང་འདྲ་བ་མཛད་ནུས་པ་ཡང་ཏིང་ངེ་འཛིན་འདི་ཐོབ་པའི་དབང་ཡིན་
པར་བཤད་དོ། ། ཁ་ཅིག་ཏིང་ངེ་འཛིན་འདི་གཉིས་ས་བརྒྱུད་པ་ན་ཡོད་ཅེས་འདོད་དེ། རྗེས་མཐུན་པ་དེ་ན་
ཡོད་ཀྱང་དངོས་ནི། མདོ་ཉིད་ནས་ས་བཅུ་པ་ནས་ཐོབ་པར་གསུངས་སོ། ། དཔའ་བར་འགྲོ་བའི་དོན་ནི།
དབང་པོ་གཡུལ་དུ་ཆས་པ་ན་དཔུང་ཚོགས་ཡན་ལག་བཞི་དང་བཅས་ཏེ་འགྲོ་བ་དང་། འཁོར་ལོ་སྒྱུར་བའི་རྒྱལ་
པོ་འགྲོ་བ་ན་དེ་ལྟ་བུ་དང་རིན་ཆེན་སྣ་བདུན་ཡང་རྫས་སུ་འགྲོ་བ་དེ་བཞིན་དུ། ཏིང་ངེ་འཛིན་འདི་ཐོག་ན་
སངས་རྒྱས་ཀྱི་ཆོས་ཐམས་ཅད་ཀྱང་རྗེས་སུ་འབྲང་བར་དཔལ་བར་འགྲོ་བའི་ཏིང་ངེ་འཛིན་གྱི་མདོ་ལས་བཤད་པ་
ལྟར་རོ། ། རྡོ་རྗེ་ལྟ་བུའི་ཏིང་ངེ་འཛིན་ནི་འཚང་རྒྱུ་ཁའི་རྒྱུན་མཐའི་བར་ཆད་མེད་ལམ་གྱིས་བསྡུས་པའི་ཏིང་ངེ་
འཛིན་ཏེ། ཕྱག་རྡོར་དང་བརྒྱ་བྱིན་གྱི་ལག་གི་རྡོ་རྗེ་ཉིད་ཕྲ་ཞིང་བརྟན་པ་དང་མི་ཆོད་པ་དང་གཞན་གྱིས་གཞིག་
པར་མི་ནུས་ཤིང་། རྡོ་རྗེ་དེ་རི་བྲག་སོགས་གང་ལ་བསྣུན་ན་དེ་ཉིད་ཕྱེ་མར་བྱེད་ནུས་པ་ལྟར་ན། རྒྱུན་མཐའི་རྡོ་
198

༄༅། ། བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་། །
རྗེ་ལྟ་བུའི་ཏིང་ངེ་འཛིན་དེ་ཡང་མི་མཐུན་ཕྱོགས་རྣམས་ཀྱིས་མི་གཤིག་མི་ཚུགས་ཤིང་། དེས་སྒྲིབ་གཉིས་བག་
ཆགས་དང་བཅས་པ་ཐམས་ཅད་ཐོགས་མེད་དུ་འཇོམས་ནུས་པའི་ཕྱིར་དེ་སྐད་ཅེས་བྱའོ། ། དྲུག་པ་ཤེས་རབ་
ཀྱི་ཕར་ཕྱིན་ནི། རྣམ་པར་ཐར་བའི་སྒོ་སོགས་རྐང་བ་བཞི་སྟེ། རྣམ་པར་ཐར་བའི་སྒོ་གསུམ་ལ་ཐུན་མོང་བ་
དང་ཐུན་མོང་མ་ཡིན་པ་གཉིས་ཡོད་ཀྱང་། འདིར་ཕྱི་མ་ལྟར་འདུས་བྱས་ཀྱིས་ཆོས་རྣམས་ཀྱི་ངོ་བོ་བདེན་པས་
སྟོང་བར་མངོན་སུམ་དུ་རྟོགས་པའི་རྣམ་པར་ཐར་བའི་སྒོ་སྟོང་བ་ཉིད་དང་། རྒྱུ་བདེན་སྟོང་དུ་མངོན་སུམ་དུ་
རྟོགས་པའི་རྣམ་པར་ཐར་པའི་སྒོ་མཚན་མ་མེད་པ་དང་། འབྲས་བུ་བདེན་སྟོང་དུ་མངོན་སུམ་དུ་རྟོགས་པའི་
རྣམ་པར་ཐར་བའི་སྒོ་སྨོན་པ་མེད་པ་སྟེ་དེ་ལྟ་བུའི་རྣམ་པར་ཐར་བའི་སྒོ་གསུམ་མོ། ། ཡང་གཞི་ལམ་འབྲས་
གསུམ་དང་དུས་གསུམ་གྱི་ཆོས་དང་སྦྱར་ནས་བཤད་པའང་ཡོད། འདི་ལ་ནི་ཆོས་རྣམས་ཀྱི་ངོ་བོ་རྒྱུ་འབྲས་
གསུམ་རང་གི་མཚན་ཉིད་ཀྱིས་མ་གྲུབ་པར་རྟོགས་པ་རྣམ་ཐར་སྒོ་གསུམ་དང་སྦྱར་ནས་གསུངས་པ་དང་འབྲེལ་
ལོ། ། དུས་གསུམ་ནི་འདས་མ་འོངས་ད་ལྟའི་དུས་གསུམ་པོ་རང་བཞིན་གྱིས་སྟོང་བའི་མཉམ་པ་ཉིད་དུ་ཤེས་པ་
སྟེ། མངོན་ རྟོགས་རྒྱན་ ལས། དུས་ རྣམས་ མཉམ་ བ་ ཉིད་ ཤེས་ ཕྱིར། ། ཤེས་ རབ་ ཕ་ རོལ་ ཕྱིན་ པར་
འདོད། ། ཅེས་གསུངས་པ་བཞིན་ནོ། ། རིག་པ་གསུམ་ནི་རང་གཞན་གྱི་ཚེ་རབས་སྔོན་མའི་བྱུང་ཚུལ་ཤེས་པ་
སྔོན་རང་ནས་རྗེས་སུ་དྲན་པའི་རིག་པ་དང་། རང་གཞན་འཆི་འཕོ་བ་དང་གང་དུ་སྐྱེ་བ་ཤེས་པ་འཆི་འཕོ་སྐྱེ་བ་
ཤེས་པའི་རིག་པ་དང་། ཟག་པ་ཟད་བྱེད་ཀྱི་ཐབས་དང་དེ་ཟད་པའི་མྱང་འདས་ཤེས་པ་ཟག་པ་ཟད་པའི་རིག་པ་
སྟེ། མྱང་འདས་ཟག་ཟད་རིག་པ་ནི་དེ་མངོན་དུ་བྱས་ཤིང་ཤེས་པའོ། ། དེ་དག་གི་མིང་གི་རྣམ་གྲངས་ནི་སྔོན་
གྱི་མཐའ་དང་ཕྱི་མའི་མཐའ་དང་ཟག་ཟད་རིག་ཞེས་བྱ་སྟེ་དོན་འདྲའོ། ། དེ་ལྟ་བུའི་རིག་པ་གསུམ་པོ་མངོན་
སུམ་དུ་བགྱིས་པ་སྟེ་ཐོབ་པའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་ཤོག་ཅིག་ཅེས་སོ། །
གསུམ་པ་མཇུག་གི་རིམ་པ་ལ་གཉིས། དངོས་དང་། སྔོན་བྱམས་པས་དེ་ལྟར་བཏབ་པའི་སྨོན་ལམ་འགྲུབ་པའི་
ཚུལ་ལོ། ། དང་པོ་ནི། སངས་རྒྱས་ཀུན་གྱི་སོགས་རྐང་པ་བཞི་སྟེ། འདིའི་དོན་ལ་ཏཱ་ར་ནཱ་ཐས་ནི། སངས་
རྒྱས་ཀུན་གྱིས་བསྔགས་ཤིང་བསྟོད་པའི་ཆོས་སྐུ་དང་། འོད་འབར་བའི་ལོངས་སྐུ་དང་། གཟི་བརྗིད་འབར་
བའི་སྤྲུལ་སྐུ་དང་། ཞེས་བཤད་ཅིང་། ཞ་ལུ་ཡེ་ཤེས་རྒྱ་མཚོས་ནི་དེ་དང་མི་འདྲ་བར་བསྔགས་འོད་གཟི་བརྗིད་
འབར་བ་གསུམ་པོ་སྨོན་ལམ་ཉིད་ཀྱི་བསྔགས་པ་དང་སྦྱར་ནས་བཤད་དོ། ། ཁོ་བོ་ལྟར་ན་བྱང་ཆུབ་སེམས་
དཔའི་སྤྱོད་པ་ལ་སློབ་པའི་དུས་ཀྱི་སྐྱེ་བ་རྣམས་སུ་བདག་ཉིད་སངས་རྒྱས་ཀུན་གྱིས་བསྔགས་པ་དང་། འོད་དང་
གཟི་བརྗིད་འབར་བའི་ལུས་རྟེན་ཁྱད་པར་ཅན་ཐོབ་པ་དང་། དེའི་གནས་སྐབས་སུ་བྱང་ཆུབ་སེམས་དཔའི་
199

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཐུ་དང་བརྩོན་འགྲུས་ཀྱི་སྟོབས་ཆེན་པོས་བདག་དང་གཞན་གྱི་བསམ་པ་ཡོངས་སུ་རྫོགས་པར་བྱེད་པར་གྱུར་
ཅིག་ཅེས་བྱས་ན་དགོངས་པར་འགྲོ་སྙམ་དུ་སེམས་སོ། ། གཉིས་པ་ནི། དེ་ལྟར་སྤྱད་པ་སྤྱོད་སོགས་རྐང་པ་བཞི་
སྟེ། གོང་དུ་བཤད་པ་ད་ལྟར་ཕྱིན་དྲུག་གི་སྤྱད་པ་རྣམས་སྤྱོད་པར་བྱེད་ཅིང་། དེའི་སྒོ་ནས་བྱམས་པ་ཞེས་
མཚན་གྱི་གྲགས་པ་དང་ལྡན་པ་དེ་ཡིས་ནི། ཕ་རོལ་ཏུ་ཕྱིན་པ་དྲུག་པོ་ཐམས་ཅད་ཡོངས་སུ་རྫོགས་པར་བྱས་ནས།
བྱང་ཆུབ་སེམས་དཔའི་ས་དང་པོ་ནས་བཅུ་བའི་བར་ལ་རབ་ཏུ་གནས་ཤིང་བགྲོད་དེ་ད་ལྟ་ནི་ས་བཅུ་བ་ལ་གནས་
པ་ཐོབ་པར་གྱུར་ཏོ་ཞེས་སོ། ། གལ་ཏེ་ཕ་རོལ་ཏུ་ཕྱིན་པ་དྲུག་རྫོགས་ཀྱང་བཅུ་མ་རྫོགས་སམ་སྙམ་ན། བཅུ་
ཡང་རྫོགས་ཏེ། ཐབས་ཀྱི་ཕར་ཕྱིན་ནི། སྦྱིན་སོགས་བཞིར་འདུས་ཤིང་། སྟོབས་ནི་བསམ་གཏན་དང་། ཡེ་
ཤེས་ཀྱི་ཕར་ཕྱིན་ནི་ཤེས་རབ་ཀྱི་ཕར་ཕྱིན་གྱི་གྲོགས་སུ་འབྲེལ་ཏེ་མདོ་སྡེའི་དགོངས་འགྲེལ་གྱི་དགོངས་པའོ། །
བྱམས་པ་ཞེས་པའི་མཚན་ནི་སྔོན་རྗེ་བཙུན་དགེ་སློང་བློ་གྲོས་བརྟན་པ་ཞེས་བྱ་བར་གྱུར་པའི་དུས་སུ་བྱམས་པའི་
ཏིང་ངེ་འཛིན་ལ་བརྟེན་ནས་སེམས་ཅན་དཔག་ཏུ་མེད་པ་བྱམས་པ་ལ་བཀོད་པས། དེ་ནས་བཟུང་སྟེ་རྟག་ཏུ་
བྱམས་པ་ཞེས་པའི་མཚན་ཆགས་སོ། ། ད་ལྟ་ས་བཅུ་བལ་གནས་པའི་བྱང་སེམས་སུ་བཤད་པ་ནི་དེའི་ཚུལ་
བཟུང་བ་ཙམ་ལ་དགོངས་ཀྱི། དངོས་པོའི་གནས་ཚོད་ངེས་དོན་ལ་ནི་རྗེ་བཙུན་བྱམས་མགོན་སངས་རྒྱས་ཡིན་
པར་གཞུང་གཞན་ལ་བརྟེན་པའི་རིགས་པ་དུ་མས་འགྲུབ་ལ། རྗེའི་སྔགས་རིམ་ཆེན་མོ་ལས་སངས་རྒྱས་སུ་
བཤད་ཅིང་། རྒྱལ་ཚབ་ཀྱིས་རྒྱུད་བླ་དར་ཊཱིཀ་ཏུ་ནི། གདུལ་བྱ་ཐུན་མོང་བ་ཁ་ཅིག་རྗེས་སུ་བཟུང་བའི་ཕྱིར་དུ་
དེ་སྐད་གསུངས་པ་ཡིན་གྱི། ངེས་པའི་དོན་དུ་བཅོམ་ལྡན་འདས་བྱམས་པ་ཉིད་ཆོས་ཀྱི་སྐུར་མངོན་པར་རྫོགས་
པར་སངས་རྒྱུས་ཟིན་པའི་ཕྱིར་ཞེས་གསུངས་པ་ལྟར་རོ། ། སྨོན་ལམ་འདི་ལ་འཕགས་ཡུལ་གྱི་འགྲེལ་བ་མི་སྣང་
ཞིང་དེ་ལྟར་བཤད་པ་རྣམས་ནི་བོད་འགྲེལ་སྔོན་མོ་གཉིས་ལ་ཡང་བརྟེན་ནས་ཡིན་མོད། དེ་དག་ཏུ་ཚིག་
འགྲེལ་མཐར་ཆགས་སུ་རྫོགས་པར་མི་སྣང་ཞིང་། འཆད་ཚུལ་ཡང་རང་གི་བློ་དང་མཐུན་མི་མཐུན་ཅི་རིགས་སུ་
འདུག་པས་འདིར་རང་སྟོབས་གཙོ་བོར་བྱས་ནས་བཤད་དོ། ། ། །
ད་ནི་སྨོན་ལམ་གྱི་མཇུག་ཏུ་བྱམས་པས་དམ་བཅས་པའི་གཟུངས་དང་སྨོན་ལམ་ཚིགས་བཅད་གསུམ་ཙམ་
འདོན་པའི་སྲོལ་འདུག་པས་དེ་དག་གི་དོན་ཅུང་ཟད་བརྗོད་པ་ལ་གསུམ། གཟུངས་བོད་སྐད་དུ་བསྒྱུར་བ།
ཏོན་པའི་ཕན་ཡོན་བཤད་པ། སྨོན་ལམ་གྱི་དོན་བཤད་པའོ། ། དང་པོ་ནི། རྒྱ་གར་སྐད་དུ། ཨཱརྱ་མི་ཏྲི་པྲ་ཏི་
ཙཱ་ན་ནཱ་མ་དྷཱ་ར་ཎི། བོད་སྐད་དུ། འཕགས་པ་བྱམས་པས་དམ་བཅས་པའི་གཟུངས་ཞེས་པ་ནས། ན་མོ་རཏྠ་
ཏཱཡཱཡག ནས། ཨོཾ་མུ་ནི་མུ་ནི་སྨ་ར་སྭཱ་ཧཱ། ཉེ་བའི་སྙིང་པོའོ་ཞེས་པའི་བར་ཏེ། ན་མོ་རཏྟུ་ཏཱ་ཡཱཡ། །
200

༄༅། ། བྱམས་པའི་སྨོན་ལམ་གྱི་རྣམ་པར་བཤད་པོ་དགའ་ལྡན་དུ་བགྲོད་པའི་ལམ་བཟང་། །
དཀོན་མཆོག་གསུམ་ལ་ཕྱག་འཚལ་ལོ། ། དེ་ནས། ན་མོ་ནི་ཕྱག་འཚལ་ལོ། ། བྷ་ག་ཝ་དེ་ནི་བཅོམ་ལྡན་
འདས། ཤཱཀྱ་མུ་ན་ཡེ་ནི་ཤཱཀྱ་ཐུབ་པ་ལ། ཏ་ཐཱ་ག་ཏཱ་ཡ་ནི་དེ་བཞིན་གཤེགས་པ། ཨདྷ་ཏེ་ནི་དགྲ་བཅོམ་པ།
སམྱག་སཾ་ནི་ཡང་དག་པར་རྫོགས་པ། བུདྡྷ་ཡ་ནི་སངས་རྒྱས་ལ་སྟེ། སྡེབ་སྦྱོར་གྱིས་བསྒྱུར་ན། བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་འཚལ་ལོ་
ཞེས་པའོ། ། ཏདྱ་ཐཱ་ནི་ལྟ་སྟེ། ཨོཾ་ནི་འགོ་འདྲེན། ཨ་ཛི་ཏེ་ཨ་ཛི་ཏེ་ནི་མི་ཕམ་པ་མི་ཕམ་པ། ཨ་པ་ར་ཛི་ཏེ་ནི་
གཞན་གྱིས་མི་ཐུབ་པའམ་མི་ཕམ་པ་སྟེ། པ་ར་ནི་གཞན། ཛི་ཏེ་ནི་ཐུབ་པ། ཨ་ནི་དགག་ཚིག་སྟེ་མི་ཞེས་པའི་
དོན་ནོ། ། ཡང་ཨ་ཛི་ཏ་ནི་མི་ཕམ་པ་སྟེ་ཨ་ནི་དགག་ཚིག་དང་ཛི་ཏ་སྐབས་ཐོབ་ཀྱིས་རྒྱལ་བྱེད་དང༌། ཐུབ་པ།
ཕམ་པ་སྟེ་འདིར་ཕྱི་མ་གཉིས་ལ་བྱས་ནས་ཨ་གོང་དུ་བཞག་པས་མི་ཐུབ། མི་ཕམ་ཞེས་པར་བསྒྱུར་རོ། ། ཛ་ཡ་
ནི་རྒྱལ་བ། ཧ་ར་ཧ་ར་ནི་འཕྲོག་འཕྲོག མི་ཏྲི་ནི་བྱམས་པ། ཨ་བ་ལོ་ཀི་ཏེ་ནི་ཀུན་ནས་གཟིགས་པའམ་སྤྱན་
རས་གཟིགས། ཀ་ར་ཀ་ར་ནི་མཛད་མཛད་དམ་བྱེད་བྱེད། མ་ཧཱ་ས་མ་ནི་དམ་ཚིག་ཆེན་པོ། སིདྷི་ནི་དངོས་
གྲུབ། བྷ་ར་བྷ་ར་ནི་རྒྱས་རྒྱས། མ་ཧཱ་བོ་དྷི་ནི་བྱང་ཆུབ་ཆེན་པོ། མཎྜ་ནི་སྙིང་པོ་འམ་དཀྱིལ། བི་ཛེ་ནི་ས་བོན།
སྨ་ར་སྨ་ར་ནི་དྲན་པ་དྲན་པ། ཨསྨྲ་རིགས་ནི་བདག་ཅག ས་མ་ཡ་ནི་དམ་ཚིག་གམ་མཉམ་པ། བོ་དྷི་བོ་དྷི་ནི་བྱང་
ཆུབ་བྱང་ཆུབ། མ་ཧཱ་བོ་དྷི་ནི་བྱང་ཆུབ་ཆེན་པོ། སཱ་ཧཱ་ནི་གཞི་ཚུགས་སམ་ལེགས་པ་སྦྱིན་ཞེས་པའོ། ། དེ་ཡན་
ཆད་རྩ་བའི་སྔགས་སོ། ། དེ་ནས། ཨོཾ་མོ་ཧི་མོ་ཧི་མ་ཧཱ་མོ་དྷི་སྭཱ་ཧཱ། ཞེས་པ་སྙིང་པོ་དང་། ༀ་མུ་ནི་མུ་ནི་སྨ་ར་
སྭཱ་ཧཱ་ནི་ཉེ་བའི་སྙིང་པོ་སྟེ། འདི་ཉིད་རྒྱུད་ནས་འབྱུང་བ་ལྟར་ཡིན་ལ། འགའ་ཞིག་ཏུ་དེ་དག་གི་འཕྲོ་ན་སྔགས་
མི་འདྲ་བ་གཞན་ཞིག་འབྱུང་བ་དེ་རྒྱུད་ན་མི་འདུག་པས་གཞན་གྱིས་བཅུག་པ་མངོན་ལ། མ་ཏོན་ཀྱང་ཆད་ལྷག་
མེད་ཅིང་བརྗོད་ཀྱང་མི་འགལ་ལོ། ། གཉིས་པ་ཕན་ཡོན་ནི། གང་གཟུངས་འདི་ཉན་པ་དང་སོགས་ཀྱི་དོན་
བསྡུ་ན། བྱམས་མགོན་ཡིད་ལ་བྱེད་ཅིང་མོས་པས་གཟུངས་འདི་འདོན་པ་སོགས་བྱེད་ན། བྱམས་པ་མ་འོངས་
པ་ན་སངས་རྒྱས་པའི་དུས་སུ་གང་ཟག་དེ་གང་ན་འདུག་ཀྱང་ངེས་པར་བཙལ་ཏེ་བྱང་ཆུབ་ཏུ་ལུང་སྟོན་པ་དང་།
བྱ་རི་དྭགས་སོགས་དུད་འགྲོའི་རྣ་བར་བསྒྲགས་ན་དེ་དག་ཀྱང་ལུང་སྟོན་པ་ཐོབ་པ་དང་། དད་ཅིང་བརྗོད་ན་
ངན་འགྲོར་མི་སྐྱེ་བ་དང་། མངལ་དུ་མི་སྐྱེ་ཞིང་ལྷར་རྫུས་ཏེ་སྐྱེ་བ་དང་། མངལ་དུ་སྐྱེས་ཀྱང་རྒྱལ་པོའི་རིགས་སུ་
སྐྱེ་ཞིང་དགེ་བ་བཅུ་དང་ལྡན་པ་དང་། ལོངས་སྤྱོད་ཅན་དུ་འགྱུར་བ་དང་། མདོར་ན་བྱམས་པ་ཉིད་ཀྱིས་
སེམས་ཅན་དེ་མི་བརྗེད་པར་རྗེས་སུ་འཛིན་ཅིང་སངས་རྒྱས་པའི་ཚེ་ལུང་སྟོན་པར་དམ་བཅས་སོ། ། གཉིས་པ་
ནི། འདི་ཡི་དགེ་བས་སོགས་ཚིགས་བཅད་གསུམ་སྟེ། དང་པོ་ནི་སྨོན་ལམ་དང་གཟུངས་ཏོན་པ་འདི་ཡི་དགེ་
201

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བས་བདག་གཞན་འགྲོ་བ་ཀུན་ཀྱང་། འདི་ནས་ཤི་འཕོས་གྱུར་པའི་མོད་དེ་ཉིད་ལ་སྐྱེ་བ་གཞན་གྱིས་བར་མ་ཆོད་
པར་དགའ་ལྡན་ལྷའི་ཡུལ་དུ་བྱམས་པའི་བཞུགས་གནས་ཆོས་ཀྱི་མཐོ་བའི་ཁང་བཟང་དེར་སྐྱེས་ནས། མི་ཕམ་
ཆོས་རྗེ་བྱམས་པའི་སྲས་ཀྱི་ཐུ་བོར་འགྱུར་བར་ཤོག ། གཉིས་པ་ནི། ས་བཅུ་པའི་དབང་ཕྱུག་རྒྱལ་ཚབ་མི་ཕམ་
པ་མ་འོངས་པ་ན་འཛམ་བུའི་གླིང་དུ་སྟོབས་བཅུ་མངའ་སངས་རྒྱས་ཀྱི་གོ་འཕང་གསར་དུ་བརྙེས་པའི་ཚུལ་བསྟན་
པའི་ཚེ། གསུང་གི་བདུད་རྩི་དམ་ཆོས་འདུས་པའི་ཐོག་མར་རབ་ཏུ་མྱངས་ནས་དོན་ཉམས་སུ་བླངས་ཏེ་འབྲས་
བུ་མངོན་དུ་བྱས་ནས་རྒྱལ་བའི་མཛད་པ་མ་ལུས་བསྒྲུབ་ཅིང་དེ་མཐར་ཕྱིན་པར་ཤོག ། གསུམ་པ་ནི། ཚེ་འདི་
ནས་ཤི་འཕོས་གྱུར་མ་ཐག་སྐྱེ་བ་གཞན་གྱིས་བར་མ་ཆོད་པར་དགའ་ལྡན་དུ་སྐྱེས་ནས་བྱམས་པའི་བཞུགས་གནས་
ཡིད་དགའ་ཆོས་འཛིན་ཞེས་བྱ་བར་མྱུར་དུ་བྱམས་མགོན་མཆོད་ཅིང་བསྙེན་བཀུར་བ་སོགས་ཀྱི་སྒོ་ནས་ཐུགས་
མཉེས་པར་བྱས་ནས། བྱམས་པས་བདག་ལ་མ་འོངས་པ་ན་ཁྱོད་དུས་འདིའི་ཚེ་མིང་འདི་ཞེས་བྱ་བའི་སངས་
རྒྱུས་སུ་འགྱུར་རོ་ཞེས་བྱང་ཆུབ་ཏུ་ལུང་བསྟན་པ་ཐོབ་པར་ཤོག་ཅིག་ཅེས་སོ། ། ། ། སྨྲས་པ། སྐྱེ་ཀུན་
བྱམས་མགོན་ཉིད་ལ་རེ་བལྟོས་ཀྱིས། ། སྐུ་བཞེངས་དགོངས་བཀྲལ་མཆོད་བསྟོད་གསོལ་སྨོན་ལ། ། རྟག་བརྩོན་
འདིར་འབད་ཀུན་ཀྱང་དེ་ཉིད་ཀྱི། ། དྲུང་སྐྱེ་རྗེས་སུ་འཛིན་པའི་རྒྱུར་འགྱུར་སྙམ། ། རྒྱལ་གསུང་བྱམས་པའི་
སྨོན་ལམ་རྒྱ་མཚོ་ཆེན། ། ཞུགས་ནས་དོན་བཟང་ནོར་བུ་ལེན་འདོད་ཀྱང་། ། འཁྲུལ་བའི་རླབས་ཀྱིས་གཞན་དུ་
འཁྱེར་བ་ཡི། ། ཉེས་གང་ཐུབ་དབང་བྱམས་མགོན་ཉིད་ལ་བཤགས། ། ལེགས་པར་བཤད་པའི་དགེ་བའི་རླུང་
ཤུགས་ཀྱིས། ། ཤི་འཕོས་བྱམས་པའི་དྲུང་དུ་བགྲོད་པ་དང༌། ། དེ་ཉིད་མ་འོངས་མངོན་པར་སངས་རྒྱས་ཚེ། །
འཁོར་གྱི་མཆོག་གྱུར་ལུང་བསྟན་ཐོབ་གྱུར་ཅིག ། དེ་ཚེ་དེ་ཡི་དམ་ཆོས་མ་ལུས་པ། ། ལེགས་པར་འཛིན་ཅིང་
བསྟན་པ་རབ་སྤེལ་བས། ། བྱམས་མགོན་དགྱེས་ནས་བྱང་ཆུབ་སྙིང་པོའི་བར། ། འབྲལ་མེད་རྗེས་བཟུང་བྱང་
ཆུབ་མྱུར་ཐོབ་ཤོག ། ཅེས་བྱམས་པའི་སྨོན་ལམ་གྱི་རྣམ་པར་བཤད་པ་དགའ་ལྡན་དུ་བགྲོད་པའི་ལམ་བཟང་ཞེས་
བྱ་བ་འདི་ནི། ཤཱཀྱའི་བཙུན་པ་གྲགས་པ་བཤད་སྒྲུབ་ཅེས་བྱ་བས་རང་ལོ་བཅུ་ཕྲག་བདུན་པའི་ཐོག་ཅོ་ནེའི་དགོན་
ཉིད་དུ་དད་པས་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། ། ། འདིས་ཀྱང་རྗེ་ཉིད་ཀྱི་བསྟན་
པ་ལ་ཕན་ཐོགས་པར་གྱུར་ཅིག ། ། ། མངྒ་ལཾ། ། ། །
202

༄༅། ། ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་
བཅས་པ་བཞུགས་སོ། །
༧རབ་འབྱམས་རྒྱལ་བའི་མཐུ་སྟོབས་ནུས་པའི་དཔུང་། ། གཅིག་བསྡུས་རིག་སྔགས་འཆང་བ་ཀུན་གྱི་
དཔལ། ། སྣང་སྲིད་དྲེགས་པ་སྡེ་བརྒྱུད་ཡོངས་ཀྱི་རྗེ། ། བཅོམ་ལྡན་རྡོ་རྗེ་འཛིན་པའི་ཞབས་ལ་འདུད། །
གང་ཞིག་བསྟན་ན་མི་མཐུན་ཕྱོགས་ཞི་ཞིང་། ། མཐུན་རྐྱེན་འདོད་དོན་འགྲུབ་པའི་ཐབས་ཀྱི་ཆ། ། ཕྱོགས་
སྐྱོང་གདོན་ལ་མཆོད་ཅིང་འཕྲིན་བཅོལ་བའི། ། ཆ་གསུམ་གཞུང་གི་བཤད་པ་ཅུང་ཟད་བྲི། ། འདི་ལ་གསུམ།
སྔོན་འགྲོ་སྤྱིར་བཤད་པ། འགྲེལ་བ་ཉིད་བཤད་པ། འཕྲོས་བཤད་པའོ། ། དང་པོ་ནི། སྤྱིར་སངས་རྒྱས་
ཀྱིས་གདུལ་བྱའི་འགལ་རྐྱེན་སེལ་ཞིང་མཐུན་རྐྱེན་སྒྲུབ་པའི་ཐབས་ཀྱི་རིམ་པ་མང་དུ་གསུངས་ཤིང་། དེའི་ནང་
ནས་འཇིག་རྟེན་ལས་འདས་མ་འདས་ཀྱི་ལྷ་དང་གདོན་གྱི་རིགས་ལ་མཆོད་པའི་ཚུལ་མང་དུ་བཤད་ལ། ཁྱད་
པར་དུ་སྔགས་ཕྱོགས་དུ་མ་དང་བརྒྱ་རྩའི་ཆོ་ག་སོགས་ནས་ཕྱོགས་སྐྱོང་དང་གདོན་གྱི་རིགས་ལ་གཏོར་མ་སྦྱིན་
པའི་ཚུལ་མང་དུ་བྱུང་ཞིང་། དེ་དག་གི་གནད་བསྡུས་པ་ནི་ད་ལྟ་ཆ་གསུམ་དུ་གྲགས་པ་འདིའོ། ། ལྷག་ཏུ་
འཕྲལ་གྱི་འགལ་རྐྱེན་ཟློག་པ་ལ་ཕྱོགས་སྐྱོང་རྣམས་ལ་མཆོད་ཅིང་བསྐུལ་བ་ནི་གསལ་བར་སེམས་ཏེ་གསང་བདེ་
འཇིགས་གསུམ་དང་ཀུན་ཚེ་སོགས་རྒྱུད་སྡེ་བཞིའི་མངོན་དཀྱིལ་གྱི་སྐབས་སུ་ནི་འདི་རྣམས་ལ་གཏོར་མ་ཕུལ་ཏེ་
འཕྲིན་ལས་བཅོལ་བའི་ཚུལ་ཆོ་ག་དུ་མ་ལས་བཤད་པའི་ཕྱིར་རོ། ། དེས་ན་དཀྱིལ་འཁོར་སྒྲུབ་པའི་སྐབས་ཙམ་
དུ་མ་ཟད། གང་ཟག་གཞན་ནད་གདོན་གྱིས་ཟིན་པ་ལ་ཡང་ཕྱོགས་སྐྱོང་རྣམས་ལ་མཆོད་ཅིང་འཕྲིན་ལས་
བཅོལ་ན་ཕན་ཁྱད་ཆེ་ཞིང་ཕྱག་ལེན་དུའང་སྣང་ལ། གདོན་བགེགས་ཀྱི་རིགས་ལ་གཏོར་མ་སྦྱིན་ཞིང་འཕྲིན་
ལས་བཅོལ་བའང་ཕན་པའི་རྐྱེན་དུ་འགྱུར་རོ། ། ཆ་གསུམ་ལ་ནི་རྒྱས་བསྡུས་གསུམ་སྣང་ཡང་ད་ལྟའི་ཕྱག་ལེན་
འདི་ནི་འབྲིང་པོའི་དབང་དུ་མཛད་པར་སེམས་ལ། ཀུན་རིག་ཊཱིཀ་ཆེན་ལས་ནི་འདི་བསྡུས་པ་ཡིན་པར་བཤད་
དེ། འབྲིང་གི་བསྡུས་པ་ཙམ་ཡིན་གྱི། བསྡུས་པ་དངོས་མིན་ནོ། ། ཆ་གསུམ་ཞེས་པ་ནི་གཏོར་མ་གསུམ་གྱི་
དབང་དུ་བྱས་ལ། དེ་ཡང་ཕྱོགས་སྐྱོང་དང་གདོན་དང་བགེགས་ཀྱི་གཏོར་མ་གསུམ་སྟེ། རྡོ་རྗེ་འབྱུང་བ་ལས།
203

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཏོར་མ་དང་པོ་གཉིས་ལས་མ་གསུངས་ཀྱང་། ཇོ་བོ་ཤནྟུས་བགེགས་གཏོར་དང་གསུམ་བྱ་བར་གསུངས་ལ།
སྤྱོད་རྒྱུད་ལས་ནི། གནོད་སྦྱིན་སྲིན་པོའི་ཁ་ཟས་སུ། ། གཏོར་མ་རྣམ་པ་སྣ་ཚོགས་བཞག ། ཅེས་དང་། དེ་
ནས་འབྱུང་བོ་ཀུན་གྱི་གཏོར་མ་བྱ། ། སེམས་ཅན་བཀྲེས་ཤིང་སྐོམ་ལ་བཏུང་བ་དང་། ། ཕྱོགས་ན་གནས་པ་
རྣམས་ལ་རྣམ་པར་བརྟག ། དེ་ཡི་གཏོར་མ་ཇི་ལྟར་མཐུན་པར་བྱ། ། ཞེས་གསུངས་པའི་དོན་འཆད་པ་ན།
ཊིཀ་ཆེན་ལས། གནོད་སྦྱིན་སྲིན་པོ་ཞེས་སོགས་ཀྱིས་བགེགས་དང་། ཕྱོགས་ན་གནས་པ་ཞེས་སོགས་ཀྱིས་
ཕྱོགས་སྐྱོང་དང་། འབྱུང་པོ་ཀུན་ལ་ཞེས་སོགས་ཀྱིས་གདོན་དང་། སེམས་ཅན་བཀྲེས་ཤིང་ཞེས་སོགས་ཀྱིས་ཡི་
དྭགས་ཀྱི་གཏོར་མ་སྟེ་བཞི་བྱ་བར་བཤད་དོ། ། འབུལ་བའི་སྔགས་ནི་ཨ་ཀཱ་རོའམ། ན་མ སརྦ་ཏ་ཐཱ་ག་ཏ་བྷྱོ་
སོགས་གང་རུང་སྟེ། རང་རང་གི་སྔགས་རྒྱས་བསྡུས་ཅི་རིགས་ཀྱི་མཐར་སྦྱར་ནས་འབུལ་ཞིང་། ཕྱོགས་སྐྱོང་གི་
མཚན་སྔགས་རྒྱས་པ་ནི། ཨོཾ་རུ་ཏྲ་ཡེ་ཞེས་སོགས་ཡིན་ལ། བསྡུས་པ་ནི། ཨོཾ་ད་ཤ་དིཀ་ཞེས་སོགས་སོ། །
འབུལ་བའི་གནས་ནི་དཀྱིལ་འཁོར་སྒྲུབ་པའི་སྐབས་སུ་སྒྲུབ་ཁང་གི་ཕྱི་རོལ་ཏུ་བྱ་བ་ཡིན་ཡང་། དེ་ཇི་ལྟ་བ་བཞིན་
བྱ་དཀའ་བས་གནས་གང་ཡང་རུང་བར་སྟེགས་ཀྱི་ཁར་ཆུ་གཉིས་ཉེར་སྤྱོད་རྣམས་དང་། གཏོར་མ་བཞི་བ་རྒྱུན་
དང་བཅས་པ་བཤམས་པར་བཤད་ཅིང་། གཏོར་མའི་རྒྱུ་ནི་ཊིཀཱ་ཆེན་ལས། འབྲས་ཡོས། ཏིལ། འབྲས་ཆེན།
མེ་ཏོག ཆུ། སྲན་ཆེན། སྣུམ་ཁུར། དཀར་གསུམ། མངར་གསུམ་ལ་སོགས་པ་རྣམས་དང་། ཁྱད་པར་
བགེགས་གཏོར་ཤ་ཆང་ལ་ཕུག་དང་བཅས་པའོ་ཞེས་གསུངས་ཤིང་། འདིར་ཚིག་ཟིན་ལ་ཟན་མ་བགྲང་ཡང་
སོགས་སྒྲས་བཤད་ཅིང་། ད་ལྟ་གཏོར་མ་ཀུན་ཟན་ལས་བྱ་བ་བཞིན་ཏེ་རུང་ངོ༌། ། ལྷ་གང་གི་སྒོ་ནས་བྱ་བ་ནི།
བརྒྱ་རྩ་ལྟ་བུ་ལ་སྤྱན་རས་གཟིགས་ཀྱི་སྒོ་ནས་བྱེད་པ་ལྟར་ངེས་ཀྱང་རུང་མོད། དཀྱིལ་འཁོར་སྒྲུབ་པའི་སྐབས་སུ་
ནི་དཀྱིལ་འཁོར་གཙོ་བོའི་ང་རྒྱལ་གྱིས་ཀྱང་ཆོག་ཅིང་། སློབ་དཔོན་ཀུན་སྙིང་གིས་ཧཱུྃ་མཛད་ཀྱི་རྣལ་འབྱོར་གྱིས་
བྱ་བར་བཤད་པ་ལྟར་འདུལ་འཛིན་ཆེན་པོས་ཀྱང་ཊིཀ་ཆེན་ལས་དེ་བཞིན་དུ་བྱ་བར་གསུངས་སོ། ། ད་ལྟ་ཕྱག་
ལེན་ལ་ནི་བགེགས་གཏོར་གྱི་སྔོན་དུ་ཧཱུྃ་མཛད་དུ་བསྒྱུར་ཏེ་དེ་ཡང་རུང་ངོ༌། ། ནད་པ་སོགས་ཀྱི་ཆེད་གློ་བུར་གྱི་
ཆ་གསུམ་བྱེད་ན་ནི། རང་ཉིད་སྐད་ཅིག་གིས་ཧཱུྃ་མཛད་དུ་བསྐྱེད་ནས་ཁྲོ་བོ་སྤྱན་འདྲེན་མཆོད་བསྟོད་རྒྱས་
བསྡུས་གང་རུང་བྱས་ཏེ། གཏོར་མ་བྱིན་གྱིས་བརླབས་ནས་འབུལ་ཚུལ་གཞུང་ལྟར་བྱས་པའི་མཐར། དཀྱིལ་
འཁོར་ཆེན་པོའི་ཞེས་སོགས་སམ། བདེན་སྟོབས་བརྗོད་པ་ཙམ་བྱས་ཏེ། གཏོར་མ་ཕྱིར་བསྐུལ་ནས་ཤེར་སྙིང་
གི་ཟློག་པ་བྱ་སྟེ་ཅུང་ཟད་ཅིག་འོག་ཏུ་བཤད་པར་བྱའོ། ། བསྡུས་པ་ལ་ནི་ཁྲོ་བོ་སྤྱན་འདྲེན་གྱི་སྐོར་བཞག་ཀྱང་
ཆོག་གོ ། གཉིས་པ་འགྲེལ་བ་ཉིད་བཤད་པ་ལ་གསུམ། གཏོར་མ་བྱིན་བརླབ་བྱ་ལ། འབུལ་ཚུལ་སོ་སོར་
204

༄༅། ། ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ། །
བཤད་པ། ཕུལ་ནས་གཤེགས་གསོལ་བྱ་ཚུལ་ལོ། ། དང་པོ་ནི། འདུལ་འཛིན་པའི་ཀུན་རིག་གི་ཆ་གསུམ་ལས།
གཏོར་མ་ཆ་གསུམ་ཡི་དྭགས་ཀྱི་གཏོར་མ། ཉེར་སྤྱོད་དང་བཅས་པ་བཤམས་ལ། བསང་། གཟི་བྱིན་བསྐྱེད་
ནས་མཆོད་པ་རྣམས་སྔར་ལྟར་བྱིན་གྱིས་བརླབས་ཞེས་འབྱུང་བ་ཙམ་ལས་གཏོར་མ་བསྐྱེད་དུ་མི་སྣང་བ་ལྟར།
ད་ལྟ་ཕྱག་ལེན་དུའང་གཏོར་མ་སྔགས་དང་ཕྱག་རྒྱས་བྱིན་གྱིས་བརླབས་པ་ལས་བསྐྱེད་པར་མི་མཛད་ཅིང་།
བསྐྱེད་ཀྱང་མི་འགལ་ཞིང་ལེགས་པས་བསྐྱེད་ན། ཀུན་རིག་གི་སྔོན་འགྲོའི་སྐབས་བཞིན་ནམ་བརྒྱ་རྩའི་གཏོར་མ་
བྱིན་རླབས་ལྟར་བྱ། བསང་བ་ནི་ཀུན་རིག་ལ་བཛྲ་ཡ་ཀ་དང་། སྤྱི་འགྲོ་ལ་བཛྲ་ཨ་མྲྀ་ཏས་བསང་། བྱིན་གྱིས་
བརླབ་པ་ནི་འདིར་སྔགས་དྲུག་དང་ཕྱག་རྒྱ་དྲུག་གི་སྒོ་ནས་ཡིན་ལ། དང་པོ་ཆོས་ཉིད་རྣམ་དག་གི་ཕྱག་རྒྱུ་ནི་
གཡས་པའི་མཐེ་བོས་མཐེའུ་ཆུང་མནན་ཏེ་སོར་མོ་ལྷག་མ་གསུམ་སོ་སོར་བསྒྲེང་བ་དང་། དེའི་སྔགས་དོན་ལ།
ཨོཾ་སྭ་བྷཱ་ཝ་ནི་རང་བཞིན། བི་ཤུདྡྷེའི་བི་ནི་རྣམ་པར། ཤུདྡྷེ་ནི་དག་པ། དྷརྨཱ༔ ཏེ་ནི་ཆོས་ཉིད། བཛྲ་སིདྡྷི་ནི་རྡོ་
རྗེའི་དངོས་གྲུབ། ཐོག་མའི་མོ་ནི་སྔགས་ཀྱི་འགོ་འདྲེན་དང་། མཇུག་གི་ཧཱུྃ་ནི་ཐུགས་ཀྱི་ས་བོན་ཏེ་བྱིན་གྱིས་
རློབ་བྱེད་དོ། ། བསྡུ་ན་རང་བཞིན་གྱིས་རྣམ་པར་དག་པའི་ཆོས་ཉིད་ཀྱི་རྡོ་རྗེའི་དངོས་གྲུབ་ཅེས་པ་སྟེ་འདིས་
སྦྱོང་བའོ། ། གཉིས་པ་ནམ་མཁའ་མཛོད་ཕྱག་རྒྱུ་ནི་ཐལ་མོ་བཀན་ལ་སྙམ་པའི་ཚུལ་དུ་བྱས་པ་དཔྲལ་བར་
བཞག་ཅིང་། དེའི་སྔགས་དོན་ལ། ན་མཿ སརྦ་ཏ་ཐཱ་ག་ཏོ་སྦྱོ་ནི་ཕྱག་འཚལ་ལོ་དེ་བཞིན་གཤེགས་པ་ཐམས་ཅད་
ལ། བི་ཤྭ་ནི་སྣ་ཚོགས་མུ་ཁེ་བྷུ་ནི་སྒོ་ནས། སརྦ་ཏ་ཏ་ནི་རྣམ་པ་ཐམས་ཅད་དུ། ཁོ་ནི་ནམ་མཁའ། ཨུཏྤ་ཏེ་ནི་
འཕགས་པ། སྤ་ར་ཎ་ནི་འཕྲོ་བའམ་ཁྱབ་པ། ཧི་མོ་ནི་འདི། ག་ག་ན་ནི་ནམ་མཁའ། ཁོ་ནི་དབྱིངས་སུ། སཱ་
ཧཱ་ནི་གཞི་ཚུགས་སམ། ལགས་པ་སྦྱིན་ཞེས་པ་སྟེ་འདིས་མང་པོར་སྤེལ་བའོ། ། གསུམ་པ་བདུད་རྩི་འཁྱིལ་བའི་
ཕྱག་རྒྱུ་ནི་ལག་པའི་སོར་མོ་བསྣོལ་ལ་གུང་མོ་གཉིས་རྩེ་མོ་སྦྱར་ནས་བཅག་སྟེ་དཔྲལ་བར་བཅིངས་ཤིང་འགྲེ་
འདྲེན་པ་དང་། སྔགས་ནི་ཨོཾ་ཨ་མྲྀ་ཏེའི་མ་རི་ཏ་ནི་འཆི་བ་དང་། ཨ་དགག་ཚིག་ཡིན་པས་ཐད་འགྱུར་ལ་འཆི་
མེད་དུ་འགྱུར་བ་ཡིན་ནའང་། དོན་འགྱུར་ལ་བདུད་རྩིར་བསྒྱུར་བའོ། ། ཧཱུཾ་ཕཊ་ནི་དེར་བསྐུལ་ཞིང་གསལ་
པར་བྱེད་པ་སྟེ། འདིས་བདུད་རྩིས་བསྒྱུར་པར་བྱེད་དོ། ། བཞི་བ་འདོད་དོན་འབྱུང་བའི་ཕྱག་རྒྱ་ནི་གཡོན་རྡོ་
རྗེ་ཁུ་ཚུར་སྙིང་ཁར་བཞག་ཅིང་། གཡས་མཆོག་སྦྱིན་གྱི་ཕྱག་རྒྱ་དང་། སྔགས་ལ་ཨོཾ་ཨ་ཀཱ་རོ་ནི་ཨ་ཞེས་བྱ་
བའོ། ། མུ་ཁཾ་ནི་སྒོའོ། ། སརྦ་དྷརྨཱ ཎི་ནི་ཆོས་ཐམས་ཅད་དོ། ། ཨརྱ་མུཏྤན་སཱ་ཧཱ་ནི་མ་སྐྱེས་པའི་ཕྱིར་ཞེས་
པ་སྟེ། ཨ་ཞེས་བྱ་བ་ནི་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ་ཞེས་པའོ། ། འདིས་སོ་སོའི་འདོད་པ་སྒྲུབ་
པར་བྱེད་དོ། ། ལྔ་བ་རྒྱལ་ཆེན་ཤུགས་ལྡན་གྱི་ཕྱག་རྒྱུ་ལ། གཡས་པ་ཁྲོ་བོའི་ཁུ་ཚུར་བཅངས་ཏེ་བསྒྲེངས་ནས་
205

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྫས་ལ་གཏད་ཅིང་སེ་གོལ་གདབ། སྔགས་ནི། ན་མཿ སརྦ་ཏ་ཐཱ་ག་ཏ་ནི་ཕྱག་འཚལ་ལོ། ། དེ་བཞིན་
གཤེགས་པ། ཨ་ཝ་ལོ་ཀི་ཏེ་ནི་ཀུན་ནས་གཟིགས་པ། སམྦྷ་ར་སམྦྷ་ར་ནི་ཡང་དག་པར་རམ་ཀུན་ནས་རྒྱས་པ་
རྒྱས་པའོ། ། འདིས་སོ་སོར་ཐོབ་པར་བྱེད་དོ། ། དྲུག་པ་དབང་བསྒྱུར་འཁོར་ལོའི་ཕྱག་རྒྱ་ནི་གཡས་པ་མི་
འཇིགས་པའི་ཕྱག་རྒྱ་དང་། སྔགས་ལ་རུ་རུ་ནི་ལྷ་ལ་ཡོད་པའི་སྔགས་དང་། སྤུ་རུ་ནི་གསལ་བར་བྱེད་པ། ཛུ་ལ་
ནི་གཟི་བརྗིད་འབར་བ། ཏིཥྛ་ནི་གནས་པ། སིམྦྷ་ལོ་ཙྪ་ནི་ཐོགས་མེད་དུ་གྲུབ་པའི་སྤུན་ཞེས་བཤད་ཅིང་།
དེའི་སིདྷ་ནི་གྲུབ་པ། ལོ་ཙྪ་ནི་སྤྱན་ཞེས་པ་སྟེ་ཐོགས་མེད་ཀྱི་སྐད་དོད་དངོས་སུ་མི་གསལ་ལོ། ། སརྦ་ཨརྦ་ནི་
དོན་ཐམས་ཅད། སཱ་དྷཱ་ནི་ཞེས་པ་གྲུབ་པ་དང་འགྲུབ་པ་གང་རུང་དུ་འགྱུར་ཞིང་། སཱ་ཧཱ་ནི་སྔར་ལྟར་རོ། །
འདིས་མཉམ་པོར་ཐོབ་པར་འགྱུར་རོ། ། སྔགས་དང་ཕྱག་རྒྱ་འདི་རྣམས་ལ་ཅུང་ཟད་མི་འདྲ་བ་རེ་ཡང་འབྱུང་
ངོ་། ། དེ་ནས་བདེན་པའི་བྱིན་བརླབ་བྱ་བ་ནི་བསྒྲུབ་པ་བོ་བདག་གི་བསམ་པ་རྣམ་པར་དག་པའི་སྟོབས་དང་།
དེ་བཞིན་གཤེགས་པ་ཐམས་ཅད་ཀྱི་བྱིན་རླབས་ཀྱི་སྟོབས་དང་། ཆོས་ཀྱི་དབྱིངས་རྣམ་པར་དག་པའི་སྟོབས་
རྣམས་ཀྱིས། བདག་ཅག་གི་འདོད་པའི་དོན་རྣམས་གང་དག་ཡིད་ལ་བསམ་པ་ཀུན་ནམ། དེ་དག་ཐམས་ཅད་
ཅི་ལྟར་རིགས་པར་ཐོགས་པ་མེད་པར་འབྱུང་བར་གྱུར་ཅིག ། ཅི་ལྟར་རིགས་པ་ནི་ཐམས་ཅད་མིན་ནའང་
སྐབས་ཀྱི་འདོད་དོན་གྱི་གཙོ་བོ་རྣམས་དང་། ཐོགས་པ་མེད་པ་ནི་བར་ཆད་མེད་པར་མྱུར་དུ་དང༌། འབྱུང་
གྱུར་ནི་འགྲུབ་པར་ཤོག་ཅེས་པའོ། ། གཉིས་པ་འབུལ་ཚུལ་སོ་སོར་བཤད་པ་ལ་གསུམ་ལས། དང་པོ་ཕྱོགས་
སྐྱོང་སྤྱན་དྲངས་ནས་འབུལ་བ་ལ་སྤྱན་འདྲེན་ནི། སྤོས་ཐོགས་ཏེ་པུས་མོ་འཛུགས་པའམ། མིན་ཡང་རུང་སྟེ།
མགོན་པོ་ཕྱོགས་སྐྱོང་ཀུན་འདིར་གཤེགས་ཤིང་གདན་ལ་བཞུགས་སུ་གསོལ། འོན་ཀྱང་ད་ལྟའི་དུས་ནི་སེམས་
ཅན་སྙིགས་མ། ཚེ་སྙིགས་མ་ ཉོན་མོངས་སྙིགས་མ། དུས་སྙིགས་མ། ལྟ་བ་སྙིགས་མ་ལྔ་བདོ་བའི་དུས་
སྐབས་འདིར་ནི་གཤེགས་ཤིང་བཞུགས་པའི་གནས་ངན་ན་ཡང་། མགོན་པོ་ཁྱེད་རྣམས་ཀྱིས་སྔོན་རྒྱལ་བ་ཤཱཀྱ་
ཐུབ་པའི་སྤྱན་སྔར་དེའི་བསྟན་པ་དང་སེམས་ཅན་རྣམས་སྲུང་ཞིང་སྐྱོབ་པར་ཁས་བླངས་པའི་དོན་སྒྲུབ་པ་དང་།
དེར་མ་ཟད། བདག་ ཅག་རྣམས་ལའང་ཕན་གདགས་པའི་ཕྱིར་དུ་གནས་འདི་ཉིད་དུ་གཤེགས་སུ་གསོལ།
ཞེས་མདོར་བསྟན་ནས། མགོན་པོ་ཕྱོགས་སྐྱོང་དེ་དག་ནི་འཇིག་རྟེན་སྐྱོང་ལ་དབང་བསྒྱུར་བས་དབང་དང་ལྡན་
པ་དང་། སྙིང་རྗེ་ཆེ་ཞིང་ཐབས་ལ་མཁས་པ་དང་། ཐུགས་དམ་ཚིག་ལ་གནས་པ་དང་། དཀྱེལ་བོ་ཆེ་ནི་བློ་ཁོང་
ཡངས་པ་ལ་བཤད་དེ་ཐུགས་དགོངས་རྒྱ་ཆེ་བའོ། ། དེ་གང་ཞེ་ན། སྟེང་གི་ཚངས་པ་དང་། ཤར་གྱི་བརྒྱ་བྱིན་
ལ་སོགས་པ་ལྷ་དང་། ཤར་ལྷོའི་མེ་ལྷ་དྲང་སྲོང་རྣམས་དང་། ཡི་དྭགས་ཀྱི་རིགས་སུ་གཏོགས་པ་ལྷོ་ཕྱོགས་ཀྱི་
206

༄༅། ། ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ། །
གཤིན་རྗེ་དང་། ལྷོ་ནུབ་ཀྱི་སྲིན་པོ་དང་། ནུབ་ཕྱོགས་ཀྱི་ཀླུ་དང་། རིག་འཛིན་ནུབ་བྱང་གི་རླུང་ལྷ་དང་།
བྱང་གི་གནོད་སྦྱིན་རྒྱལ་པོ་དང་། བྱང་ཤར་འབྱུང་པོའི་གདོན་གྱི་བདག་པོ་དབང་ཕྱུག་སྟེ། ཕྱོགས་སྐྱོང་གི་
འཁོར་དེ་དག་རང་རང་སོ་སོའི་དབང་པོ་སྟེ་གཙོ་བོའི་སྐུར་སྟོན་པ་ཚངས་པ་དང་བརྒྱ་བྱིན་ལ་སོགས་པ་ཕྱོགས་
བཅུའི་འཇིག་རྟེན་སྐྱོང་བ་བཞུགས་སོ་འཚལ་བ་སྟེ། ཇི་སྙེད་མཆིས་པ་ཐམས་ཅད་སངས་རྒྱས་ཀྱི་བསྟན་པ་རྒྱུས་
པའི་སླད་དུ་གནས་འདིར་སྤྱན་འདྲེན་ན། འགྲོ་བའི་དོན་གྱི་ཕྱིར་དུ་ཁྱེད་རྣམས་ལ་ མཆོད་ པར་བྱེད་ཀྱིས་
གཤེགས་སུ་གསོལ་ལོ། ། ཨེ་བྱེ་ཧི་ནི་ཚུར་སྤྱོན་ཚུར་སྤྱོན། ད་ཤ་དི་ཀ་ནི་ཕྱོགས་བཅུའི། ལོ་ཀ་པཱ་ལ་ནི་འཇིག་
རྟེན་སྐྱོང་བ། ས་པཱ་རི་ཝ་ར་ནི་འཁོར་དང་བཅས་པ། ས་མ་ཡ་ནི་དམ་ཚིག་ཅན་ནོ། ། རུ་ཏྲ་ཡེ་ནི་དྲག་པོ་སྟེ་
དབང་ལྡན་ནམ་དབང་ཕྱུག ཤ་ཏ་ས་ཧ་སྲ་ཨཀྵི་ནི་མིག་བརྒྱ་སྟོང་བ་ལ་སྟེ། ཤ་ཏ་བརྒྱ། ས་ཧ་སྲ་སྟོང་། ཨཀཱི་
ནི་མིག་གོ ། ཨངྒེ་ནི་མེ་སྟེ་མེ་ལྷ། ཡ་མ་ཡེ་ནི་གཤིན་རྗེ་ལ། ཝ་རུ་ཎ་ཡེ་ནི་ཆུ་བདག་ལ། བ་ཡ་བ་ན་རླུང་སྟེ་རླུང་
ལྷ་ལ། ཀུ་བེ་ར་ནི་ལུས་ངན་སྟེ་གནོད་སྦྱིན་ལ། ཨུདྷ་ནི་སྟེང་གི ། པདྨ་ན་ཡ་ནི་ཚངས་པ་ལ། སུརྱ་ནི་ཉི་མ།
གྲ་ཧ་ནི་གཟའ། ཨདྷི་པ་ཏ་ཡ་ནི་ལྷག་པའི་བདག་པོ་ལ། ཙནྡྲ་ནི་ཟླ་བ། ན་གྷ་ཏྲ་ནི་རྒྱུ་སྐར། ཨ་དྷི་པ་ཏ་ཡེ་ནི་
དེའི་བདག་པོ་ལ། ཨནྡྷ་ནི་འོག་གི ། པྲི་ཐི་ཝི་བྷུ ནི་སའི་ལྷ་མོ་ལའམ་དེའི་ཆེད་དུ། ཨ་སུ་ར་ནི་ལྷ་མ་ཡིན་
གྱི་ཆེད་དུ་སྟེ། དེ་ཡང་སུ་ར་ཆང་ཡིན་ཀྱང་ཨ་དགག་ཚིག་ཏུ་བཞག་པས་ཆང་མེད་དུ་འགྱུར་ཡང་། དོན་ཐོབ་
ཀྱིས་ལྷ་མ་ཡིན་དུ་འགྱུར་རོ། ། ནཱ་གི་བྱཱ ནི་ཀླུའི་ཆེད་དུ་ཞེས་པའོ། ། ས་པཱ་རི་ཝ་ར་ནི་འཁོར་བཅས། པྲ་ཝ་
ར་སད་ཀ་རི་ནི་བསྙེན་བཀུར་བ། ཨགྷཾ་པྲ་ཏི་ཙྪ་ནི་མཆོད་ཡོན་སོ་སོར་བཞེས་ཞེས་སོ། ། ཀ་མ་ལ་ཡེ་ཙཱ་ནི་པདྨ་
ལ་ཁྱོད་ཅེས་པ་སྟེ་གདན་འབུལ་བའོ། ། དེ་ནས། ཨོཾ་རུ་ཏྲ་ཡེ་ཞེས་སོགས་དང་མཆོད་སྔགས་ཀྱི་དོན་སྔར་ལྟར་
ལ། པཱདྡྷཾ་ནས་ཤཔྟའི་བར་ནི་ཞབས་བསིལ་ནས་རོལ་མོའི་བར་གྱི་མིང་ངོ༌། ། དེ་ནས་བསྟོད་ཕྱག་ནི། དབང་
པོ་རྡོ་རྗེ་འཆང་བའི་ལྷ་ནི་ལྷའི་དབང་པོ་བརྒྱ་བྱིན་ཏེ་ཕྱག་མཚན་རྡོ་རྗེ་འཛིན་པའོ། ། དེ་ནི་སུམ་ཅུ་རྩ་གསུམ་
མན་ཆད་ཀྱི་ལྷ་རྣམས་ཀྱི་རྒྱལ་པོ་སྟེ། ལྷའི་གདོན་དངོས་སམ་དེའི་རིགས་གཏོགས་ཀྱི་བདག་པོའོ། ། དེས་གཙོ་
བྱས་པའི་ཤར་ཕྱོགས་ཀྱི་ལྷའི་གདོན་གྱི་ཚོགས་དང་བཅས་པ་ལ་མཆོད་པས་མཆོད་ཅིང་ཡོན་ཏན་གྱི་སྒོ་ནས་བསྟོད་
དེ། དེར་མ་ཟད་གུས་འདུད་ཀྱིས་ཕྱག་ཀྱང་འཚལ་བར་བྱའོ། ། ལྷའི་དབང་པོ་བརྒྱ་བྱིན་དངོས་ནི་རི་རབ་ཀྱི་
སྟེང་གི་དབུས་ན་ཡོད་ཀྱང་དེའི་སྤྲུལ་བ་གཅིག་ནི་རི་རབ་ཀྱི་ཤར་ཕྱོགས་སྐྱོང་བའི་ཚུལ་དུ་དེ་ན་ཡོད་པར་བཤད་ལ།
བརྒྱ་བྱིན་ནི་ལྷ་དང་ལྷའི་གདོན་གྱི་རྒྱལ་པོ་ཡིན་ཡང་ལྷ་གདོན་མིན་ལ། དེའི་འཁོར་གྱི་ལྷ་ལ་གདོན་ཡིན་མིན་
གཉིས་སུ་དབྱེ་དགོས་སོ། ། དེ་བཞིན་དུ་ཕྱོགས་སྐྱོང་གི་འཁོར་གཞན་ལའང་འདྲའོ། ། མེ་སྟེ་སྲེག་བྱ་ཟ་བའི་ལྷ་
207

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནི་མེ་ལྷའི་གཙོ་བོའོ། ། དེ་ཉིད་མེ་ལྷའི་དྲང་སྲོང་གཞན་རྣམས་ཀྱི་རྒྱལ་པོ་སྟེ། མེ་ལྷའི་རིགས་ཀྱི་གདོན་རྣམས་
ཀྱི་བདག་པོའོ། ། དེ་དག་གཙོ་ཆེར་རི་རབ་ཀྱི་ཤར་ལྷོ་ན་གནས་པ་སྟེ་ལྷག་མ་ནི་སྔར་ལྟར་རོ། ། གཤིན་རྗེ་ལག་
ན་བེ་ཅོན་ཏེ་དབྱུག་པ་འཆང་བ་དེ་ཉིད་མ་མོ་ཀུན་གྱི་རྒྱལ་པོ་སྟེ། གཤིན་རྗེའི་གདོན་གྱི་རིགས་ཀུན་གྱི་བདག་པོ་
སྟེ། དེ་ལ་སོགས་པ་ལྷོ་ཕྱོགས་གདོན་གྱི་ཚོགས་དང་བཅས་པ་དང་། བདེན་དང་བྲལ་བ་ལེགས་ལྡན་ནི་སྲིན་པོའི་
རིགས་རྣམས་ཀྱི་རྒྱལ་པོ་སྟེ་དེའི་གདོན་གྱི་བདག་པོའོ། ། དེ་སོགས་ལྷོ་ནུབ་གདོམ་གྱི་ཚོགས་དང་བཅས་པ་དང་།
ཞགས་པ་ཐོགས་པ་ཆུ་ཡི་ལྷ་ནི་ཀླུའི་རྒྱལ་པོ་སྟེ། ཀླུའི་རིགས་ཀྱི་གདོན་གྱི་བདག་པོའོ། ། རླུང་སྟེ་སྲོག་ཀྱང་
འཛིན་པའི་ལྷ་རིག་འཛིན་རྒྱལ་པོ་ནི་རླུང་ལྷ་རྣམས་ཀྱི་གཙོ་བོའོ། ། དེ་ནི་རླུང་ལྷའི་རིགས་ཀྱི་གདོན་གྱི་བདག་
པོའོ། ། གནོད་སྦྱིན་ལག་ནི་དབྱུག་པ་ཐོགས་པའི་རྣམ་ཐོས་སྲས་ནི་ནོར་སྦྱིན་ཏེ། ནོར་ལྷའི་རིགས་ཀྱི་གདོན་
རྣམས་ཀྱི་བདག་པོའོ། ། དབང་དང་ལྡན་པ་འདྲེན་པའི་ལྷ་དབང་ཕྱུག་ནི་འབྱུང་པོ་ཀུན་གྱི་རྒྱལ་པོ་སྟེ། འབྱུང་
པོའི་གདོན་གྱི་རིགས་རྣམས་ཀྱི་བདག་པོའོ། ། སྟེང་གི་གདོན་གྱི་གཙོ་བོ་ཚངས་པ་ཆེན་པོ་དང་། དེའི་ཕྱོགས་
གཏོགས་ཉི་མ་དང་ཟླ་བ་དང་གཟའི་རྒྱལ་པོ་སྒྲ་གཅན་དང་། མིག་དམར་ལ་སོགས་གཟའ་གཞན་རྒྱུ་སྐར་གྱི་
ཚོགས་དང་བཅས་པ་དང་། འོག་གི་ཀླུ་སྟེ་ས་ཡི་ལྷ་ནི་ཀླུ་ཆེན་བརྒྱུད་དང་སའི་ལྷ་མོ་བརྟན་མ་དང་། ས་འཛིན་
ལག་པ་ཆེན་པོ་དང་དམ་ཚིག་ཤེས་ཤིང་དེ་ལ་གནས་པའི་ས་བདག་གི་རིགས་ཀྱི་ཚོགས་དང་བཅས་པ་ལ་མཆོད་
ཅིང་བསྟོད་དེ་ཕུག་ཀྱང་འཚལ་ལོ། ། ཚངས་པ་ལ་སྟོང་གསུམ་གྱི་བདག་པོ་ཚངས་པ་དང་། ཕྱོགས་སྐྱོང་བཅུའི་
ནང་ཚན་གྱི་ཚངས་པ་གཉིས་བཤད་ཅིང་། སྔ་མ་ཆེ་བ་དང་ཕྱི་མ་ཆུང་བ་སྟེ་ངོ་བོ་གཅིག་གོ ། གཞན་ལས་
ཕྱོགས་སྐྱོང་བཅོ་ལྔ་བཤད་ཀྱང་གཙོ་འཁོར་གྱི་དབང་དུ་བྱས་ན་བཅུར་འདུ་སྟེ། ཉེ་དབང་ནི་དབང་པོའི་འཁོར་
དང་། ཚོགས་ བདག་ ནི་ གནོད་ སྦྱིན་ གྱི་ རྒྱལ་ པོའི་འཁོར་དང་། ཐགས་བཟང་རིས་ ནི་འོག་ ཕྱོགས་ པར་
འདུའོ། ། ཕྱོགས་སྐྱོང་གི་གཙོ་བོ་དེ་དང་ནིའཇིག་རྟེན་པ་ལྟར་བསྟན་ཡང་། དོན་ལ་སངས་རྒྱས་བྱང་སེམས་ཀྱི་
སྤྲུལ་བ་ཡིན་ཏེ། དེ་དག་སོ་སོའི་དབང་པོའི་སྐུར་སྟོན་པ། ། ཞེས་དང་། གཞུང་གཞན་གྱི་རིགས་ཀྱིས་འགྲུབ་
པའི་ཕྱིར་རོ། ། གལ་ཏེ་འཇིག་རྟེན་པའི་ལྷ་ཀླུ་སོགས་ལ་རེ་ལྟོས་ཀྱིས་ཕྱག་འཚལ་བ་མི་རིགས་སོ་ཞེ་ན། ཐར་
འདོད་རྣམས་ཀྱིས་འཇིག་རྟེན་པའི་ལྷ་འདྲེས་ཕྱི་མའི་སྐྱབས་མི་འཚོལ་ཡང་འཕྲལ་རྐྱེན་སེལ་བའི་ཆེད་དུ་རེ་ལྟོས་
བྱེད་པ་མི་འགལ་ལོ། ། དེ་ནས་དེ་དང་དེ་ལ་གཏོར་མ་འབུལ་བ་ནི། ཨོཾ་རུ་ཏྲ་ཡེ་ཤེས་སོགས་དང་། ན་མ སརྦ་
ཏ་ཐཱ་ག་ཏ་བྷོ ཞེས་སོགས་ཀྱི་དོན་ནི་བཤད་ཟིན་ཏོ། ། བསྔོ་ཞིང་འཕྲིན་ལས་བཅོལ་བ་ནི། ཤར་ཕྱོགས་རྡོ་རྗེ་
ཅན་ཏེ་བརྒྱ་བྱིན་གྱི་ལྷ་ཚོགས་འཁོར་དང་བཅས་པ་ལ་གཏོར་མ་འབུལ་བ་འདི་དག་བཞེས་སུ་གསོལ་ལོ། ། དེ་
208

༄༅། ། ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ། །
བཞིན་དུ་མེ་ལྷ་དང་། གཤིན་རྗེ་དང་། བདེན་བྲལ་གྱི་སྲིན་པོ་རྣམས་ཀྱི་བདག་པོ་དང་། ཆུ་བདག་ཆུ་ལྷའི་རྒྱལ་
པོ་ཀླུ་དང་། རླུང་ལྷའི་བདག་པོ་དང་། ནོར་གྱི་བདག་པོ་གནོད་སྦྱིན་དང་། དབང་ལྡན་གྱི་ལྷ་དབང་ཕྱུག་སྟེ་
འབྱུང་པོའི་བདག་པོ་དང་། སྟེང་གི་ལྷ་ཉི་མ་དང་ཟླ་བ་དང་། འཇིག་རྟེན་གྱི་མེས་པོ་ཚངས་པ་ཆེན་པོ་དང་།
ལྷ་རྣམས་ཀུན་དང་། ས་འོག་གི་ཀླུ་རྣམས་དང་། གསེར་གྱི་རི་བདུན་ལ་གནས་པའི་ལྷ་དང་། གསང་བ་གནོད་
སྦྱིན་གྱི་ཚོགས་རྣམས་ལ་ནི། རང་རང་སོ་སོ་སོ་སོར་གཏོར་མ་འབུལ་བ་རྣམས་རབ་ཏུ་དགྱེས་པ་ཡིས་ནི་བཞེས་
ནས་ཀྱང་། རང་རང་སོ་སོའི་ཕྱོགས་སུ་ལེགས་པར་བཞུགས་ནུས་སུ་རང་གི་བུ་དང་། མཛའ་བཤེས་ཀྱི་གྲོགས་
དང་། གཉེན་འདུན་གྱི་ཚོགས་དང་། རང་གི་ནང་མི་གཞན་དང་། དམག་སྡེ་དཔུང་གི་ཚོགས་ཡན་ལག་བཞི་
བ་དང་བཅས་པ་ཐབས་གཅིག་སྟེ་ལྷན་ཅིག་ཏུ། མེ་ཏོག་དང་དྲི་དང་འབྱུག་པ་དང་གཏོར་མར་བཅས་པ་འདི་
རྣམས་བསྔོའོ། ། བཏུང་ཞིང་ལེགས་པར་གསོལ་བ་སྟེ་བཞེས་ནས་ཀྱང་། བདག་གི་རེ་བའི་ལས་འདིའི་འབྲས་
བུ་མཆིས་པར་མཛོད་ཅིག ། འཕྲིན་ལས་བསྡུས་པ་ལ་དེ་ཙམ་གྱིས་ཆོག་ཅིང་། ཅུང་ཟད་རྒྱས་པར་ན་ཁྱེད་
རྣམས་ཀྱིས་མཆོད་སྦྱིན་གྱི་གཏོར་མ་འདི་བསྣམས་པ་སྟེ་བཞེས་ལ། རྣལ་འབྱོར་བ་བདག་ཅག་སྦྱིན་པའི་བདག་
པོ་འཁོར་དང་བཅས་པ་ལ་ནད་མེད་པ་དང༌། ཚེ་རིང་བ་དང་། དབང་ཕྱུག་དང་། དཔལ་ཕུན་སུམ་ཚོགས་པ་
དང་། གྲགས་པ་དང༌། སྐལ་བ་བཟང་པོ་དང་། ལོངས་སྤྱོད་རྒྱ་ཆེན་པོ་ཀུན་ཐོབ་ཅིང་། ཞི་བ་དང་། རྒྱས་པ་
ལ་སོགས་པའི་ལས་རྣམས་ཀྱི་དངོས་གྲུབ་བདག་ཅག་ལ་སྩོལ་བ་དང་། དམ་ཚིག་ཅན་གྱི་རྣལ་འབྱོར་བདག་ཅག་
ལ་སྲུང་བ་དང་། དངོས་གྲུབ་ཀུན་གྱི་འབྲས་བུ་འགྲུབ་པའི་སྟོངས་གྲོགས་མཛོད་ཅིག ། གཞན་ཡང་། དུས་མ་
ཡིན་པར་འཆི་བ་དང་། ནད་ཀྱི་རིགས་དང་། གདོན་དང་བགེགས་ཀྱི་རིགས་རྣམས་ནི་མེད་པར་མཛོད་
ཅིག ། རྨི་ལམ་ངན་པ་དང་། མཚན་མ་ངན་པ་དང་། བྱ་བྱེད་ངན་པ་རྣམས་ཀྱང་མེད་པར་མཛོད་ཅིག །
འཇིག་རྟེན་འདི་ཀུན་བདེ་ཞིང་ལོ་ལེགས་པ་དང་། འབྲུ་རྣམས་འཕེལ་ཞིང་དགེ་ཕྱོགས་ཀྱི་ཆོས་འཕེལ་བ་དང་།
མདོར་ན་བདེ་ལེགས་ཕུན་སུམ་ཚོགས་པ་ཐམས་ཅད་འབྱུང་བ་དང་། ཡིད་ལ་བསམ་པའི་འདོད་དོན་ཐམས་
ཅད་འགྲུབ་པར་ཤོག་ཅིག ། ཅེས་འཕྲིན་ལས་བཅོལ་བར་བྱ་སྟེ་གོ་སླ་ཡང་མཚོན་ཙམ་ཞིག་བཀྲལ་བའོ། །
གཉིས་པ་ལ་སྡེ་བརྒྱད་ཀྱི་རིགས་སུ་གཏོགས་པ་གདོན་སྤྱན་འདྲེན་པ་ནི། ལྷའི་གདོན་དང་། ལྷ་མིན་གྱི་
གདོན་དང་། དེ་བཞིན་དུ་གནོད་སྦྱིན་དང་། ལྟོ་འཕྱེ་སྟེ་ཀླུའི་རིགས་དང་། ལྷོའི་གྲུལ་བུམ་དང་། ནམ་མཁའ་
ལྡིང་སྟེ་ཁྱུང་དང་། འདབ་བཟངས་ཏེ་བྱིས་གདོན་གྱི་ནང་ཚན་བྱ་དང་། ལུས་ལ་དྲི་ང་ན་དྲོ་པའི་ལུས་སྲུལ་པོ་
དང་། དྲི་ཟ་དང་སྲིན་པོ་དང་། གདོན་གྱི་རིགས་རྣམས་ཞེས་པས་སྨྱོ་བྱེད་དང་བརྗེད་བྱེད་དང་སྐེམ་བྱེད་དང་
209

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གྲིབ་གནོན་དང་གནོན་པོ་ལས་གདོན་གྱི་རིགས་གཞན་རྣམས་སྡུད་དོ། ། གདོན་གང་དག་ས་གཞི་ལ་གནས་
པའི་ཡི་དྭགས་རྫུ་འཕྲུལ་ཆེན་པོ་ལ་སོགས་པ་དང་། གདོན་སུ་ཡང་རུང་སྟེ་རང་གི་བུ་སྨད་དེ་མ་བུ་དང་བཅས་
ཤིང་གཡོག་འཁོར་གྱི་ཚོགས་རྣམས་དང་བཅས་པ་ལ། བདག་གིས་བུས་མོ་གཡས་པ་ས་ལ་བཙུགས་ནས་ནི་ལག་
པ་ཐལ་མོ་སྦྱར་ཏེ། ཁྱེད་རྣམས་ལ་མཆོད་ པའི་ཆེད་དུ་འདིར་འབྱོན་པར་ཞུ་ཞེས་གསོལ་བ་འདེབས་ཀྱིས།
གསོལ་བ་བཏབ་པའི་ཚིག་གསན་ནས་གནོད་པའི་བསམ་སྦྱོར་མེད་པར་ཕན་གདགས་པའི་སླད་དུ་གནས་འདིར་
མྱུར་དུ་བྱོན་ཤིག་ཅེས་སོ། ། སྔགས་ནི། ཨོཾ་ཨེ་ཧེ་སོགས་ཏེ། ཨེ་ཧི་ཨེ་ཧི་གཉིས་མཚམས་སྦྱར་བས། ཨེ་ཧེ་ཧི་
སྟེ་ཚུར་ཤོག་གམ་བྱོན་གཉིས། ལོ་ཀ་ཀཱ་ར་ཡ་ནི་འཇིག་རྟེན་བྱེད་པ། དེ་བ་ལྷ། ནཱ་ཀ་ཀླུ། གནྡྷརྦ་དྲི་ཟ། ཨ་སུ་
ར་ལྷ་མིན། ག་རུ་ཌ་མཁའ་ལྡིང་། གིནྡ་ར་མི་འམ་ཅི། མ་ཧོ་ར་ག་ལྟོ་འཕྱེ་ཆེན་པོ། མ་ནུ་ཥ་མི། ཨ་མ་ནུ་ཥ་མི་
མ་ཡིན། ས་པཱ་རི་ཝ་ར་འཁོར་བཅས། ས་མ་ཡེ་དམ་ཚིག་ཅན་ནོ། ། འདིར་མ་ནུ་ཥ་ཞེ་ན་མི་བགྲང་ཡང་གདོན་
ནམ་སྡེ་བརྒྱད་ལ་གཏོར་མ་འབུལ་བའི་སྐབས་སུ་མི་འདྲེན་པའི་འཐད་པ་ལྟར་སྣང་ཡང་། ལྷ་དང་ལྷ་མིན་ཞེས་
སོགས་ཀྱི་སྤྱན་འདྲེན་འདི་དང་། འབྱུང་པོ་གང་དག་ཅེས་སོགས་ཀྱི་གཞུང་གཉིས་ཀ་རྒྱ་གཞུང་དག་དང་། ཁྱད་
པརདུ་དཔུང་བཟང་གིས་ཞུས་པའི་རྒྱུད་ལས་འབྱུང་བས་མ་དག་པར་འཇོག་མི་ནུས་སོ། ། དེས་ན་འདི་ནི་
གདོན་འཆད་པའི་ཞར་བྱུང་ཙམ་དུ་གསུངས་པར་བྱ་དགོས་སོ། ། འདིར་སྡེ་བརྒྱད་ལ་གཏོར་མ་འབུལ་བར་
བཤད་ཅིང་། འོག་ཏུ་གཤེགས་གསོལ་གྱི་སྐབས་སུ་ཡང་སྡེ་བརྒྱད་གཤེགས་པར་བསམ་ཞེས་འབྱུང་བས་སྡེ་བརྒྱད་
འདྲེན་ཚུལ་ཇི་ལྟར་བྱ་སྙམ་ན། སྡེ་བརྒྱད་ཀྱི་གྲངས་འདྲེན་ཚུལ་མི་འདྲ་བ་གསུམ་མཐོང་ཡང་། གཞུང་འདིའི་
ཚིག་ཟིན་གྱི་གོ་རིམ་དང་སྦྱར་ན། ལྷའི་སྡེ། ཀླུའི་སྡེ། གནོད་སྦྱིན་གྱི་སྡེ། དྲི་ཟའི་སྡེ། ལྷམིན་གྱི་སྡེ། ནམ་
མཁའི་ལྡིང་གི་སྡེ མིའམ་ཅིའི་སྡེ། ལྟོ་འཕྱེ་ཆེན་པོའི་སྡེ་སྟེ་བརྒྱད་དོ། ། མཇུག་གི་མི་དང་མི་མ་ཡིན་ཞེས་པའི་
མི་ནི་ཞར་བྱུང་དང་། མི་མ་ཡིན་ཞེས་པས་མི་མ་ཡིན་གྱི་གདོན་རིགས་ཀུན་སྡུད་པ་ལ་བྱས་ན་ལེགས་པར་སེམས་
སོ། ། སྤྱན་དྲངས་ནས་རང་རང་གི་མིང་བརྗོད་པའི་མཐར་མཆོད་ཡོན་དང་། གདན་འབུལ་བ་དང་། ཉེར་
སྤྱོད་རོལ་མོ་དང་བཅས་འཕུལ་ནས། མཚན་སྔགས་ཀྱི་མཐར་ན་མཿ སརྦ་ཏ་ཐཱ་ག་ཏ་བྷོ་ཞེས་སོགས་ལན་གསུམ་
གྱིས་གཏོར་མ་འབུལ་ཞིང་། སྔགས་ཀྱི་དོན་ནི་གོང་དུ་བཤད་ཟིན་ཏོ། ། དེ་ནས་འཕྲིན་ལས་བཅོལ་བ་ནི།
གདོན་གྱི་རིགས་གྲངས་མེད་པས་རེ་རེ་ནས་མིང་གིས་སྨོས་སུ་མི་ལང་པས། གནས་ཀྱི་སྒོ་ནས་བརྗོད་དེ་འཕྲིན་
ལས་བཅོལ་པ་ནི། སྤྱིར་འབྱུང་པོ་ཞེས་པའི་སྒྲ་ནི་དོན་བདུན་ལ་འཇུག་པར་བཤད་ཀྱང་། འདིར་མི་མ་ཡིན་ཞེས་
པའི་དོན་དུ་བྱ་སྟེ། འབྱུང་པོ་མི་མ་ཡིན་གདོན་གྱི་རིགས་གང་དག་རི་རབ་ཀྱི་ལྷོ་ནུབ་སྤྱི་ལ་གནས་པ་དང་། ལྟ་ན་
210

༄༅། ། ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ། །
སྡུག་གི་བྱང་ཕྱོགས་དགའ་བའི་ཚལ་དང་། ཆོས་བཟང་ལྷའི་འདུན་ས་སོགས་ལྷའི་གནས་རྣམས་དང་ཤར་ནུབ་
ཀྱི་རི་དང་། ཉི་མ་དང་ཟླ་བའི་གཞལ་མེད་ཁང་དང་། གཞུ་ཁྱིམ་ལ་སོགས་པའི་ཁྱིམ་བཅུ་གཉིས་རྣམས་དང་།
གསེར་གྱི་རི་བདུན་ལ་སོགས་པ་རི་བོ་ཀུན་ལ་གང་དག་གནས་པ་དང་ནོར་བུ་རིན་པོ་ཆེའི་གླིང་ན་ལྷག་པར་གང་
དག་གནས་པ་དང་། གངྒཱ་དང་པཀླུ་ལ་སོགས་པའི་ཆུ་བོ་ཆེན་པོ་ཀུན་དང་། ཆུ་བོའི་མདོ་ཆུ་རྣམས་འདུས་པའི་
རྒྱ་མཚོ་རྣམས་དང་། མཚོ་ཕྲན་དང༌། རྫིང་བུ་དང་། ལྟེང་ཀ་དང་། ཆུ་ངོགས་ཏེ་ཁྲོན་པ་དང་། གཡའ་ཆུ་
དང་། སིལ་མ་ཅན་ཏེ་ཚ་གདུང་སེལ་ནུས་པའི་བསིལ་ཆུ་ན་གནས་པ་དང་། སྐྱེ་བོ་གནས་པའི་གྲོང་དང་།
ཕྱུགས་གནས་པའི་ལྷས་དང་། མི་མེད་པའི་ གྲོང་ཁྱེར་སྟོང་བ་དང་ ཁའང་སྟོང་དང་། ལྷའི་ཁང་བ་དང་།
གཙུག་ལག་ཁང་ཆེན་པོ་དང་། མཆོད་རྟེན་ཞིག་པོའི་གནས་རྣམས་དང་། དཀའ་ཐུབ་པའི་གནས་དང་། གླང་
པོ་ཆེའི་བྲེས་རྣམས་དང་། རྒྱལ་པོའི་དཀོར་མཛོད་ཀྱི་ཁང་བ་དག་ན་གང་དག་གནས་པ་དང་། ལམ་སྲང་སུམ་
མདོ་དང་བཞི་འདུས་པའི་བཞི་མདོ་དང་། གང་དག་ཤིང་རྟའི་འཁོར་ལོ་བཞི་དང་ལྡན་པས་བགྲོད་པར་བྱས་
པའི་ལམ་པོ་ཆེ་དང་། ཤིང་གཞན་གྱི་གྲིབ་མས་མི་ནོན་པ་གཅིག་པོར་གྱུར་བའི་ཤིང་གཅིག་པ་དང་། དུར་ཁྲོད་
ཆེན་པོ་དག་དང་། ནགས་ཚལ་ཆེན་པོ་དང་། སེངྒེ་དང་དྲེད་དང་སྟག་ལ་སོགས་པ་གཅན་གཟན་གྱི་གནས་དག་
དང་། སྐྱེ་བོས་དབེན་པའི་འབྲོག་ཆེན་དགོན་པ་འཇིགས་སུ་རུང་བར་གང་དག་གནས་པ་དང་། གང་དག་
མཛེས་ཤིང་ཡིད་དུ་འོང་བའི་གླིང་མཆོག་དག་ན་གནས་པ་དང་། ལྷུན་པོའི་སྐུས་བརྗོད་པ་རི་རབ་མནྡ་རའི་དུར་
ཁྲོད་དག་ན་གནས་པ་རྣམས་ཏེ། དེ་རྣམས་རབ་ཏུ་ཡིད་དགའ་ཞིང་མགུ་བར་གྱུར་ནས། མེ་ཏོག་གི་ཕྲེང་བ་
དང༌། བདུག་སྤོས་དང་། བསྟོད་པ་དང་། གཏོར་མ་དང་། མར་མེ་དང་བཅས་པ་བདག་གིས་གུས་པས་
འབུལ་ལགས་ན། འདི་དག་བཏུང་ཞིང་ལེགས་པར་གསོལ་ཞིང་བཞེས་ནས་ཀྱང་། བདག་གིས་བསྒྲུབ་པའི་
ལས་འདིའི་འབྲས་བུ་མཆིས་པར་མཛོད་ཅིག་ཅེས་པའོ། ། གསུམ་པ་ལ་བགེགས་འགུག་པ་ནི། གོང་དུ་ཧཱུྃ་
མཛད་ཀྱི་བསྐྱེད་ཆོག་མ་བྱས་ན་འདིར་སྐད་ཅིག་གིས་དེར་བསྒྱུར་ཏེ་འདོད་རྒྱལ་གྱི་ཕྱག་རྒྱ་བྱས་ནས། སངས་
རྒྱུས་ཀྱི་བདེན་པ་དང་ཞེས་སོགས་བརྗོད་པར་བྱས་ནས་བགེགས་ཀྱི་རིགས་གང་འགུག་འདོད་པ་རྣམས་སྐད་ཅིག་
ཐང་ཅིག་ཡུན་ཙམ་ལ་འདིར་མཆིས་པར་གྱུར་ཅིག ། ཨོ་ཊཀྐི་ཧཱུཾ་ཛ ཞེས་བརྗོད་པས་མདུན་དུ་བཀུག་པར་
བསམ། ཊཀྐི་ནི་འདོད་པ་སྟེ། འདོད་རྒྱལ་གྱི་མཚན་ཟར་དང་། ཧཱུྃ་ནི་དེའི་ས་བོན། ཛནི་འགུག་སྔགས་
སོ། ། ཨོཾ་གུང་ཀ་རི་གུང་ཀ་རི་སྭཱ་ཧཱ་ཞེས་པའི་གུང་གཉིས་ནི། སྲིན་པོའི་མིང་ངམ་ས་བོན་ཡིན་ལ། ་ཀ་ར་ན་
བྱེད་པ་ཞེས་སོ། ། བི་ཙི་ནི་བི་ཙི་ནི་འཇམ་པོ་འཇམ་པོ་སྟེ་ཤ་ཟའི་མིང་དུ་བཤད་ཅིང་། གུང་གུང་ནི་འབྱུང་བོས་
211

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བགེགས་སྤྱིའི་མིང་ངོ༌། ། ས་པཱ་རི་ཝ་ར་སོགས་ནི་སྔར་བཤད་ཟིན་ཅིང་། མཆོད་ཡོན་དང་། གདོན་དང་།
ཉེར་སྤྱོད་རོལ་མོ་དང་། སྔགས་ཀྱིས་གཏོར་མ་འབུལ་ཞིང་དོན་ནི་སྔར་ལྟར་རོ། ། དེ་ནས་འཕྲིན་ལས་བཅོལ་ཏེ་
གཤེགས་པར་ཞུ་བའོ། ། གཞུང་འདི་རྒྱ་གཞུང་དུ་མ་ལས་འབྱུང་བས་དོན་ནི། བགེགས་ཀྱི་རིགས་གང་ཞིག་
མཚན་མོ་རྒྱུ་བ་ཡི་འབྱུང་བོ་དང་། ཤ་ཟ་དང་། སྲིན་པོ་ཤ་རྗེན་ཟ་བ་དང་། དེ་སོགས་སེམས་ཅན་བགེགས་ཀྱི་
རིགས་རྣམས་སྣ་ཚོགས་དང་། ལྗོན་ཤིང་ཆེན་པོ་དང་། ཕྲན་བུ་ཤིང་གེལ་བ་ལ་སོགས་ན་གནས་པ་དེ་དང་དེ་ལ་
གཏོར་མ་ནི། བཟའ་བའི་ཟས་ཤ་དང་ཆང་དང་ལ་ཕུག་དང་བཅས་པ་དང་། འབྲས་དང་ཤིང་ཏོག་གི་འབྲས་བུ་
མང་པོ་དང་བཅས་པའི་མཆོད་པ་འདི་ཡིས་ཡིད་མགུ་བར་བྱོས་ལ། གནོད་པའི་བསམ་སྦྱོར་ངན་པ་ཞི་བ་དང་།
བདག་ཅག་རྣམས་ལ་ཕན་པའི་ཡིད་ནི་དེ་རིང་ཕན་ཆད་བསྐྱེད་པར་གྱིས་ཤིག ། སྐྱེས་བུ་གང་ཞིག་ལུས་རྒྱན་གྱིས་
བརྒྱན་པར་བྱས་ནས་ཡིད་ཆོས་ལ་སྤྱོད་ཅིང་། སེམས་དུལ་ཞིང་མི་མཐུན་ཕྱོགས་ལས་ཡང་དག་པར་བསྡོམ་ལ་
ཚངས་པར་སྤྱོད་ཅིང་། འབྱུང་བོ་སེམས་ཅན་ཀུན་ལ་གནོད་པའི་ཆད་པ་སྤངས་པ་གང་ཡིན་པ་སྟེ། དེ་ཉིད་རབ་
ཏུ་བྱུང་ངོ་མ་མ་བྱུང་གང་ཡིན་ཀྱང་དོན་གྱི་དགེ་སློང་དབང་དགེ་སྦྱོང་དེ་ཡིན་ཞིང་། བྲམ་ཟེ་བཟང་པོ་ཡང་དེ་ཡིན་
ནོ། ། ད་ལྟའི་ཤ་རུས་བརྡོས་བཅས་ཀྱི་ལུས་འདི་ལྟ་བུ་དང་ལྡན་པའི་གང་ཟག་ལ་མཚོན་ཆས་མི་འཇིགས་ཤིང་མི་
སྐྲག་པ་གང་ཡང་མེད་དེ། འཚོ་བའི་སྲོག་ལ་ཀུན་ཀྱང་མཚོན་ལ་འཛེམ་མོ། ། དེའི་ཕྱིར་གནོད་བྱེད་ཁྱེད་ཅག་
རང་གི་ལུས་སྲོག་ལ་གཅེས་འཛིན་གྱིས་གནོད་པ་ཀུན་ལ་འཛེམ་པར་བྱེད་པའི་དཔེ་ལོང་ལ། སེམས་ཅན་གཞན་
གྱི་ལུས་སྲོག་ལ་གནོད་པ་མ་བྱེད་ཅིག་ཅེས་སོ། ། ཨོཾ་ཆེན་པོ་འམ་ཞེས་སོགས་ཏེ། བགེགས་ཁྱེད་རྣམས་ཀྱིས་
སེམས་ཅན་གྱི་རིགས་ལས་གང་ཟག་ཆེན་པོའམ་ཆུང་གང་དག་གི་ལུས་ལ་མངོན་པར་གནོད་པར་གྱུར་བའི་ནད་དེ་
ཉེ་བར་ཕྱུང་ནས་སུ་གདོན་དེ་ཁྱེད་རྣམས་རང་གི་གནས་སུ་དེངས་ཏེ་སོང་ཞིག ། གཤེགས་གསོལ་དེས་ཀྱང་ཆོག་
མོད། ཅུང་ཟད་སྤྲོས་པ་ནི། དེ་ལྟར་བདག་གིས་ཅི་ནུས་ཀྱི་སྒོ་ནས་ཁྱེད་རྣམས་ལ་མཆོད་པ་དང་བསྙེན་བཀུར་
བྱས་པ་ཡི་སྟོབས་ཀྱིས་ཁྱེད་རྣམས་མི་གནོད་ཅིང་ཕན་བསྒྲུབ་པའི་དམ་ཚིག་ལ་གནས་ནས་སུ། ། ཕྱིན་ཆད་
བདག་ཅག་གི་འདོད་པའི་རེ་བ་བསྐང་བར་མཛོད་ཅིག ། རྟག་ཏུ་དེ་ལྟ་བུའི་དམ་ཚིག་ལ་གནས་ཤིང་འདིར་ནི་
སྦྱིན་བདག་སོགས་ཆེ་གེ་མོ་འདི་ཞེས་བྱ་བ་ཞིག་གི་ནད་དེ་ཉེ་བར་སོལ་མཛོད་ལ། དེ་གདོན་བགེགས་རྣམས་རང་
གི་གནས་སུ་དེངས་ཏེ་སོང་ཞིག་ཅེས་སོ། ། གསུམ་པ་ལ་ཐོག་མར་བགེགས་གཤེགས་པ་ནི། སརྦ་བིགྷཾ་གཙྪ་ནི་
བགེགས་ཐམས་ཅད་སོང་ཞེས་པ་སྟེ། བགེགས་རྣམས་རང་གནས་སུ་གཤེགས་པར་གྱུར་བར་བསམ། དེ་ནས་
སྔགས་བརྗོད། མཆོད་ཡོན་ཕུལ་བས་གཙྪ་ཞེས་དང་། སྡེ་བརྒྱད་རང་གནས་སུ་གཤེགས་པར་གྱུར་བར་བསམ།
212

༄༅། ། ཆོ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ། །
དེ་ནས་རང་རང་གི་མཚན་སྔགས་བརྗོད་ཅིང་། མཆོད་ཡོན་ཕུལ་ཏེ་གཙྪ་ཕྱོགས་སྐྱོང་འཁོར་བཅས་རང་གནས་
སུ་གཤེགས་པར་གྱུར་བར་བསམ། དེ་ནས། ན་མ ས་མནྟ་ཞེས་སོགས་ལན་གསུམ་གྱིས་ཡི་དྭགས་ལ་གཏོར་མ་
སྦྱིན་པར་བྱའོ། ། སྤྱན་འདྲེན་གྱི་རིམ་པའི་དབང་དུ་བྱས་ན་ཕྱོགས་སྐྱོང་སྔོན་དུ་གཤེགས་རིགས་ཀྱང་། འདིར་
བགེགས་སྔོན་ལ་གཤེགས་པ་ནི་གཏོར་མ་ཕུལ་བའི་འཕྲོར་འཇུག་པ་བདེ་བ་དང་། ཡང་བགེགས་གནོད་སེམས་
ཆེ་བས་སྔོན་དང་། དེ་ནས་གདོན་དང་། དེ་ནས་ཕྱོགས་སྐྱོང་གཤེགས་པའོ། ། བགེགས་རྣམས་ནི་གདོན་གྱི་
རིགས་ཡིན་ཀྱང་གདུག་སེམས་ཆེ་བ་འགའ་ཞིག་བྱེ་བྲག་ཏུ་བཀར་བར་སྣང་ངོ་། ། འཁོད་པའི་རིམ་པ་ནི་ཕྱོགས་
སྐྱོང་རྣམས་ནང་ངོས་དང་། གཞན་གཉིས་དེའི་ཕྱི་རོལ་ཏུ་རིམ་པར་གནས་པར་བསམ་པར་བྱ་སྟེ། སྟེང་འོག་ཏུ་
བསྒོམ་ན་ཕྱོགས་སྐྱོང་རྣམས་སྟེང་དུ་བསམ་དགོས་ཤིང་། དཀྱིལ་འཁོར་སྒྲུབ་པའི་སྐབས་ཡིན་མིན་ལྟ་བུ་ལ་ཁྱད་
པར་ཤེས་དགོས་སོ། ། མཇུག་ཏུ་དཀྱིལ་འཁོར་ཆེན་པོ་ཞེས་སོགས་ཀྱིས་བཀའ་བསྒོས་ཀྱང་མི་རུང་བ་མི་སྣང་
ཡང་། གཤེགས་ཟིན་པའི་མཇུག་ཏུ་བཀའ་བསྒོ་བ་ནི་ཅུང་མི་འབྲེལ་བས། མཚམས་གཅོད་དང་ཟློག་པ་བྱས་ན་
ལེགས་སོ། །
གཉིས་པ་འཕྲོས་བཤད་པ་ནི། ནད་པ་ལྟ་བུའི་རིམ་གྲོ་ལ་ཆ་གསུམ་གཏོང་བར་བྱས་ན་ལེགས་པར་མ་ཟད།
བགེགས་གཏོར་བཏང་ན་ཕན་ཁྱད་ཆེ་བས་ཅུང་ཟད་བརྗོད་ན། བགེགས་གཏོར་གསུམ་དང༌། ཏིང་ལོ་ཆང་བུ་
དང་བཅས་པ་སྟ་གོན་བྱ། ནད་པའི་ཆེད་དུ་གླུད་རྒྱུན་ཅན་དང་། མདུན་དུ་གཏོར་མ་དང་། ཏིང་ལོ་ཆང་བུ་རིལ་
བུ་མཐེབ་ཀྱུ་འབྲུ་དར་སོགས་ཅི་འགྲུབ་བྱས་ཏེ། རང་ཉིད་ཧཱུཾ་མཛད་དམ། འཇིགས་བྱེད། ཕྱག་རྡོར། རྟ་མགྲིན་
ལྟ་བུ་ཡི་དམ་གྱི་ང་རྒྱལ་དང་ལྡན་པའི་སྒོ་ནས། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། ཁྲོ་བོའི་ཚོགས་
དཔག་ཏུ་མེད་པ་མདུན་གྱི་ནམ་མཁར་སྤྱན་དྲངས། ཨོཾ་བཛྲ་མ་ཧཱ་ཀྲོདྷ་རཱ་ཛཱ་ས་པཱ་རི་ཝ་ར་བཛྲ་ས་མཱ་ཛ༔ ཧཱུྃ་ཡེ་
ཤེས་བསྐལ་བ་ཞེས་སོགས་སྤྱན་འདྲེན་དང་། མཆོད་བསྟོད་སྤྱི་ལྟར་བྱས་ནས། བགེགས་ཀྱི་དགྲ་ལ་ཕྱག་འཚལ་
ལོ། ། ཞེས་པའི་མཚམས་སུ། གཏོར་མ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུྃ་མམ་ཨོ་
ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་
གཏོར་མ་དྭངས་ཞིང་ཐོགས་པ་མེད་པ་ནམ་མཁའ་དང་མཉམ་པར་གྱུར་བར་བསམ་ཏེ། ཨོཾ་ཨ་ཀཱ་རོས་ལན་
གསུམ་གྱིས་བྱིན་གྱིས་བརླབས་ལ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། གནོད་བྱེད་གདོན་བགེགས་ཀྱི་
ཚོགས་རྣམས་མདུན་དུ་བཀུག་པར་གྱུར། ཨོཾ་སརྦ་བིགྷཾ་སོགས་དང་། སུམྦྷ་ནི་སོགས་ལན་གསུམ་གྱིས་སྤྱི་ལྟར་
བསྔོ། གླུད་མེད་ན། དཀྱིལ་འཁོར་ཆེན་པོ་སོགས་ཀྱིས་བགེགས་ལ་བཀའ་བསྒོས་ཏེ། བདེན་སྟོབས་བརྗོད་ཅིང་།
213

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ： 
མི་འགྲོ་བ་རྣམས་ལ་དྲག་སྔགས་སུམྦྷ་ནི་བརྗོད་པ་དང་མཉམ་དུ་ཡུངས་ཀར་སོགས་ཀྱིས་བརྡེག་ཅིང་བསྐྲད་ནས།
ཤེར་སྙིང་གི་བཟློག་པ་བྱའོ༔ ། གླུད་ཡོད་ན། གཏོར་མ་བསྔོས་ཏེ་གཏོར་རོ་གླུད་ཀྱི་མཐར་རམ། དེ་དང་ཉེ་བར་
བཞག་ནས། གླུད་རྫས་དང་བཅས་པ་བྱིན་གྱིས་བརླབ་པ་ནི། བསངས་སྦྱངས། སྟོང་བའི་ངང་ལས་གླུད་དབང་
པོ་ཀུན་ཚང་ཞིང་ཕུང་ཁམས་སྐྱེ་མཆེད་ཐམས་ཅད་ཡོངས་སུ་རྫོགས་པ་རྒྱུན་ཆ་ལུགས་དང་བཅས་པ་དང་། ཡོ་
བྱད་ཀྱི་གཏོར་རྫས་རྣམས་ལྷ་མིའི་ཡོ་བྱད་འདོད་རྒྱུ་ཕུན་སུམ་ཚོགས་པར་གྱུར། ཨོཾ་ཨཱཿ ཧཱུཾ། ཨོཾ་ཨ་ཀཱ་རོ་དང་།
ན་མཿ སརྦ་ཏ་ཐཱ་ག་ཏ་བྷྱོ་ནས། ག་ག་ཎ་ཁཾ་སྭཱ་ཧཱ། ཞེས་པ་ལན་གསུམ་གྱིས་བྱིན་བརླབ་བྱ། དེ་ནས་ཀླུད་བསྔོ་
བའི་ཚུལ་ལ་རྒྱུས་བསྡུས་མང་ཡང་མཚོན་ཙམ་བརྗོད་ན། ། ཀྱི༑ ང་ནི་ཁྲོ་རྒྱལ་ཆེན་པོ་སྟེ། ། ང་ཡི་བཀའ་ལ་མི་
ཉན་མེད། ། གནོད་བྱེད་གདོན་གྱི་རིགས་རྣམས་ཀུན། ། ང་ཡིས་བསྒོ་བའི་བཀའ་ལ་ཉོན། ། ཁྱད་པར་སྦྱིན་
བདག་འཁོར་བཅས་ལ། ། གནོད་ཅིང་འཚེ་བའི་གདོན་བགེགས་ལ། ། གླུད་དང་ གཏོར་ མ་འདི་སྦྱིན་
གྱིས། ། ང་ཡི་བཀའ་ལ་ཉན་པར་གྱིས། ། དེ་རང་ཁྱེད་རྣམས་ཐམས་ཅད་ལ། ། མཛེས་ཤིང་རྒྱུན་ལྡན་གླུད་
འདི་འབུལ། ། མི་འདིའི་དོད་དུ་གླུད་འདི་ལོངས། ། ཀླུད་འདི་ཕུང་ཁམས་སྐྱེ་མཆེད་ཚང་། ། ཡོ་བྱད་མཁོ་
རྒུ་ཐམས་ཅད་ལྡན། ། འདི་ནི་མི་འདིའི་དོད་དུ་འོས། ། མི་ལས་ལྷག་པའི་གླུད་ཆེན་འདི། ། གཏོར་མ་མར་
མེ་འབྲུ་སྣ་དང་། ། རིན་ཆེན་དར་སྣ་ལ་སོགས་པ། ། མཁོ་རྒུའི་ཡོ་བྱད་ཚོགས་དང་བཅས། ། དེ་རིང་ཁྱེད་
རྣམས་ཀུན་ལ་འབུལ། ། གླུད་འདི་ལོངས་ལ་སྦྱིན་བདག་གི ། ནད་དང་གནོད་པ་ཞི་བར་གྱིས། ། སྔོན་ཆད་
ཁྱེད་ལ་གནོད་གྱུར་བའི། ། ཁོན་དང་ཞེ་འགྲས་ཡང་ན་ཡང་། ། མཛེས་ལྡན་གླུད་ཆེན་འདི་བཞེས་ལ། །
བཟོད་བཞེས་ཁོན་འཛིན་མེད་པར་མཛོད། ། བཟུང་བ་ཐོང་ལ་བཅིངས་པ་ཁྲོལ། ། མནན་པ་འཁྱོག་ལ་
བསྡོམགས་པ་ལྷོད། ། ནད་ཀྱི་གདུང་བ་ད་ཕྱུང་ཞིག ། དཀོན་མཆོག་གསུམ་གྱི་བཀའ་མ་བཅག ། ལས་
འབྲས་བསླུ་བ་མེད་ལ་སོམས། ། ཕན་ པའི་འབྲས་བུ་བདེ་བ་དང་། ། གནོད་པའི་འབྲས་བུ་སྡུག་བསྔལ་
འབྱུང་། ། རང་གི་ལུས་ལ་དཔེ་ལོང་ལ། ། གཞན་དག་ལ་ནི་གནོད་མ་བྱེད། ། དེ་ཕྱིར་གནོད་བྱེད་གདོན་
ཚོགས་ཀྱིས། ། གླུད་དང་གཏོར་རྫས་འདི་བཞེས་ནས། ། བསམ་སྦྱོར་ངན་པ་ཀུན་སྤོང་ལ། ། རང་གི་གནས་
སུ་འགྲོ་བར་མཛོད། ། ཅེས་བརྗོད་ཅིང་། ཧཱུཾ་དཀྱིལ་འཁོར་ཆེན་པོའི་ས་གཞི་སོགས་ཀྱིས་བཀའ་བསྒོ་བ་དང་།
བདེན་སྟོབས་བརྗོད་ཅིང་མི་འགྲོ་བ་རྣམས་དྲག་སྔགས་སོགས་ཀྱིས་བསྐྲད་དེ། གླུད་དང་གཏོར་མ་རྣམས་ཕྱིར་
བསྐྱལ་ཞིང་། ཟློག་པ་དང་ཤིས་བརྗོད་དང་སྲུང་བ་བྱའོ།༧།ནད་གདོན་བགེགས་ཀྱིས་ཟིན་གྱུར་བའི། ། འགྲོ་བ་
འགའ་ལ་ཕན་པའི་ཆེད། ། ཆ་གསུམ་གཏོང་བར་འདོད་པ་ལ། ། དེ་ཡི་དམིགས་རིམ་གསལ་བ་དང༌། ། གདོན་
214

༄༅། ། ཆ་གསུམ་གྱི་འགྲེལ་བ་བགེགས་གཏོར་གཏོང་ཚུལ་དང་བཅས་པ། །
བགེགས་རིགས་ལ་གཏོར་གླུད་བཅས། ། བཤད་པའི་དགེ་དེས་འགྲོ་བ་ཀུན། ། མི་མཐུན་ཕྱོགས་ལས་གྲོལ་གྱུར་
ཅིག ། ཅེས་པ་འདི་ཡང་། ཤཱཀྱའི་བཙུན་པ་གྲགས་པ་བཤད་སྒྲུབ་ཅེས་བྱ་བས་རེ་གཉིས་ལ་ཕན་འདོད་ཀྱི་བསམ་
པས་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། མངྒ་ལཾ། །
215

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད་
ཅེས་བྱ་བ་བཞུགས་སོ། །
ན་མོ་ཤཱཀྱ་མུ་ན་ཡེ། གང་གི་མཚན་བརྗོད་ཆོ་གའི་སྒོམ་བཟླས་མེས། ། ངན་སོང་སྡུག་བསྔལ་མུན་ཆེན་
རབ་བཅོམ་སྟེ། ། མངོན་མཐོ་ངེས་ལེགས་ལམ་བཟང་གསལ་མཛད་པ། ། བཅོམ་ལྡན་ཐམས་ཅད་རིག་པར་
གུས་ཕྱག་འཚལ། ། རྒྱལ་ཀུན་གསང་སྔགས་རིག་སྔགས་ཐམས་ཅད་དང་། ། ཟས་གཙང་སྲས་ཀྱི་རྡོ་རྗེ་ཐེག་
པའི་ལམ། ། སྣ་ ཚོགས་ ཐབས་ཀྱིས་བཟུང་ནས་ གདུལ་བྱ་ལ། ། སྟོན་ མཛད་ རྡོ་ རྗེ་ འཛིན་ རྒྱལ་ དེ་ལ་
འདུད། ། ངན་སོང་སྦྱོང་བའི་རྒྱུད་ཀྱི་བརྗོད་བྱའི་དོན། ། གདུལ་བྱའི་སྡིག་སྒྲིབ་སྦྱོང་བའི་ཐབས་ཀྱི་ཕུལ། །
ལྷོ་སྒོའི་ཆོ་གར་གྲགས་པའི་འགྲེལ་བ་ཞིག ། བློ་ལྡན་འགའ་ལ་ཕན་ཕྱིར་བཤད་པར་བྱ། །
འདི་ལ་གཉིས། སྤྱིར་བསྟན་པ་དང་། བྱེ་བྲག་ཏུ་བཤད་པའོ། ། དང་པོ་ནི། བཅོམ་ལྡན་འདས་ཀྱིས་
གདུལ་བྱའི་དོན་དུ་ཆོས་ཀྱི་ཕུང་པོ་ཇི་སྙེད་ཅིག་གསུངས་པ་དེ་ཐམས་ཅད་ནི་མདོ་སྔགས་ཀྱི་ཕྱོགས་གཉིས་སུ་འདུ་
བ་ཡིན་ལ། སྔགས་ལ་ནི་རྒྱུད་སྡེ་བཞི་ཡོད་པའི་ནང་ནས་རྩ་རྒྱུད་དེ་ཉིད་བསྡུས་པ་དང་། དེ་ལས་འཕྲོས་པའི་
སྦྱོང་རྒྱུད་འདི་ནི་རྣལ་འབྱོར་གྱི་རྒྱུད་དོ། ། སྦྱོང་རྒྱུད་ཀྱིས་གཙོ་བོར་ངན་སོང་སྦྱོང་བའི་ཐབས་སྟོན་ཅིང་། དེ་
ལས་འཇིག་རྟེན་པའི་དཀྱིལ་འཁོར་དྲུག་དང་། འཇིག་རྟེན་ལས་འདས་པའི་དཀྱིལ་འཁོར་དྲུག་སྟེ་བཅུ་གཉིས་
དང་། དེ་དག་སོ་སོའི་དབང་བསྐུར་བའི་ཚུལ་དང་། ཁྱད་པར་དུ་གཤིན་པོ་ལ་དབང་བསྐུར་བ་དང་། ལྷོ་སྒོར་
གྲགས་པའི་ཆོ་གའི་འདི་བཤད་དོ། ། ལྷོ་སྒོར་འདོགས་པའི་རྒྱུ་མཚན་ནི། གཙུག་དགུའི་རྒྱུད་ལས། ལྷོ་ཡི་སྒོ་
ཡི་ས་ཡི་ཆར། ། ཁྲུ་གང་བ་ལ་གྲུ་བཞི་བའི། ། སྟེགས་བུ་ལེགས་པར་བརྩིགས་ནས་ནི། མ་ལྷུང་བ་ཡི་ལྕི་བས་
ཕྱུག ། ཞེས་འབྱུང་བ་ལྟར་ཏེ། དེའི་དོན་འཆད་པ་ན་ཊིཀ་ཆེན་ལས། དཀྱིལ་འཁོར་གྱི་སྒོ་བཞིའི་ནང་ནས་
ལྷོའི་སྐོར་སྟེགས་བུ་པད་དཀར་འཁོར་ལོ་དང་བཅས་པ་ལ་གནས་པའི་མིང་བྱང་སོགས་ཀྱི་རྟེན་བསྐྱེད་ནས་སྦྱང་
བའི་རིམ་པ་ལ་སོགས་པ་བྱེད་པས། ལྷོ་སྒོའི་ཆོ་གར་འདོགས་པ་ཡིན་པར་སྔར་གྱི་ལུང་གིས་ཤེས་སོ་ཞེས་རང་
ལུགས་བཤད་ནས། གཞན་གྱི་ལུགས་བརྗོད་པ་ལ། ཁ་ཅིག་ནི་ཚེ་ལས་འདས་པའི་སྲོག་འཕྲོག་པ་གཤིན་རྗེ་ཡིན་
216

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
ཏེ། དེ་ལྷོ་ན་གནས་པས་དེ་ཚར་གཅོད་པའི་ཕྱིར་ལྷོ་ནས་འགུགས་པའི་མཚོན་བྱེད་དང་། རྒྱ་གར་ན་གྲོང་ཁྱེར་
ཐམས་ཅད་ཀྱི་ལྷོ་སྒོ་ནས་རོ་འདོན་པ་དང་སྒོ་བསྟུན་ནས་ལྷོ་སྐོར་བཏགས་པ་ཡིན་ཟེར་རོ་ཞེས་གསུང་། འདི་ལ་
སྦྱོང་བའམ་སྦྱོང་ང་ཞེས་ཀྱང་བྱ་སྟེ། བགེགས་སྦྱོང་བ། སྡིག་པ་སྦྱོང་བ། མི་ཤིས་པ་སྦྱོང་བའི་ཚུལ་གསུམ་
འབྱུང་བའི་སྒོ་ནས་བཏགས་པ་སྟེ་འཆད་པར་འགྱུར་རོ། ། རྒྱུད་དོན་གསལ་བ་རང་འགྲེལ་དང་བཅས་པ་ལས་
གསོན་པོ་ལ་དབང་བསྐུར་ཚུལ་རྒྱས་པར་བཤད་ནས། གཤིན་པོ་ལ་དབང་བསྐུར་བའི་ཚེ་སྔར་བཞིན་བདག་
འཇུག་བླངས་ཏེ། བཛྲ་དྷར་སོགས་ཀྱིས་ང་རྒྱལ་བཟུང་ནས་བདག་མིང་འདི་ཞེས་བགྱི་བ་ཡི། ། ཞེས་སོགས་
ཀྱིས་གསོལ་བ་བཏབ་པའི་རྗེས་སུ་དཀྱིལ་འཁོར་གྱི་ལྷོ་སྒོའི་ཆར་སྟེགས་བུ་ཁྲུ་གང་གྲུ་བཞི་བ་བྱས་ཏེ། འབྱུང་དང་
ཙནྡན་སོགས་ཀྱིས་བྱུག ། ཁྲུས་བུམ་སོགས་སུ་བྱེད་ན་མགུལ་ཆིངས་སྔོན་པོ་ཅན་བཅས་ལ་རྩ་རིག་སོགས་
བཟླས་ལ་བཞག སྟེགས་བུའི་སྟེང་དུ་པད་དཀར་འདབ་བརྒྱད་ཀྱི་ལྟེ་བར་འཁོར་ལོ་རྩིབས་བརྒྱུད་བྲིས་པའི་སྟེང་
དུ་ཁྲུས་བྱ་ཞིང་། ཡི་གེ་ལེགས་པར་བཏགས་པའི་རོའམ་གོས་སམ་མིང་བྱང་བཞག་ལ་ཞེས་གསུངས་ཏེ། གཤིན་
པོ་ལ་དབང་བསྐུར་རྒྱས་པ་དང་། ལྷོ་སྒོའི་ཁྲུས་ལའང་དབང་གི་ཐ་སྙད་ཡོད་པས་གཉིས་ཀ་ཐུན་མོང་གི་བྱ་
བའོ། ། ད་ལྟ་ནི་གསོན་པོ་ལ་དབང་བསྐུར་བའི་ཚུལ་ཙམ་ཞིག་སྣང་ཡང་། གཤིན་པོ་ལ་དབང་བསྐུར་བའི་ཚུལ་
རྒྱུས་པར་བྱེད་སྲོལ་མི་སྣང་ཞིང་མ་དར་རོ། ། ཚུལ་མཐུན་མ་བྱུང་ཕྱིན་ཚེ་འདས་ལ་དབང་བསྐུར་བའི་ཚུལ་
བཞག་ཀྱང་ཆོག་མོད། ཚེ་འདས་ལ་གཟུངས་ཁྲུས་དང་དབང་བསྐུར་ལེགས་པོ་བྱས་ན་ཕན་ཡོན་ཆེ་ཚུལ་སྦྱོང་
རྒྱུད་སོགས་ལས་བཤད་དེ། སྦྱོང་རྒྱུད་ལས། རོ་ལ་སྔགས་ཀྱིས་བཏབ་ནས་ཀྱང་། ། ཆུ་མཆོག་གིས་ནི་བཀྲུས་
ནས་ནི། ། བཟླས་པའི་དྲི་ཡིས་བྱུག་པར་བྱ། ༈ གོས་དང་རྒྱན་གྱིས་བཀླུབས་ནས་ཀྱང་། ། སྔགས་ཀྱིས་
བཏབ་པའི་བདུག་པས་བདུག ། མེ་ཏོག་ཕྲེང་ལ་ སོགས་པས་མཆོད། ། གཙུག་ཕུད་དཔུང་བ་དེ་བཞིན་
དུ། ། སྔགས་བྲིས་པས་ནི་གདགས་པར་བྱ། ། ཞེས་སོགས་དང༌། དེ་ནས་ངན་སོང་སྦྱོང་བའི་ཕྱིར། ། སྟན་
དང་བཅས་ཏེ་དེ་དབུས་སུ། ། བཞག་པ་ཉིད་དུ་བྱ་བ་ཡིན། ། ཞེས་དང་། གཙུག་དགུ་ལས་ཀྱང་རྒྱས་པར་
བཤད་ལ། དབང་བསྐུར་བའི་ཕན་ཡོན་ནི། རྡོ་རྗེ་གུར་གྱི་རྒྱུད་ལས། རྡུལ་ཚོན་དཀྱིལ་འཁོར་བྲིས་ནས་
ནི། ། གཤིན་ལ་གསོན་བཞིན་དབང་བསྐུར་ན། ། ངན་སོང་གསུམ་དུ་སྐྱེས་ན་ཡང་། ། དེ་ཉིད་ཀྱིས་ནི་ཐར་
བར་འགྱུར། ། ཞེས་དང་། སྦྱོང་རྒྱུད་ལས། གང་ཡང་རུང་བ་ཤི་བའི་ལུས་དཀྱིལ་འཁོར་དུ་བཅུག་སྟེ་དབང་
བསྐུར་ན། སེམས་ཅན་དམྱལ་བར་སྐྱེས་ན་ཡང་སྐྱེས་མ་ཐག་ཏུ་རྣམ་པར་ཐར་ནས་ལྷའི་རིགས་སུ་སྐྱེ་བར་འགྱུར་
རོ། ། ལྷའི་རིགས་དེར་སྐྱེས་ནས་ཀྱང་དེ་བཞིན་གཤེགས་པ་ཐམས་ཅད་ཀྱི་ཆོས་ཉིད་མངོན་སུམ་དུ་བྱེད་དོ། །
217

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
سهند
དེ་བཞིན་གཤེགས་པ་ཐམས་ཅད་ལ་བསྙེན་བཀུར་བ་ལ་སོགས་པ་ཡང་བྱེད་དོ། ། ཕྱིར་མི་ལྡོག་པའི་རྒྱུད་ངེས་པ་
ཅན་དུ་ཡང་འགྱུར་རོ། ། ཞེས་པ་ནས། ལྷའི་དབང་པོ་མདོར་ན་འཇིག་རྟེན་དང་འཇིག་རྟེན་ལས་འདས་པའི་
ཕན་པ་དང་བདེ་བ་ཐམས་ཅད་མྱོང་བར་འགྱུར་རོ། ། ཞེས་དང༌། དབང་བསྐུར་བ་ནི་རབ་ཏུ་བརྟག ། དེ་
ནས་སྡིག་པ་ཀུན་སྦྱངས་ཏེ། ། དམྱལ་བ་ལ་སོགས་སྡུག་བསྔལ་ལས། ། དེ་ནི་མྱུར་དུ་རྣམ་པར་ཐར། ། སྡིག་
ལས་རྣམ་གྲོལ་བདག་ཉིད་དེ། ། དག་པར་གྱུར་བའི་ལྷ་རྣམས་ཀྱི། ། རིགས་སུ་སྐྱེ་བར་གྱུར་ནས་ཀྱང་། ། དེ་
ནི་རྟག་ཏུ་སངས་རྒྱས་དང་། ། ཆོས་བགྲོ་བ་ནི་ཐོབ་པར་འགྱུར། ། ཕྱི་རིམ་ལྡོག་པའི་ས་ལ་གནས། ། རིམ་
གྱིས་བྱང་ཆུབ་ཐོབ་པར་འགྱུར། ། དེ་ ཡི་ གཟུགས་ བརྙན་ བྲིས་ པའམ། ། གུར་གུམ་ གྱིས་ ནི་ མིང་ ཡང་
རུང་། ། ངན་སོང་གསུམ་གྱི་འཇིགས་ཆེན་ལས། ། སེམས་ཅན་རྣམས་ནི་གྲོལ་བྱའི་ཕྱིར། ། སྔགས་མཁན་
གཞན་ལ་ཕན་བརྩོན་ཞིང་། ། སྙིང་རྗེ་ཅན་གྱིས་དབང་བསྐུར་རོ། ། ཞེས་དང་། ཀྱེ་ལྷའི་བུ་རྣམས། ངན་
སོང་དུ་སྐྱེས་ཟིན་པ་དེ་དག་གི་མིང་ལ་ཡང་དབང་བསྐུར་ཞིང་། གཟུགས་བརྙན་ལ་ཡང་དབང་བསྐུར་བར་བྱོས་
ཤིག ། ཞེས་པ་ནས། ཞག་བདུན་དུ་དཀྱིལ་འཁོར་དུ་བཅུག་སྟེ་དབང་བསྐུར་ན་གདོན་མི་ཟ་བར་ཞག་བདུན་
གྱིས་ངན་སོང་གི་སྒྲིབ་པ་ལས་རྣམ་པར་ཐར་བར་འགྱུར་རོ། ། ཞེས་དང་། དུས་འཁོར་གྱི་སྐོར་ལས་ཀྱང་།
རྡུལ་ཚོན་དཀྱིལ་འཁོར་བྲིས་བྱས་ལ། ། གཤིན་ལ་གསོན་བཞིན་དབང་བསྐུར་ན། ། ངན་སོང་གནས་སུ་སྐྱེས་
ན་ཡང་། ། དེ་ཉིད་གྲོལ་བར་ཐེ་ཚོམ་མེད། ། འོན་ཏེ་མིང་ངམ་གཟུགས་བརྙན་ལ། ། དེ་ལྟར་རབ་ཏུ་གནས་
བྱས་ཏེ། ། མཆོད་རྟེན་ནང་དུ་གཞུག་བྱས་ན། ། དེ་ཡི་བསོད་ནམས་བསམ་མི་ཁྱབ། ། ཅེས་དང༌། སྦྱོང་
རྒྱུད་ལས། ཤི་བའི་རོའམ་གཟུགས་བརྙན་ནམ། ། མིང་ལ་ སོགས་པ་ ཡང་བྲིས་ནས། ། ཞེས་གསུངས་
སོ། ། ཕྱི་མ་འདི་དག་གིས་གཟུངས་སྔགས་ཀྱི་མཇུག་ཏུ་གཤིན་པོའི་མིང་སྤེལ་ཚིག་དང་བཅས་པ་བྲིས་ནས་རབ་
གནས་བྱས་ཏེ། མཆོད་རྟེན་རྣམས་ས་ཙྪའི་ནང་དུ་བཅུག་ན་ཕན་ཡོན་ཆེ་བ་དང་། གཤིན་གྱི་གཟུགས་བརྙན་གྱི་
སྙིང་ཁར་སྔགས་སྤེལ་ཚིག་དང་བཅས་པ་བྲིས་ཏེ་བཅུག་ན་ཡང་ལེགས་པར་བཤད་དོ། །
གཉིས་པ་ནི། འདི་ལྷོ་སྒོའི་ཆོ་གའི་དབང་དུ་བྱས་ན་གཉིས་ཏེ། གཤིན་པོ་ལ་བྱ་ཚུལ་དང་། ཚེ་ལྡན་ལ་བྱ་
ཚུལ་ལོ། ། དང་པོ་ལ་གསུམ། སྔོན་འགྲོ་དང་། དངོས་གཞི་དང་། མཇུག་གི་རིམ་པའོ། ། དང་པོ་ལ་བཞི།
རྟེན་བསྐྱེད་པ། དེ་ལ་རྣམ་ཤེས་དགུག་གཞུག་བྱ་བ། སྡིག་སོགས་དགུག་དྲལ། གནས་བྱིན་རླབས་བྱ་བའི་ཚུལ་
ལོ། ། དང་པོ་ལ་རྟེན་ནི་གོང་དུ་བཤད་པ་ལྟར་ཡིན་ཡང་། དེ་ལ་མིང་བྱུང་རྒྱས་པ་ནི་ཚེ་འདས་ཀྱི་གཟུགས་བྲིས་
པའི་གནས་རྣམས་སུ་རིགས་དྲུག་གི་ས་བོན་དང་། ངན་སོང་ལས་ཐར་བའི་སྔགས་མཐར་སྤེལ་ཚིག་བྲིས་པ་དང་།
218

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
འབྲིང་པོ་ལ་དེའི་སྙིང་ཁར་མིང་ཡིག་དང་པོ་ཐིག་ལེས་བརྒྱན་པ་དང་། བསྡུས་པ་ནི་ད་ལྟའི་ཕྱག་ལེན་ལྟར་མིང་
ཡིག་དང་པོ་ཐིག་ལེས་བརྒྱན་པ་ཙམ་སྟེ་གསུམ་སྣང་ངོ༌། ། མིང་ཡིག་དང་པོ་འབྲི་བ་ལ་ཡང་གཉིས་ཡོད་དེ།
དཔེར་ན་རྒྱ་མཚོའི་རྒྱུ་དང་དེའི་ར་ཙམ་འབྲི་བ་ལྟ་བུ་སྟེ་མི་འགལ་ཞིང་། རྒྱ་སྐད་ཀྱི་བྱམས་པའི་མིང་ཡིག་དང་པོ་
ལ་མི་དང་། ཉན་རང་གི་མིང་ཡིག་དང་པོ་ལ་ཧཱུྃ་དང་སཾ་བྲིས་པ་སོགས་ཀྱང་ཡོད་དོ། ། སྤྱིར་ལྷོ་སྒོ་བྱ་བའི་སྔོན་
དུ་དཀྱིལ་འཁོར་གང་ཡིན་པ་དེའི་བདག་བསྐྱེད། བུམ་བསྐྱེད། མདུན་བསྐྱེད་ཀྱི་དཀྱིལ་འཁོར་བསྒྲུབ་ཅིང་
མཆོད་པ་སོགས་བྱ་དགོས་ལ། དབང་བསྐུར་ན་ནི་བདག་འཇུག་ཀྱང་སྔོན་དུ་གཏོང་དགོས་སོ། ། ལྷག་ཏུ་
གཤིན་པོའི་དོན་དུ་བྱ་ན་མདུན་བསྐྱེད་དགོས་ཏེ། ལྷོ་སོའི་ཆོ་ག་ལས། ངན་འགྲོ་བ་ཐམས་ཅད་དཀྱིལ་འཁོར་གྱི་
ཕྱི་རོལ་དུ་བཀུག་པར་བསམས་ལ་ཞེས་པའི་དཀྱིལ་འཁོར་ནི་མདུན་བསྐྱེད་ཀྱི་དཀྱིལ་འཁོར་ལ་བྱ་དགོས་པའི་ཕྱིར་
རོ། ། གློ་བུར་དུ་དམིགས་བསལ་གྱིས་ཅིས་ཀྱང་བྱེད་དགོས་པ་བྱུང་ན། བདག་བསྐྱེད་དང་བུམ་བསྐྱེད་གཉིས་
ཀ་དགོས་ཤིང་། མ་ཐའང་བདག་བསྐྱེད་ཀྱི་མཇུག་ཏུ་ཁྲུས་བུམ་ཙམ་ཞིག་ངེས་པར་བྱ་དགོས་ཏེ། མ་བྱས་ན་
བསླུས་པར་འགྱུར་ལ་དེའི་ཚེ་དཀྱིལ་འཁོར་གྱི་ཕྱི་རོལ་ཏུ་ཞེས་པ་ཡང་བདག་བསྐྱེད་ལ་མོ་སྦྱར་ན་མི་འབྲེལ་བོར་
འགྱུར་བས་དེ་ལ་བསམ་པའམ། ཡང་ན་ངན་འགྲོ་བ་ཐམས་ཅད་མདུན་དུ་བཀུག་པར་གྱུར་ཅེས་བྱའོ། ། རྟེན་
མདུན་དུ་བཞག་པ་ལ། ལས་བུམ་ཡོད་ན་དེའི་ཆུ་དང་མེད་ཀྱང་ལས་སྔགས་བརྗོད་ཅིང་བསངས་ལ། ཨོཾ་ཤུ་ནྱ་ཏ་
སོགས་བརྗོད་དེ་རྟེན་དེའི་སྣང་བ་རང་གི་བ་མི་དམིགས་པའི་སྟོང་བ་ཉིད་ཀྱི་རང་བཞིན་དུ་གྱུར་བར་བསམ། ཨོཾ་
ནི་ཨ་ཨུ་མ་གསུམ་འདུས་པ་ལས་བྱུང་ཞིང་སྐུ་གསུང་ཐུགས་མཚོན་པ་དང་སྔགས་ཀྱི་འགོ་འདྲེན་ནོ། ། ཤུ་སྐྱ་ཏ་ནི་
སྟོང་བ་ཉིད། ཛྙཱ་ན་ནི་ཡེ་ཤེས། བཛྲ་ནི་རྡོ་རྗེ། སྭ་བྷཱ་ཝ་ནི་རང་བཞིན། ཨཱཏྨ་ཀ་ནི་བདག་ཉིད། ཨ་ཧཾ་ནི་ངའོ་
སྟེ། ཡུལ་སྟོང་པ་ཉིད་དང་ཡུལ་ཅན་ཡེ་ཤེས་དབྱེར་མི་ཕྱེད་པའི་རང་བཞིན་གྱི་བདག་ཉིད་དེ་ངའོ་ཞེས་པ་སྟོང་
ཉིད་ཀྱི་དོན་སྒོམ་པའོ། ། སྟོང་པའི་ངང་ལས་ཚེ་འདས་ཀྱི་མིང་ཡིག་དང་པོ་ཐིག་ལེས་བརྒྱན་པ་ཞིག་བྱུང་བ་དེ་
ཡོངས་སུ་གྱུར་བ་ལས། ཚེ་འདས་དེ་ཉིད་གསོན་པའི་དུས་ལྟར་ཐ་མལ་བའི་ཆ་བྱད་ཅན་གཟུགས་དང་ཚོར་བ་ལ་
སོགས་པའི་ཕུང་པོ་ལྔ་དང་། གཟུགས་ལ་སོགས་པ་དམིགས་པ་ཡུལ་གྱི་ཁམས་དྲུག་དང་། མིག་ལ་སོགས་པ་རྟེན་
དབང་པོའི་ཁམས་དྲུག་དང་། མིག་གི་རྣམ་པར་ཤེས་པ་ལ་སོགས་པ་བརྟེན་པ་རྣམ་ཤེས་དྲུག་སྟེ་ཁམས་བཙོ་
བརྒྱད་དང་། གཟུགས་སྒྲ་སོགས་ཡུལ་གྱི་སྐྱེ་མཆེད་དྲུག་དང་། མིག་རྣ་བ་ལ་སོགས་པ་ཡུལ་ཅན་གྱི་སྐྱེ་མཆེད་
དྲུག་སྟེ་སྐྱེ་མཆེད་བཅུ་གཉིས་པོ་ཐམས་ཅད་གསལ་ཞིང་ཡོངས་སུ་རྫོགས་པར་གྱུར་བ་བསམ།
གཉིས་པ་རྣམ་ཤེས་དགུག་གཞུག་ལ་གཉིས། ཕྱག་རྒྱ་དང་བདེན་བརྗོད་ཀྱིས་དགུག་པ་དང་། འོད་ཟེར་
219

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གྱིས་དགུག་ཅིང་གཞུག་པའོ། ། དང་པོ་ནི། རྡོ་རྗེ་བསྡམས་པ་ནང་དུ་བཅིངས་ལ། མཛུབ་མོ་གཉིས་བརྐྱང་བ་
ཅུང་ཟད་བཀུག་ནས་ལྕགས་ཀྱུ་ལྟར་བྱས། མཐེའུ་ཆུང་གཉིས་ཁབ་ལྟར་བརྐྱང་བ་ཚེ་འདས་ཀྱི་མགོར་འཇོག་
པའམ་བཞག་པར་མོས་ནས། འགུགས་སྔགས་ཨོཾ་བཛྲ་སཏྭཱ་ཧཱུྃ་ཛྫ ཞེས་བརྗོད་ཅིང་། དོན་ནི་རྡོ་རྗེའི་སེམས་
ཁུག་ཅིག་ཅེས་པ་སྟེ། གསང་འཇིགས་སོགས་གཞན་ལའང་འདི་ལྟར་བརྗོད་དགོས་ཀྱི། སྔགས་གཞན་དུ་བསྒྱུར་
བ་མི་འཐད་དོ། ། དེ་ཉིད་སྔོན་བྱུང་དང་སྦྱར་ན་སྔོན་རྩ་རྒྱུད་དེ་ཉིད་བསྡུས་པ་གསུངས་པའི་སྐབས་སུ། དྲག་
པོ་དབང་ཕྱུག་ཆེན་པོས་བར་གཅོད་གཏོང་བའི་རྣམ་པ་བསྟན་པ་ན། བཅོམ་ལྡན་འདས་ཕྱག་ན་རྡོ་རྗེས་དབང་
ཕྱུག་ཞབས་འོག་ཏུ་མཚན་ཏེ་བསད་པའི་ཚུལ་མཛད་པ་ལ། བཅོམ་ལྡན་འདས་ཀྱིས་མཁྱེན་བཞིན་དུ་ཕྱག་རྡོར་
ལ་ཁྱོད་ཀྱིས་སངས་རྒྱས་ཐམས་ཅད་ཀྱི་བཀའ་ཉོན་ལ་དབང་ཕྱུག་འདི་རྐང་པའི་འོག་ནས་གཏང་བར་བྱོས་ཤིག་
ཅེས་གསུངས་པས། ཕྱག་རྡོར་གྱིས་བཅོམ་ལྡན་འདས་ལ་བདག་ནི་སངས་རྒྱས་ཐམས་ཅད་ཀྱིས་མ་རུངས་པ་
ཐམས་ཅད་འདུལ་བའི་ཁྲོ་བོའི་རྒྱལ་པོར་དབང་བསྐུར་བས། བདག་གིས་འདི་བཀུམ་ལགས་ན་ནི་བདག་གིས་ཇི་
ལྟར་བཏང་བར་བགྱི་ཞེས་ཞུས་པས། དེ་བཞིན་གཤེགས་པ་ཐམས་ཅད་ཀྱིས་ཕྱག་རྡོར་ལ་དབང་ཕྱུག་ཆེན་པོའི་
སྲོག་གསོ་བའི་ཕྱིར་ཤི་བའི་རྣམ་ཤེས་འགུགས་པའི་སྙིང་པོ་ཨོཾ་བཛྲ་སཏྭཱ་ཧཱུྃ་ཛྫཞེས་པ་འདི་ཉིད་ཐུགས་ཁ་ནས་
ཕྱུང་སྟེ་གནང་བས། ཕྱག་ན་རྡོ་རྗེས་དབང་ཕྱུག་ཆེན་པོའི་རོའི་མགོ་བོར་ཕྱག་རྒྱ་སྔར་བཤད་པ་དེ་བཞག་སྟེ།
སྔགས་བརྗོད་པས་དབང་ཕྱུག་གི་རྣམ་ཤེས་བཀུག་ནས་ལུས་ལ་བཅུག་པས་གསོན་པོར་བསྒྱུར་པའི་སྔོན་བྱུང་གི་
རྣམ་ཐར་རྗེས་འཇུག་གི་ཉམས་ལེན་དུ་སྦྱར་བའོ། ། འདིར་དོགས་གཅོད་ལ། སྟོད་ལུགས་པ་ཁ་ཅིག་ན་རེ་ཆོ་ག་
བྱས་པས་ཆོག་གི། རྣམ་ཤེས་འགུག་པ་མི་དགོས་ཤིང་བཀུག་ཀྱང་མི་ཁུགས་པའི་ཕྱིར། གལ་ཏེ་ཁུགས་ན་གསོན་
པོར་བྱེད་ནུས་པར་འགྱུར་རོ་ཞེས་ཟེར་བ་མི་འཐད་དེ། རྣམ་ཤེས་ཁུགས་མི་ཁུགས་གང་ཡིན་ཡང་ཁུགས་པར་
མོས་ཏེ་ཁྲུས་ཆོག་སོགས་བྱས་ན་ཕན་ཁྱད་ཚེའི། དེ་ལྟར་མ་བྱས་ན་དེ་ཙམ་མི་ཕན་པའི་ཕྱིར་རོ། ། དཔེར་ན་
དགྲ་བགེགས་ལ་མངོན་སྤྱོད་ཀྱི་ལས་བྱེད་པའི་ཚེ་དེའི་གཟུགས་བྱས་ཏེ་རྣམ་ཤེས་འགུགས་པའི་དམིགས་པ་སྔོན་དུ་
བཏང་ནས་དགྲ་བགེགས་དེར་བསྒོམས་ནས་མངོན་སྤྱོད་བྱས་ན་རྟེན་འབྲེལ་གྱིས་དེ་ལ་གནོད་པ་ཆེན་པོར་འགྱུར་
བ་ཡིན་གྱི། རྣམ་ཤེས་དགུག་གཞུག་སོགས་མ་བྱས་པར་གཟུགས་བརྙན་ཙམ་ལ་མངོན་སྤྱོད་ཀྱི་ལས་བྱས་ཀྱང་
གནོད་པ་མི་ཆེ་བ་བཞིན་ནོ། ། གལ་ཏེ་རྣམ་ཤེས་དངོས་སུ་མི་ཁུགས་ན་ཆོ་ག་བྱས་པས་མི་ཕན་ནོ་སྙམ་ན། རང་
ཉིད་ལྷར་བསྒོམས་པས་ཀྱང་ལྟར་དངོས་སུ་མི་འགྱུར་བའི་ཕྱིར་ལྟར་བསྒོམས་པ་དོན་མེད་དུ་ཐལ་ལོ། ། དེ་
བཞིན་དུ་ཡན་ལག་བདུན་པ་ལ་སོགས་པའི་སྐབས་སངས་རྒྱས་བྱང་སེམས་སོགས་སྤྱན་དྲངས་པས་དངོས་སུ་མ་
220

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
བྱོན་ན་ཚོགས་གསོག་སྒྲིབ་སྦྱོང་སོགས་ཐམས་ཅད་དོན་མེད་པར་འགྱུར་རོ། ། དེས་ན་དེའི་ཚེ་ཡང་དངོས་སུ་
བྱོན་མ་བྱོན་བགང་ཡིན་ཀྱང་དངོས་སུ་བྱོན་པར་མོས་པ་ཙམ་ལ་བརྟེན་ནས་ཚོགས་བསོག་སྒྲིབ་སྦྱོང་བྱེད་པའང་དོན་
ཡོད་པའོ། ། དེ་ལྟར་མ་ཡིན་ན་དེ་སྐད་སྨྲས་ཁྱོད་ཀྱིས་ལས་འབྲས་ཐམས་ཅད་ལའང་སྐུར་བ་བཏབ་པར་འགྱུར་
ཏེ། ཡིད་ཀྱིས་གཞན་ལ་ཕན་འདོད་དང་བླ་མ་དཀོན་མཆོག་ལ་དད་པས་སྐྱབས་སུ་འགྲོ་ཞིང་གསོལ་བ་འདེབས་
པ་སོགས་ལས་ཕན་ཡོན་མི་འབྱུང་བར་ཐལ་བ་དང་། ཡིད་ཀྱིས་གཞན་ལ་གནོད་པའི་བསམ་སྦྱོར་ངན་པ་བྱས་པ་
སོགས་ལ་སྡིག་པ་མེད་པར་འདོད་དགོས་པའི་སྐྱོན་ཆེན་པོར་ཐལ་བར་འགྱུར་བའི་ཕྱིར་རོ། ། གལ་ཏེ་སྐྱེ་བ་
གཞན་བླངས་ཟིན་པ་ཞིག་ཡིན་ན་རྣམ་ཤེས་དགུག་གཞུག་བྱ་མི་དགོས་སོ་སྙམ་ན། དེ་ཡང་བྱས་ཆོག་སྟེ། ཊཱིཀ་
ཆེན་ལས། གལ་ཏེ་དེ་སྐྱེ་བ་གཞན་ཞིག་བླངས་ཟིན་པའི་སྟོབས་ཀྱིས་དེར་དངོས་སུ་འོང་བའི་སྐབས་མེད་པ་ཞིག་
ཡིན་ནའང་རྣམ་ཤེས་དགུག་པའི་ཆོ་ག་བྱས་ན་ཕན་ཡོན་ཆེའོ། ། དེ་ལྟ་མིན་ན་ཕན་ཆུང་སྟེ། དཔེར་ན་དགྲ་
བོའི་མངོན་སྤྱོད་ཀྱི་ལས་ཞེས་སོགས་དཔེ་དོན་སྦྱར་ནས་གསུངས་པའི་ཕྱིར་རོ། ། ཤི་ན་རྣམ་ཤེས་དང་ལུས་
གཉིས་ལས་སྟོབས་ཀྱིས་འབྲེལ་བ་ཆད་པས་རྣམ་ཤེས་སླར་རང་ལུས་ལ་འཇུག་མི་ནུས་ཤིང་། ལུས་ལ་འཇུག་མི་
འདོད་པར་ཡང་བཤད་པས་རྣམ་ཤེས་ལུས་ལ་ཞུགས་ཀྱང་གསོན་པོར་འགྱུར་མི་དགོས་ལ། སླར་རྣམ་ཤེས་ལུས་
ལ་བཅུགས་ནས་གསོན་པོར་བསྒྱུར་དུ་ཡོད་པ་ནི་སྔར་དྲངས་པའི་དབང་ཕྱུག་གི་ལོ་རྒྱུས་དང་། དུས་འཁོར་གྱི་
མཆོག་མི་འགྱུར་གྱི་སྐབས་ནས་ཤི་ལོག་གི་དཔེར་བརྗོད་དང་། གླེང་བཟའ་ཆོས་སྐྱིད་ཀྱི་ལོ་རྒྱུས་སོགས་ལས་ཀྱང་
ཤེས་ལ། སྨན་བླའི་མདོ་ལས་ཀྱང་། མཛའ་བཤེས་དང་ཉེ་དུ་དང་སྣག་གི་གཉེན་མཚམས་དུ་བ་རྣམས་ཀྱིས་ནི་
བསྐོར། ཕྱོགས་རྣམས་ནི་མུན་པར་མཐོང་གཤིན་རྗེའི་མི་རྣམས་ཀྱིས་ནི་དྲངས་ཏེ། དེའི་ལུས་འདི་ན་ཉལ་ཡང་
རྣམ་པར་ཤེས་པ་ཆོས་ཀྱི་རྒྱལ་པོའི་གཤིན་རྗེའི་མདུན་དུ་འཁྲིད་ཅིང་། མི་དེ་དང་ལྷན་ཅིག་སྐྱེས་པའི་ལྷ་སླད་
བཞིན་འབྲང་བ་གང་ལགས་པ་དེས་ནི་དགེ་བའམ་མི་དགེ་བ་ཇི་ལྟར་བགྱིས་པ་དེ་དག་ཐམས་ཅད་ལེགས་པར་ཡི་
གེར་བྲིས་ནས་ཆོས་ཀྱི་རྒྱལ་པོ་གཤིན་རྗེ་ལ་ཕུལ་བ་དང་། ཞེས་པ་ནས། དེའི་རྣམ་པར་ཤེས་པར་སླར་ལོག་ཅིང་
རྨི་ལམ་རྨིས་པ་བཞིན་དུ་བདག་ཉིད་ཀྱིས་འཚལ་བའི་གནས་དེར་བགྱིས་ཏེ། ཡང་ན་ཉི་གདུགས་བདུན་ཞེས་པ་
ནས། གདུགས་བཞི་བཅུ་རྩ་དགུ་ལ་དེའི་རྣམ་པར་ཤེས་པ་སླར་ལྡོག་ཅིང་དྲན་པ་རྙེད་ལ། ཞེས་གསུངས་པ་ལྟར་
ཏེ། འདིར་གདུགས་བདུན་ནས་བཞི་བཅུ་རྩ་དགུ་ཞེས་གསུངས་པའི་གདུ་གས་ནི་ཞག་བདུན་ནས་བཞི་བཅུ་ཞེ་
དགུའི་མིང་ངོ་། ། དེས་ན་བར་དོ་ན་ཡོད་པའི་ཚེ་ཆོ་ག་བྱེད་པའི་སར་རྨི་ལམ་རྨི་བ་བཞིན་དུ་འོངས་ནས་ཆོ་ག་
ཉན་པ་ལ་འཇུག་པ་མི་འགལ་བར་སེམས་སོ། ། བདེན་བརྗོད་ཀྱིས་འགུགས་པ་ནི། ཡང་དག་པར་རྫོགས་པའི་
221

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སངས་རྒྱས་ཀྱི་བདེན་པ་དང༌། དམ་པའི་ཆོས་ཀྱི་བདེན་པ་དང་། འཕགས་པའི་དགེ་འདུན་གྱི་བདེན་པ་དང་།
དེ་བཞིན་གཤེགས་པ་དང་ཞེས་སོགས་ཀྱི་དོན་ནི། ཊཱིཀ་ཆེན་ལས། དཀྱིལ་འཁོར་འདི་ཉིད་ཀྱི་ལྷའི་དབང་དུ་
བྱས་ན་གཙོ་བོ་དང་ཤར་དང་ཤར་ལྷོ་བ་རྣམས་ནས་བྱང་དང་བྱང་ཤར་གྱི་བར་གྱི་ལྷ་རྣམས་དེ་བཞིན་གཤེགས་
པའི་རིགས་ནས་ལས་ཀྱི་རིགས་ཀྱི་བར་ལྔ་དང་རིམ་པ་བཞིན་དུ་སྦྱོར་རོ་ཞེས་གསུངས་ཤིང་། དེ་བཞིན་གཤེགས་
པ་ནི་རྣམ་སྣང་ཙམ་དང་། རྡོ་རྗེ་དང་རིན་པོ་ཆེ་དང་པདྨ་དང་ལས་ཀྱི་རིགས་བཞི་ནི་ཤར་དང་ཤར་ལྷོཔ་ནས་
བྱུང་དང་བྱང་ཤར་གྱི་བར་འཇོག་པར་མཛད་དེ། དེ་ལྟ་ནའང་དེ་བཞིན་གཤེགས་པའི་རིགས་ཉུང་བར་སྣང་
ངོ༌། ། ཡང་ཊིཀྐར་རྩ་རྒྱུད་དེ་ཉིད་བསྡུས་པ་ལས་གསུངས་པའི་རིགས་ལྔ་ནི་དེ་བཞིན་གཤེགས་པ་དང་། དུམ་
བུ་བཞིའི་ལྷ་རྣམས་དང་སྦྱར་བའི་རིགས་བཞི་འཇོག་ཚུལ་ཞིག་བཤད་དེ་སྔོན་མ་དང་མི་འདྲའོ། ། འདིར་སྤྱི་
འགྲོ་ལྟར་བྱས་ན་རྣམ་སྣང་དང་དེའི་རིགས་ཀྱི་ལྷནི་དེ་བཞིན་གཤེགས་པའི་རིགས། མི་བསྐྱོད་པ་དང་དེའི་
རིགས་ཀྱི་ལྷ་ནི་རྡོ་རྗེའི་རིགས། རིན་འབྱུང་དང་དེའི་རིགས་ཀྱི་ལྷ་ནི་རིན་པོ་ཆེའི་རིགས། འོད་དཔག་མེད་དང་
དེའི་རིགས་ཀྱི་ལྷ་ནི་པདྨའི་རིགས། དོན་གྲུབ་དང་དེའི་རིགས་ཀྱི་ལྷ་ནི་ལས་ཀྱི་རིགས་སུ་འཇོག་གོ ། འོན་ཀྱང་
དེ་བཞིན་གཤེགས་པ་ལྔ་ནི་རིགས་དེ་དག་གི་གཙོ་བོ་ཡིན་ལ། འཁོར་རྣམས་ནི་དེ་དང་དེའི་རིགས་ཏེ། རིགས་ལྔ་
བོ་རེ་རེ་ལའང་རིགས་ཆུང་ལྔ་ལྔར་འབྱེད་པའི་སྐབས་ཀྱང་ཡོད་དོ། ། སྙིང་པོ་དང་། ཕྱག་རྒྱ་དང་ཞེས་སོགས་
ཀྱི་དོན་ནི། ཊཱིཀ་ཆེན་ལས། ལྷ་གཅིག་ལ་སྦྱར་ན་སྐུ་དང་ཐུགས་དང་གསུང་དང་འཕྲིན་ལས་རྣམས་ནི་སྙིང་པོ་
དང་ཕྱག་རྒྱུ་དང་གསང་སྔགས་དང་རིག་སྔགས་རྣམས་སུ་རིམ་པ་བཞིན་སྦྱོར་བ་ཡིན་པ་འདྲའོ་ཞེས་གསུངས་ལ།
སྤྱིར་བཤད་ན་སྔགས་ཀྱི་ལྷ་རྣམས་ལ་ནི་རང་གི་སྙིང་པོའི་སྔགས་དང་། དེའི་ཕྱག་རྒྱུ་ཕྱག་མཚན་ལྟ་བུ་དང་།
དེའི་གསང་སྔགས་དང་། རིག་སྔགས་རྣམས་ཡོད་ཅིང་དེ་ལ་ཡང་དྲང་ངེས་གཉིས་ཀྱི་དབྱེ་བ་ཡོད་པས་སོ་སོར་ཕྱེ་
ན་ནི་ཤིན་ཏུ་མང་ངོ་། ། དེ་ལྟ་བུ་དང་ལྡན་པའི་རྒྱུད་སྡེ་བཞི་འབྲེལ་གྱི་ལྷའི་ཁྱད་པར་ཇི་སྙེད་ཡོད་པ་ཐམས་ཅད་
དང་ཞེས་པའོ། ། འདིར་ཁ་ཅིག་ལྷའི་ཁྱད་པར་ཅན་ཞེས་འདོན་པ་ནི་མ་དག་པ་ཁོ་ན་སྟེ། གལ་ཏེ་ཁྱད་པར་
ཅན་ཞེས་བྱ་ན། དེ་ལ་ལྷའི་ཞེས་པའི་རྣམ་དབྱེ་དྲུག་པ་དགོས་མེད་དུ་འགྱུར་བའི་ཕྱིར་ཏེ། གཞུང་དུ་ནི་ལྷའི་
ཁྱད་པར་ཞེས་འབྱུང་གི་ལྷའི་ཁྱད་པར་ཅན་ཞེས་མི་འབྱུང་བའི་ཕྱིར་རོ། ། ཁྱད་པར་དུ་ཀུན་རིག་ལ་རྣམ་པར་
སྣང་མཛད་ཀྱི་ལྷ་ཚོགས་ཞེས་དང་། གཞན་ལ་ཡང་ལྷ་དེ་དང་དེ་འཁོར་དང་བཅས་པ་རྣམས་ཀྱི་བདེན་པའི་བྱིན་
གྱིས་བརླབས་ཀྱིས། མིང་འདི་ཞེས་བགྱི་བའི་རྣམ་པར་ཤེས་པ་ཞེས་པ་ནི་ཡིད་ཀྱི་རྣམ་ཤེས་ཙམ་མིན་གྱི་དེ་དང་
ལྡན་པའི་བར་དོའི་ཕྲ་བའི་ལུས་ཅན་དང་། དེ་ཉིད་འདོད་ཁམས་ལ་སོགས་པ་ཁམས་གསུམ་དང་། ལྷ་ལ་སོགས་
222

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
པ་འགྲོ་བ་རིགས་དྲུག་དང་། མངལ་སྐྱེས་ལ་སོགས་པ་སྐྱེ་གནས་བཞིས་བསྡུས་པའི་འཇིག་རྟེན་གྱི་ཁམས་གང་
ནས་སྐྱེ་བ་བཟུང་སྟེ་གནས་ཀྱང་། སྐད་ཅིག་ཐང་ཅིག་ཡུད་ཙམ་ལ་གནས་འདིར་མཆིས་པར་གྱུར་ཅིག་ཅེས་པ་ནི་
དུས་མྱུར་བའི་མཚོན་བྱེད་ཡིན་གྱི། དེ་དག་གི་ཚད་ཁོ་ན་ངེས་གཟུང་དུ་མི་དགོས་སོ། ། དེ་དག་གི་ཚད་ལ་དུས་
མཐའི་སྐད་ཅིག་ནི་དུས་ཀྱི་ཐུང་མཐའ་ཡིན་པས་དེ་ལས་ཡུན་ཐུང་བ་མེད་ལ། དེའི་ཡུན་ནི་སེམས་ཀྱི་སྐད་ཅིག་མ་
གཅིག་དང་། རྡུལ་ཕྲ་རབ་བླ་འོག་བསྒྱུར་བ་དང་། སེ་གོལ་གཅིག་ཏོག་པའི་ཡུན་ལ་རེ་བཞིར་དགོས་པའི་ཆ་
གཅིག་ལ་བཤད་པ་སྟེ་གསུམ་མོ། ། དུས་མཐའི་སྐད་ཅིག་མ་བརྒྱ་ཉི་ཤུའི་ཡུན་ལ་ནི་དེའི་སྐད་ཅིག་མ་གཅིག་སྟེ་བྱ་
རྫོགས་ཀྱི་སྐད་ཅིག་མའོ། ། དེའི་སྐད་ཅིག་མ་དྲུག་ཅུའི་ཡུན་ལ་ནི་ཐང་གཅིག་གོ། དེ་སུམ་ཅུའི་ཡུན་ལ་ནི་ཡུད་
ཙམ་གཅིག་གོ༧གཉིས་པ་ནི། རང་ལྷར་གསལ་བའི་ཐུགས་ཀ་ནས་འོད་ཟེར་ལྕགས་ཀྱུ་ལྟ་བུ་འཕྲོས་པས། ཚེ་
འདས་ཀྱི་རྣམ་པར་ཤེས་པ་དེ་ཉིད་ཁ་དོག་དམར་ཞིང་གསལ་བ་ཨ་ཐུང་གི་རྣམ་པར་བཀུག་ནས། རྟེན་གྱི་སྤྱི་
གཙུག་ནས་ཞུགས་ཏེ་སྙིང་ཁར་ཐིམ་པར་བསམ། ཁ་ཅིག་ཛ༔ ཧཱུྃ་བཾ་ཧོ༔ ཞེས་པ་ལྟ་བུ་བརྗོད་པར་མཛད་དེ་མི་
འགལ། ཨ་ཐུང་ཞེས་པ་དབྱིངས་ཡིག་གི་དང་པོ་ཨ་ཐུང་རིང་ཆ་མེད་པའི་རྣམ་པར་འགུགས་པའི་དོན་ཡིན་གྱི།
སྐབས་གཞན་ལས་ཨ་ཐུང་ཤད་ཀྱི་རྣམ་པ་ཅན་དུ་བཤད་པ་ཡོད་ཀྱང་འདིའི་དོན་མིན་ནོ། ། །
གསུམ་པ་སྡིག་སོགས་དགུག་དྲལ་ནི། ཨོཾ་ཤོདྷ་ནེ་ཤོདྷ་ནེ་སརྦ་པཱ་པཾ་ཨཱ་ན་ཡ་ཧཱུྃ་ཞེས་བརྗོད་པས་ཚེ་འདས་
ཀྱི་སྡིག་སྒྲིབ་ཐམས་ཅད་ཀྱང་བཀུག་པར་བསམ། སྔགས་དོན་ནི། ཤོདྷ་ནེ་ཤོདྷ་ནེ་ནི་སྦྱོངས་ཤིག་སྦྱོངས་ཤིག
སརྦ་པཱ་པཾ་ནི་སྡིག་པ་ཐམས་ཅད། ཨཱ་ན་ཡ་ནི་ཁུག་ཅིག་ཅེས་པ་སྟེ། སྡིག་པ་ཐམས་ཅད་ཁུག་ལ་སྦྱོངས་ཤིག་ཅེས་
པ་སྟེ། སྔགས་འདི་ནི་གཙུག་དགུ་ལས་གསུངས་སོ། ། སྐབས་འདིར་ངེས་པར་དགོས་པ་མིན་ཡང་རྒྱས་པ་ལ་སྤྲོ་
ན། རྡོ་རྗེ་ཁུ་ཚུར་གཉིས་ཀྱི་ནང་དུ་མཛུབ་མོ་ལྕགས་སྒྲོག་ལྟར་བཅིངས་ལ་ལེགས་པར་གྱེན་དུ་འཕང་པ་ལྟུང་བ་
སློང་བའི་ཕྱག་རྒྱ་བྱས་ལ། ཨོཾ་སརྦ་ཨ་པཱ་ཡ་ཞེས་སོགས་བརྗོད་པས་ངན་འགྲོ་བ་ཐམས་ཅད་མདུན་བསྐྱེད་ཀྱི་
དཀྱིལ་འཁོར་གྱི་ཕྱི་རོལ་ཏུ་བཀུག་པར་བསམ། སྔགས་དོན་ནི། སརྦ་ཨ་པཱ་ཡ་ནི་ངན་སོང་བ་ཐམས་ཅད། ཨཱ་
ཀཎ་ཎེ་ནི་འགུགས་པར་བྱེད་པ། བི་ཤོ་དྷ་ན་ནི་རྣམ་པར་སྦྱོངས་ཤིག བཛྲ་ས་མ་ཡ་ནི་མི་ཕྱེད་པའི་རྡོ་རྗེ་སྟེ། རྡོ་
རྗེདང་མཚུངས་ཤིང་མཉམ་པའི་སྔགས་དང་ཕྱག་རྒྱས་ངན་འགྲོ་བ་རྣམས་བཀུག་ནས་སྡིག་སྒྲིབ་སྦྱོངས་ཤིག་
པའོ། ། འགུགས་པ་འདི་ནི་སྔོན་དེ་ཉིད་བསྡུས་པ་གསུངས་པའི་ཚེ། ཕྱག་ན་རྡོ་རྗེས་སྔགས་འདི་བརྗོད་དེ་ངན་
འགྲོ་བ་རྣམས་བཀུག་ནས་རི་རབ་ཀྱི་རྩེ་མོའི་ཕྱི་རོལ་ཏུ་འཁོད་པར་མཛད་ཅིང་དེ་རྣམས་ལ་བོས་ནས་འདི་སྐད་
ཅེས་གསུངས་སོ། ། ཀྱེ་བཟོད་ལྡན་རྣམས་དཀོན་མཆོག་གསུམ་སྐྱབས་སུ་མཆི་བ་དང་། དམ་ཚིག་དང་སྡོམ་པ་
223

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ། 
JI
དང་ངན་སོང་ཐམས་ཅད་ལས་ཐར་བའི་ཕྱག་རྒྱུ་དང་སྙིང་པོ་འདི་ཟུངས་ཤིག་ཅེས་གསུངས་པ་དང་། དེ་ནས་
ངན་སོང་བ་དེ་རྣམས་ཀྱིས་བཅོམ་ལྡན་འདས་བདག་ཅག་སྡུག་བསྔལ་གྱིས་གཟིར་བ་འདི་ལས་བསྐྱབ་ཏུ་གསོལ།
བདག་ཅག་སངས་རྒྱུས་དང་ཆོས་དང་དགེ་འདུན་དང་ཁྱོད་ལ་ཡང་སྐྱབས་སུ་མཆིའོ་ཞེས་པ་ལྟར་འདིར་ཡང་དེ་
དང་མཐུན་པར་བསམ་པའོ། ། དེ་ནས་རྡོ་རྗེ་བསྡམས་པ་ལས་གུང་མོ་བསྒྲེངས་ལ་མཐེ་བོང་གཉིས་དང་མཐེའུ་
ཆུང་བསྲང་སྟེ་མཉེ་ཞིང་དྲལ་བ་སྡིག་པ་འཇོམས་པའི་ཕྱག་རྒྱ་དང་། ཨོཾ་བཛྲ་པཱ་ཎི་པི་སྤོ་ཊ་ཡ་ཞེས་སོགས་བརྗོད་
པས་ངན་སོང་བ་དེ་རྣམས་ཀྱི་སྡིག་སྒྲིབ་ཐམས་ཅད་བཅོམ་ཞིང་། དེ་རྣམས་དེ་ནས་ཤི་སྟེ་རྣམ་སྣང་གི་ཞབས་དྲུང་
དུ་སྐྱེས་ཤིང་ལུས་རྟེན་རྒྱུ་མཚོར་དོར་རོ་ཞེས་འབྱུང་བ་ཡང་སྔོན་བྱུང་དང་བསྟུན་པའོ། ། སྔགས་དོན་ལ། བཛྲ་
པཱ་ཎི་ནི་ཕྱག་ན་རྡོ་རྗེ་ཞེས་པོས་ནས། བི་སྤོ་ཊ་ཡ་ནི་རྣམ་པར་དྲོལ་ཅིག་པ་སྟེ། བི་དི་རྣམ་པར། སྤོ་ཊ་ཡ་ནི་སྲོལ་
ཅིག་པའོ། ། གང་དྲོལ་ནས་སརྦ་ཨ་པཱ་ཡ་ནི་ངན་སོང་ཐམས་ཅད་དོ། ། བནྡྷ་ནཱ་ནི་འཆིང་བ་རྣམས་སོ། ། བྲུ་
མོག་ཡའི་པྲ་ནི་རབ་དང་། མོཀྵ་ནི་ཐར་བའམ་གྲོལ་བ་སྟེ། ངན་སོང་གི་འཆིང་བ་རྣམས་རབ་ཏུ་གྲོལ་བར་གྱིས་
ཤིག་ཅེས་པའོ། ། སརྦ་ཨ་པཱ་ཡ་ག་ཏེ་ནི་ངོ་ན་སོང་གི་འགྲོ་བ་རྣམས་ཏེ། ག་ཏེ་ནི་འགྲོ་བའོ། ། སརྦ་སཏྭཱ་ན་
ནི་སེམས་ཅན་ཐམས་ཅད། ཏ་ཐཱ་ག་ཏ་བཛྲ་ས་མ་ཡ་ཏྲ་ཊ་ནི་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་
ཚིག་གིས་དྲོལ་ཅིག་ཅེས་པའོ། ། རྣམ་སྣང་གི་ཞབས་དྲུང་དུ་སྐྱེས་ཞེས་པ་ནི་འདུས་པ་ལ་མི་བསྐྱོད་པ་དང་།
འཇིགས་བྱེད་ལ་རྡོ་རྗེ་འཇིགས་བྱེད་ཀྱི་ཞབས་དྲུང་དུ་སྐྱེས་ཞེས་བསྒྱུར་དུ་རུང་ཞིང་། བ་ཚྭ་ཅན་གྱི་རྒྱ་མཚོ་ནི་ཕྱིའི་
རྒྱ་མཚོ་དང་གླིང་བར་གྱི་རྒྱ་མཚོ་རྣམས་སོ། ། དེ་ནས་ཨོཾ་སརྦ་བིད་ཞེས་སོགས་བརྗོད་ཅིང་སྙིང་ཁར་རྡོ་རྗེ་
བསྡམས་པ་སྒྲ་དང་བཅས་པ་ལན་གསུམ་དྲལ་བས། ཚེ་འདས་ཀྱི་སྡིག་སྒྲིབ་ཐམས་ཅད་སྦྱངས་པར་བསམ།
སྔགས་དོན་ལ། སརྦ་བི་ད་ནི་ཐམས་ཅད་རིག་པ་སྟེ་ཀུན་རིག་ཅེས་བོས་ནས་སརྦ་ཨ་པཱ་ཡ་ནི་ངན་སོང་ཐམས་ཅད།
བི་ཤོདྷ་ནེ་ནི་སྦྱོངས་ཤིག་པ་དང་། བཛྲ་བནྡྷ་ཏྲ་ཊ་ནི་རྡོ་རྗེས་འཆིང་བ་དྲོལ་ཅིག་ཅེས་པའོ། ། འདིར་སརྦ་པཱ་པཾ་
པི་ཤོདྷ་ན་ཞེས་པ་ཞིག་འབྱུང་སྟེ། དེ་ལྟར་ན་སྡིག་པ་ཐམས་ཅད་སྦྱོངས་ཞེས་པའོ། །
བཞི་བ་གནས་བྱིན་བརླབ་བྱ་བ་ལ་ཐུན་མོང་བ་ནི། ཨོཾ་སརྦ་བིད་མོ་ཞེས་སོགས་རིགས་གསུམ་གྱི་སྔགས་
ཀྱིས་གནས་གསུམ་བྱིན་གྱིས་བརླབ། སརྦ་བིད་ནི་ཀུན་རིག་གམ་ཐམས་ཅད་རིག་པ་ཞེས་པའི་དོན་ཡིན་པས།
ཐམས་ཅད་རིག་པའི་མཁྱེན་པ་ནི་ལྷ་གཞན་ལ་ཡང་འཇུག་ཀྱང་། དཀྱིལ་འཁོར་གཞན་ལ་ཚེ་འདས་ཀྱི་སྤྱི་བོར་ཨོཾ་
ཞེས་སོགས་བྱ་བར་བཤད་པ་ལྟར་ཡང་རུང་། ཐུན་མོང་མ་ཡིན་པའི་གནས་བྱིན་བརླབ་ནི། སྦྱོང་རྒྱུད་ལས།
སྙིང་ཁ་ལྐོག་མ་ཁ་ཕྱོགས་སུ། ། དཔྲལ་བ་མཛོད་སྤུ་རྣ་བ་གཉིས། ། མགོ་བོ་གཙུག་ཕུད་དཔུང་བ་གཉིས། །
224

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
སྣ་དང་རྐེད་པ་པུས་མོ་བོལ། ། ལོང་བུ་སྣ་ཡི་རྩེ་མོ་དང་། ། མིག་གཉིས་དང་ནི་གསང་བ་ཡི། ། ཞེས་གསུངས་
པ་ལྟར་གནས་ཉེར་གཉིས་སུ་རྡོ་རྗེ་ཁུ་ཚུར་གཉིས་བཅིངས་ནས་མཐེ་བོང་དང་གུང་མོ་དང་མཐེའུ་ཆུང་གྱེན་དུ་
བསྒྲེང་སྟེ་ཁ་སྦྱར་ནས་མཛུབ་མོ་དང་མིང་མེད་སེམས་དཔའི་སྐྱིལ་ཀྲུང་བྱས་པ་གཏུགས་ཤིང་། ཨོཾ་བཛྲ་ཨ་དྷི་ཏིཥྛ་
ཛྷཱ་ན་ས་མ་ཡ་ཧཱུྃ་ཞེས་པས་བྱིན་གྱིས་བརླབ། སྔགས་དོན་ལ། ཨ་དྷི་ཏིཥྛ་ནི་བྱིན་གྱིས་རློབས་ཤིག གང་གིས་ན་
བདྲ་ཛྷཱ་ན་སྟེ་རྡོ་རྗེ་ཡེ་ཤེས་ཀྱིས་སོ། ། ཇི་ལྟར་ན་ས་མ་ཡ་སྟེ་དམ་ཚིག་ཅན་དུའོ་ཞེས་པའོ། །
གཉིས་པ་དངོས་གཞི་ལ་གཉིས། སྦྱར་བ་གསུམ་དང་། དེའི་ལྷག་མ་བཤད་པའོ། ། དང་པོ་ལ་གསུམ།
བགེགས་སྦྱང་པ། སྡིག་པ་སྦྱང་བ། མི་ཤིས་པ་སྦྱང་བའོ། ། དང་པོ་ནི། འདིར་བགེགས་སྦྱོང་པའི་རྒྱུ་མཚན་
གང་ཡིན་ཞེ་ན། དེའི་ལན་དོགས་གཅོད་སྐོར་ཊིཀ་ཆེན་ལས་བཤད་པ་ལྟར་འདིར་བཀོད་ན་དེ་ཉིད་ལས། སྦྱོང་
རྒྱུད་ཚེ་དཔག་མེད་ཀྱི་སྐབས་སུ། དེ་ནས་དེ་ཡི་སྡིག་བཅོམ་ལུས། ། བགེགས་དང་བྲལ་ཏེ་ཅི་བདེ་བར། ། ་
མཐོ་རིས་འཇིག་རྟེན་མི་ཡི་ནང་། ། ཁམས་གསུམ་སོང་ནི་ཅི་བདེར་སྤྱོད། ། ཅེས་གསུངས་པས། སྡིག་པ་
དྲལ་བའི་རྗེས་སུ་བགེགས་དང་འབྲལ་དགོས་པར་བསྟན། དེ་ལ་མོ་མ་རྣམས་ན་རེ། ཚེ་ལས་འདས་པའི་བར་དོ་
བ་དེ་བགེགས་ཀྱིས་བཟུང་ནས་ཡོད་ཅིང་། དེ་དང་མ་བྲལ་ན་ཚེ་ལས་འདས་པའི་ཆ་བྱད་དུ་དེའི་འཁོར་དུ་སྐྱེས་
ནས་གཞན་ལ་གནོད་པ་ཡིན་ཟེར་བ་ནི་མི་བདེན་ཏེ། བར་དོ་བ་སྐྱེ་བ་ཕྱི་མ་སྐྱེས་འགྱུར་དེའི་གཟུགས་སུ་ཡོད་ཀྱི།
སྐྱེ་བ་སྔ་མའི་གཟུགས་སུ་མེད་པའི་ཕྱིར་དང༌། ཅིས་དེ་ཡི་དྭགས་སུ་སྐྱེས་ན་ཡང་ཡི་དྭགས་ཀྱི་གཟུགས་སུ་ཡོད་ཀྱི།
སྐྱེ་བ་སྔོན་མའི་གཟུགས་སུ་མེད་པའི་ཕྱིར་རོ། ། འོན་ཀྱང་དེ་ལྟར་སྣང་བ་ནི་གདོན་གྱི་རིགས་འགའ་ཞིག་ཚེ་ལས་
འདས་པའི་ཆ་བྱད་བཟུང་སྟེ། དེའི་སྔོན་གྱི་རྒྱུ་མཚན་ཤེས་པར་བྱས་ནས་ཚེ་ལས་འདས་པའི་ཉེ་འབྲེལ་རྣམས་ཀྱི་
རྨི་ལམ་དུ་འབྱུང་བ་དང་། གཞན་ལ་བབས་ནས་སྨྲ་བ་འབྱུང་བ་ཡོད་དེ། ངམ་ཏེར་ཀླུ་གོང་དང་གྲུབ་ཐོབ་ཉི་
ཕུག་པའི་གཏམ་བརྒྱུད་བཞིན་ནོ། ། དེ་སྐད་དུ་ཡང་ཚེ་འཕོས་པ་ཇི་ལྟར་འགྱུར་བ་བསྟན་པའི་མདོ་ལས། ཀྱེ་
རྒྱལ་པོ་ཆེན་པོ་མི་རྣམས་ཚེ་འཕོས་པའི་ཚེ་ལས་དགེ་སྡིག་གང་སྤྱད་པ་བཞིན་མཐོ་རིས་དང་ངན་སོང་དག་ཏུ་སྐྱེ་བ་
ལེན་ཏེ། རྒྱལ་པོ་ཆེན་པོ་འཇིག་རྟེན་པ་དག་ཟེར་བ་ལྟར་མ་ལགས་སོ། ། ཚེ་འཕོས་པ་འདིའི་ཆ་ལུགས་ལྟར་
སྣང་བ་ནི་བར་སྣང་ཁམས་འདི་ན་དྲི་ཟའི་འཇིག་རྟེན་གྱི་ཁམས་དཔག་ཏུ་མེད་པ་བསམ་གྱིས་མི་ཁྱབ་པ་མཐར་
ཐུག་པ་མེད་པ་ཡོད་དེ། དྲི་ཟ་འཆི་ཁ་མའི་སེམས་ལ་ཉེ་བར་འཇུག་ཅེས་བྱ་བའི་རིགས་ཡོད་དེ། དེས་དྲི་ཟའི་
ཟས་བཙལ་བའི་ཕྱིར་ཚེ་འཕོས་པའི་ལུས་དང་གོས་དང་རྒྱན་དང་ཆ་ལུགས་ལྟ་བུ་དག་ཀྱང་སྤྲུལ་བར་བྱེད་དེ། ཚེ་
འཕོས་པ་དེའི་ཆ་ལུགས་དང་གཏམ་བྱེད་ཅིང་སྤྲུལ་བ་སྟོན་པ་དག་ཀྱང་ཡོད་དོ། ། རྒྱལ་པོ་ཆེན་པོ་འདི་ལས་
225

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཞན་ཡང་ཡོད་དེ། དྲི་ཟ་ལས་མ་གཏོགས་པ་གཞན་ཡང་གནོད་སྦྱིན་དང་ཤ་ཟ་དང་འབྱུང་བོ་ལ་སོགས་པས་ཚེ་
འཕོས་པའི་ཕའམ། བུའམ་སྤུན་ལ་སོགས་པ་བསླུ་བའི་ཕྱིར་མི་མ་ཡིན་པ་དེས་འཇིག་རྟེན་པའི་རྫུ་འཕྲུལ་གྱིས་ཚེ་
འཕོས་པའི་གཏན་ཚིགས་དང་། བསམ་པ་དང་ལོ་རྒྱུས་དག་ཤེས་པར་བྱས་ནས་མི་མ་ཡིན་པ་དེའི་བྱིན་རླབས་
ཀྱིས་ཕ་མ་ལ་སོགས་པ་མཐོང་བ་དང་། རྨི་ལམ་དུ་འབྱུང་བ་ཡང་ཡོད་དེ། ཀྱེ་རྒྱལ་པོ་ཆེན་པོ་འདི་ལས་གཞན་
ཡང་ཡོད་དེ། ཕ་བུ་དང་སྤུན་ལ་སོགས་པ་ཡུན་རིང་པོར་ལྷན་ཅིག་པའི་བག་ཆགས་བརྟས་པས་མཐོང་བ་དང་མི་
ལམ་དུ་སྣང་བ་ཡང་ཡོད་དེ། དཔེར་ན་མི་ཞིག་དེ་ལྟར་ཚེ་འཕོས་པའི་རང་གི་ཕ་མའམ། སྤུན་ཟླའམ། བྲན་
ཁོལ་ལམ། སུ་ཡང་རུང་བ་དག་དང་འགྲོགས་པ་དང་། ལོངས་སྤྱོད་ཀྱི་བདེ་བའམ། དགྲ་རྐུན་དང་། འཐབ་
རྩོད་ལ་སོགས་པའི་བདེ་བ་དང་སྡུག་བསྔལ་གང་ཡང་རུང་བ་དག་རྨིས་ན། མི་དེས་རྨིས་པ་བཞིན་དུ་གང་རྨིས་
པའི་ཕ་མའམ། སྤུན་ཟླའམ། བྲན་ཁོལ་ལམ། སུ་ཡང་རུང་བ་རྨི་ལམ་ན་སྣང་བ་དེས་ཚོར་བ་ཡོད་ན་ནི་རྨིས་པ་
དེ་བདེན་པ་ཡིན་ན། དེས་རྨིས་པ་ལྟར་མེད་པས་བདེན་པར་ཇི་ལྟར་བཟུང་། ཀྱེ་རྒྱལ་པོ་ཆེན་པོ་ཚེ་མ་འཕོས་
ཀྱང་གཅིག་གིས་རྨིས་པ་གཅིག་གིས་མི་ཚོར་ན་ཚེ་མ་འཕོས་པས་རྨིས་པ་དེ་ཚེ་འཕོས་པ་དེ་ཡིན་པ་ག་ལ་འགྱུར་ཏེ།
དེ་བག་ཆགས་བརྟས་པ་ཡིན་ནོ་ཞེས་དང་། ཀྱེ་རྒྱལ་པོ་ཆེན་པོ་འཇིག་རྟེན་པ་དག་གིས་མཐོང་བ་དང་། ཕ་མ་ལ་
སོགས་པ་རྨི་ལམ་དུ་རྨིས་ཏེ་ཚེ་འཕོས་པ་ལ་བསྔོས་པས། གཤིན་པོ་དེ་བཟའ་བཏུང་གིས་མགུའོ། ། བཞོན་པ་
ཞོན་ནོ། ། གོས་གྱོན་ནོ། ། རྒྱན་ ཐོགས་སོ་ཞེས་སྨྲ་ཞིང་དེ་ལྟར་སྣང་བ་དེ་ཡང་བཟའ་བཏུང་གིས་མི་
མགུའོ། ། བཞོན་པ་མེད་དོ། གོས་མི་གྱོན་ནོ། ། རྒྱུན་མི་འདོགས་སོ་ཞེས་སྨྲ་ཞིང་། དེ་ལྟར་སྣང་བ་དག་
དྲི་ཟ་འཆི་ཁ་མའི་སེམས་ལ་ཉེ་བར་འཇུག་པ་དང་། མི་མ་ཡིན་པ་དག་གིས་དེ་ལྟར་སྣང་བ་དང་བྱེད་པ་ཡོད་
དོ། ། ཀྱེ་རྒྱལ་པོ་ཆེན་པོ་ཁྱོད་ཀྱིས་སེམས་ཅན་འདི་དག་འདི་ནས་ཚེ་འཕོས་པ་ན་ཕ་མའམ་སྤུན་ནམ་བུ་ལ་སོགས་
པ་ལ་གཏམ་དུ་བྱས་པ་དང་། ཚིག་ཅི་སྨྲས་པ་དང་། གཟུགས་ཅི་འདྲ་བ་དང་། དེ་ཚེ་འཕོས་ནས་ཕྱིས་ཕ་མ་
དང་སྤུན་ནམ་བུ་ལ་སོགས་པ་ལ་དེ་ སྔོན་ཚེ་མ་འཕོས་པའི་དུས་ན་གཏམ་བྱས་པ་ལ་སོགས་པ་སྨྲ་བ་དང་།
གཟུགས་བྱད་སྟོན་ཏེ་དེ་ལྟ་བུ་མཐོང་བ་དང་སྟོན་པ་ཡོད་ཅེས་འཇིག་རྟེན་པ་དག་ཟེར་ན། དེ་ལགས་སམ་མ་
ལགས་ཞེས་གསུངས་པ་ནི། ཀྱེ་རྒྱལ་པོ་ཆེན་པོ་སྨྲ་བ་ནི་ལུས་ཡོད་པའི་ཁ་ལྕེ་ལ་བརྟེན་ནས་སྨྲ་བ་ལགས་ན། ཚེ་
འཕོས་པའི་ལུས་ནི་འདིར་བཞག་ནས་སེམས་གཟུགས་མེད་པ་དེས་ཇི་ལྟར་སྨྲ། དེ་སྟེ་ཤི་བ་ལ་ལུས་ཡོད་དོ་ཞེས་
ཟེར་ན་ནི་སྐྱེ་བ་བླངས་པ་ཡིན་ཏེ། དེ་ལ་ཕ་མ་དགོས་པས་གཤིན་གྱི་འཇིག་རྟེན་ན་ཡང་མེད་དོ། ། ཀྱེ་རྒྱལ་པོ་
ཆེན་པོ་དེ་ལྟ་བུའི་ཚེ་འཕོས་པའི་མཚན་མ་དང་ངན་རྟགས་འཛིན་པ་དག་སྨྲ་བ་ནི། དྲི་ཟ་ཁྱབ་བྱེད་ཅེས་བྱ་བའི་
226

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
རིགས་ཡོད་པས་བྱེད་དོ་ཞེས་དང་། འཆི་འཕོ་བ་ཐམས་ཅད་ཀྱི་སེམས་ལ་ཁྱབ་པར་བྱེད་པའི་རིགས་དྲི་ཟ་པ་ཙ་ན་
ཞེས་བྱ་བ་དང་། གནོད་སྦྱིན་སྨྲ་འདོད་ཀྱི་རིགས་དང་། འབྱུང་པོ་ཝ་ར་ཧིན་ཏ་ཀུན་ཏུ་གཏོགས་འདོད་ཅེས་བྱ་
བ་དག་གིས་བསྒྲུབས་ནས་མི་མ་ཡིན་པ་དེ་དག་གིས་ཤི་བ་དེས་སྔོན་ཇི་ལྟར་གཏམ་བྱས་པ་དང་། ཆ་ལུགས་ཀྱི་
དན་རྟགས་དང་། འཇིག་རྟེན་པ་དག་བསླུ་བའི་ཕྱིར་སྨྲ་པ་དག་ཡིན་ནོ། ། ཞེས་སོགས་མང་དུ་གསུངས་ཏེ།
དེ་ལྟ་བུའི་བགེགས་འདི་ཕྱི་གཉིས་ཀ་ལ་གནོད་པ་རྣམས་སྦྱོང་བའོ། ། འཆི་འཕོ་ཇི་ལྟར་འགྱུར་བའི་མདོ་ནི་སྟོན་
པའི་ཡབ་རྒྱལ་པོ་ཟས་གཙང་གིས་སྟོན་པ་ལ་ཞུས་པ་ཡིན་ཏེ། དེའི་དུས་སུ་རྒྱལ་པོའི་བློན་པོ་ཀུན་ལ་གཅེས་པ་ཤཱཀྱ་
དགའ་སྐྱེས་ཞེས་བྱ་བ་ཤི་བའི་ཚེ། ཉེ་འབྲེལ་རྣམས་ཀྱིས་རིན་པོ་ཆེ་དང་ཟས་གོས་སྣ་ཚོགས་བསགས་ཏེ་དགའ་
སྐྱེས་མཆོད་དོ་གསོལ་ལོ་ཞེས་བརྗོད་ཅིང་བསྔོ་བ་རྒྱལ་པོས་གཟིགས་ནས། དེ་ལྟར་ཟས་གོས་སོགས་གཤིན་པོའི་
ཆེད་དུ་བསྔོས་པ་ལྟར་གཤིན་པོས་ལོངས་སྤྱོད་དམ་མི་སྤྱོད་ཅེས་སྟོན་པ་ལ་ཞུས་ཤིང་། ཤི་ཟིན་ནས་ལོར་སོང་ཡང་
གཤིན་པོའི་གཟུགས་རྨི་ལམ་དང་དངོས་སུ་ཡང་མཐོང་ཞེས་འཇིག་རྟེན་པ་རྣམས་ཟེར་བ་ལྟར་བདེན་ནམ་མི་
བདེན་ཞེས་ཞུས་པའི་ལན་དུ་གོང་དུ་དྲངས་པའི་མདོ་ཚན་རྣམས་གསུངས་སོ། ། དེ་དག་ནི་གཞུང་འདིའི་
གཤིན་པོའི་ལོ་རྒྱུས་གོང་དུ་གསུངས་པའི་ཕྱོགས་གཅིག་ཙམ་དྲངས་པ་ཡིན་ཞིང་། དེར་མ་ཟད། དེ་ལས་རྒྱལ་
པོས་ཞུས་པའི་ལན་དུ་སྐྱེ་བ་ཕྱི་མ་ཡོད་པའི་དཔེ་བརྒྱད་ཀྱང་བཤད་དོ། ། གཞན་ཡབ་སྲས་མཇལ་པའི་མདོ་ན་
ཡབ་རྒྱལ་པོས་ཞུས་པའི་ལན་དུ་སྐྱེ་འཆི་ཇི་ལྟར་བྱེད་པ་དང་། ལས་ཀྱི་འབྲས་བུ་བསྐྱེད་ཚུལ་རྣམས་དཔེ་དོན་དུ་མ་
དང་སྦྱར་ནས་བཤད་ལ། ཤི་ནས་སྐྱེ་བ་ལེན་ཚུལ་མདོ་སྔགས་ཀྱི་གཞུང་དུ་མ་ལས་གསུངས་ཀྱང་། ཁྱད་པར་དུ་
བཟང་སྐྱོང་གིས་ཞུས་པའི་མདོ་ལས་དཔེ་དང་གཏན་ཚིགས་དུ་མའི་སྒོ་ནས་བཤད་དེ་འཕགས་པ་ཡབ་སྲས་ཀྱིས་
ཀྱང་ཚད་མར་འཛིན་པས། རིགས་པའི་སྒོ་ནས་དབུ་མའི་ལུགས་ཀྱི་སྐྱེ་བ་ཕྱི་མ་དང་ལས་འབྲས་ཡོད་ཚུལ་ལེགས་
པར་ཤེས་པ་ལ་དེ་ལྟར་ཤེས་དགོས་སོ། ། བགེགས་སྦྱོང་བ་ལ་གྲུབ་ན་ས་དྷུ་པུ་ཏྲས་དྲག་པོའི་སྦྱིན་སྲེག་བཤད་ཀྱང་
དེ་འགྲུབ་དཀའ་བས་བགེགས་གཏོར་བྱ་དགོས་ཤིང་། དེ་ལ་རང་ཉིད་སྐད་ཅིག་གིས་ཧཱུྃ་མཛད་དུ་བསྒྱུར་ནས།
མོ་བཛྲ་མ་ཧཱ་ཀྲོ་དྷ་རཱ་ཛ་སོགས་སྤྱན་འདྲེན་གྱི་སྔགས་བརྗོད་ཅིང་། དོན་ནི། རྡོ་རྗེ་ཁྲོ་རྒྱལ་ཆེན་པོ་འཁོར་དང་
བཅས་པ་རྡོ་རྗེའི་དམ་ཚིག་གིས་སྤྱན་དྲངས་ཧཱུྃ་ཞེས་པའོ༔ ། ཁྲོ་བོ་སྤྱན་འདྲེན་དང་བསྟོད་པ་འདི་རྣམས་ནི་རྒྱུ་
བོད་ཀྱི་གཞུང་དུ་མ་ནས་འབྱུང་བས་དོན་བསྡུས་ནས་བཤད་པར་བྱ་སྟེ། ཁྲོ་བོ་དེ་རྣམས་ཀྱི་སྐུའི་འོད་ནི་ཡེ་ཤེས་ངོ་
བོ་ཡིན་ལ་དེ་ནི་བསྐལ་བའི་མེ་འབར་བ་ལྟར་འབར་ཞིང་། དེའི་འོད་ཀྱིས་མ་རིག་པ་དང་འདོད་པའི་ཆགས་
སོགས་མུན་པ་དང་འདྲ་བ་ཐམས་ཅད་སྲེག་པར་བྱེད་དོ། ། འདིར་བསྐལ་བ་མེ་ལྟར་ཞེས་འབྱུང་ཡང་དོན་ནི་
227

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྐལ་བ་འཇིག་པའི་དུས་ཀྱི་མེ་དང་སྦྱར་བའོ། ། ཞེ་སྡང་ངམ་དེ་འདྲ་བའི་གཤིན་རྗེའི་འཇིགས་པ་ཐམས་ཅད་
འཇོམས་པར་བྱེད་ཅིང་། སྐུ་སྨད་དཔའ་བོ་ཆེན་པོར་མཚོན་བྱེད་ཀྱི་སྟག་གི་པགས་པའི་ཤམ་ཐབས་ཅན་དང་།
བགེགས་ལོག་འདྲེན་ཐམས་ཅད་དང་སྲིན་པོའི་མཐའ་སྟེ་ཚོགས་གནོན་ཅིང་། ཕ་རོལ་གྱི་དགྲ་རྣམས་འདུལ་བར་
བྱེད་པའི་རིག་སྔགས་ཀྱི་རྒྱལ་པོ་ཁྲོ་བོ་བཅུ་ལ་སོགས་པ་བཞུགས་སོ་སྟེ་བཞུགས་ཆད་ཐམས་ཅད་ལོག་འདྲེན་
བགེགས་སོགས་འདུལ་པའི་སླད་དུ་སྤྱན་འདྲེན་ན། འགྲོ་བའི་དོན་དུ་ཁྱེད་རྣམས་མཆོད་པར་བྱེད་ཀྱིས་འདིར་
གཤེགས་སུ་གསོལ། ཞེས་ཁྲོ་བོ་དཔག་ཏུ་མེད་པ་སྤྱན་དྲངས་པས་བྱོན་པར་བསམ། ཨོཾ་བཛྲ་མ་ཧཱ་ཀྲོ་དྷ་རཱ་ཛཱ་ས་
པཱ་རི་ཝ་ར་ནི་སྔར་བཞིན། ཨེ་ཧེ་ཧི་ནི་ཚུར་བྱོན་ཚུར་བྱོན། པྲ་ཝ་ར་སད་ཀ་རོ་ནི་རབ་མཆོག་ཏུ་བསྙེན་བཀུར་
བ། ཨདྷཾ་པྲ་ཏཱི་ཙྪ་སྭཱ་ཧཱ་ནི་མཆོད་ཡོན་སོ་སོར་བཞེས་གཞི་ཚུགས་ཞེས་སོ། ། ཀ་མ་ལ་ཡེ་སྟི་ནི་པདྨ་ལ་ཁྱོད་ཅེས་
གདན་དབུལ། དེ་ནས་ཆུ་གཉིས་པུཎྜེ་སོགས་ཉེར་སྤྱོད་རོལ་མོ་དང་བཅས་པ་ཕུལ་ནས། །ཧཱུྃ༔ ཆོས་ཉིད་སྟོང་
བ་ཞེས་སོགས་ཀྱིས་བསྟོད་དོ། ། དོན་ནི་མཆོད་ཙམ་ལ། ཆོས་ཉིད་ཆོས་སྐུ་སྐྱེ་བ་མེད་པའི་ངང་ལས་གཟུགས་སྐུ་
འཇིག་རྟེན་རྗེས་སུ་འཛིན་པའི་སྤྱོད་པའི་ཚུལ་སྟོན་པ་ཡང་མི་སྤོང་ཞིང་། ། གདུལ་བྱ་ཞི་དྲག་གི་ཐབས་དུ་མས་
འདུལ་དགོས་པས། དྲག་པོས་འདུལ་བའི་ཆེད་དུ་ཐབས་ལ་མཁས་པས་ཁྲོ་བོ་འཇིགས་བྱེད་ཆེན་པོའི་སྐུར་སྟོན་
པ་ཁྲོ་ཆེན་ཡེ་ཤེས་ཀྱི་མེ་དཔུང་རབ་ཏུ་འབར་ཞིང་འཕྲོ་བའི་ཚོགས་ལ་ཕྱག་འཚལ་ལོ། ། ཐུགས་རྒྱུད་ཡེ་ཤེས་ཁྲོ་བ་
མེད་པ་ཞི་བའི་ངང་ལས་མ་གཡོས་ཀྱང་། སྐུའི་ཆ་ལུགས་ནི་ཞལ་གདངས་ཤིང་མཆེ་བ་གཙིགས་པ་ལ་སོགས་ཟ་
བྱེད་རྔམ་པའི་སྟབས་ཅན་ལ། གསུང་གི་ང་རོ་ཧཱུཾ་དང་ཕཊ་སྒྲ་དྲག་པོ་འབྲུག་སྟོང་གི་སྒྲ་ལྟ་བུ་ལྡིར་བའི་སྒྲས།
སྲིད་གསུམ་མ་ལུས་དབང་དུ་སྡུད་ལ་ཕྱག་འཚལ་ལོ། ། ཤེས་བྱ་ཐམས་ཅད་གཟིགས་པའི་ཚུལ་གྱིས་ལྷག་པའི་ཡེ་
ཤེས་ཀྱི་རོལ་བ་སྤྲུལ་བསྒྱུར་སྣ་ཚོགས་སྟོན་པར་མཛད་ཅིང་། གདུག་པ་ཅན་རྣམས་ལ་བསྡིགས་པའི་མཚོན་ཆ་སྣ་
ཚོགས་ཕྱག་ན་བསྣམས་པས། འདོད་ཆགས་ལ་སོགས་པ་ཉོན་མོངས་པ་དང་དུག་ཆེན་སྦྲུལ་ལྟ་བུའི་ཀླུ་རྣམས་
རྩད་ནས་འཇོམས་པར་མཛད་པ་མཚོན་ཕྱིར། སྦྲུལ་གདུག་རྒྱུན་གྱིས་བརྒྱན་ལ་ཕྱག་འཚལ་ལོ། ། འདིར་ཉོན་
མོངས་པ་རྣམས་དུག་ཆེན་དང་སྦྱར་ཡང་རུང་ངོ༌། ། བསྐལ་བ་འཇིག་པའི་དུས་ཀྱི་མེ་འབར་བ་ལྟ་བུའི་ཀློང་སྟེ་
དབུས་དཀྱིལ་ན་ནི་དཔའ་བོའི་སྟངས་སྟབས་ཏེ་འདུག་སྟངས་བརྐྱང་བསྐུམ་གྱི་ཚུལ་དུ་བཞུགས་ཤིང་། ཉི་མ་
དང་ཟླ་བའི་འོད་འབར་བ་ལྟ་བུ་སྤྱན་གྱི་སྡང་མིག་གིས་ལྟ་བའི་འོད་ཀྱིས་བགེགས་ཀྱི་དཔུང་སྲེག་པར་མཛད་ལ་
ཕྱག་འཚལ་ལོ། ། ཐུང་ཞིང་སྦོམ་ལ་ཁྲོས་པ་ལྟ་བུའི་གཏུམ་ཆེན་གྱི་སྐུ་ལ་དུས་ཀྱི་བསྐལ་པའི་མཐའི་མེ་ལྟར་གཟི་
བརྗིད་འབར་ཞིང་། སྤྱན་གློག་སྟོང་འགྱུ་བ་དང་འདྲ་བའི་ཞལ་ཁྲོ་གཉེར་དཔྲལ་བར་བསྡུས་ཤིང་མཆེ་བ་རྣོན་པོ་
228

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
བཞི་གཙིགས་ཏེ་ཞལ་ནས་རྔམ་པའི་ང་རོ་འབྲུག་སྒྲ་སྟོང་དུས་གཅིག་ཏུ་སྒྲོགས་པ་བཞིན་སྒྲོགས་པ་ཁྲོ་རྒྱལ་བགེགས་
ཚོགས་འདུལ་བ་ལ་ཕྱག་འཚལ་བསྟོད། དེ་ནི་བསྟོད་པ་རྒྱས་པ་ཡིན་ལ། བསྡུ་ན། ཧཱུཾ་ཞལ་ནས་འཇིགས་པའི་
སྒྲ་ཧཱུྃ་ཧཱུྃ་ཞེས་པའི་ཧཱུྃ་གི་སྒྲ་ཆེན་པོ་ངེས་པར་སྒྲོགས་ཤིང་། སྟོབས་དང་ནུས་པས་བགེགས་རྣམས་མ་ལུས་པ་
འཇོམས་པར་མཛད་ཅིང་། ཐུགས་རྗེས་སྒྲུབ་པ་བོ་ལ་དངོས་གྲུབ་ཐམས་ཅད་སྩོལ་བའི་ལྷ་བགེགས་ཀྱི་དགྲ་ཁྲོ་
རྒྱལ་ཁྱོད་ལ་ཕྱག་འཚལ་བསྟོད། ། ཅེས་བརྗོད་ནས་གཏོར་མ་གསུམ་དང་ཏིང་ལོ་འཆང་བུ་བཅས་བཤམས་པའི་
གཏོར་མ་གཞུང་ལྟར་བསངས་སྦྱངས་བསྐྱེད་དེ་བྱིན་གྱིས་བརླབས་པའི་སྔགས་ནི། ཨོཾ་ཀཱ་རོ་སོགས་ཏེ། ཨཞེས་
བྱ་བ་ནི་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ་ཞེས་པ་སྟེ། ཀཱ་རོ་ནི་ཨ་ཞེས་བྱ་བ། མུ་ཁཾ་ནི་སྒོའོ། ། སརྦ་
དྷརྨཱ ཎི་ནི་ཆོས་ཐམས་ཅད་ཀྱི། ཨདྱ་ནུ་ཏྤནྣ་ཏུ་ཏ་ནི་མ་སྐྱེས་པའི་ཕྱིར་ཞེས་པ་དང་། ཨོཾ་ཨཱཿ ཧཱུྃ་ནི་སྐུ་གསུང་
ཐུགསཀྱི་ས་བོན་ནོ། ། བསྔོ་བའི་སྔགས་ནི། ཨོཾ་སརྦ་བིགྷཾནཱ་ཞེས་སོགས་ལན་གསུམ་བརྗོད་ཅིང་གཏོར་མ་
གསུམ་གཡས་སུ་བསྐོར་བ་ལན་གསུམ་བྱ། སྔགས་དོན་ལ། ཨོཾ་ སརྦ་པིགྷཾནཱ་ནི་བགེགས་ ཐམས་ ཅད། ན་
མ༔ སརྦ་ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། ། པི་ཤཱ་ནི་སྣ་ཚོགས། མུ་ཁེ་བྷྱ ནི་
སྒོ་ནས། སརྦ་ཐཱ་ནི་རྣམ་པ་ཐམས་ཅད་དུ། ཁཾ་ཨུཏྤ་ཏེ་ནི་ནམ་མཁར་འཕགས་ཤིང་སྤུ་ར་ཎ་ནི་ཁྱབ་པའམ་འཕྲོ་
བ། ཨི་མཾ་ནི་འདི། ག་ག་ན་ནི་ནམ་མཁའ། ཁོ་ནི་དབྱིངས་སུ། གྲིབྷ་དོ་ནི་ཟུངས་ཤིག བ་ལི་ཏེ་ནི་གཏོར་མ་
འདིའོ། ། ཕྱོགས་གཅིག་ཏུ་དེ་བཞིན་གཤེགས་པ་ཐམས་ཅད་ལ་སྒོ་སྣ་ཚོགས་ནས་ཕྱག་འཚལ་ལོ། ། རྣམ་པ་
ཐམས་ཅད་དུ་ནམ་མཁར་འཕགས་ཤིང་ཁྱབ་པའི་གཏོར་མ་འདི་ནམ་མཁའི་དབྱིངས་སུ་ཟུངས་ཤིག་ཅེས་དང་།
སྭཱ་ཧཱ་ནི་གཞི་ཚུགས་ཞེས་པའོ། ། གཏོར་མ་བསྔོ་བ་ནི་ཞི་བས་སྦྱང་བའོ། ། དེ་ནས་ཏིང་ལོ་འཆང་བུ་བཅས་
གཡོན་དུ་བསྐོར་བ་ལན་གསུམ་དང་། སྔགས་ནི། ཨོཾ་སུམྦྷ་ནི་ཞེས་སོགས་ལན་གསུམ་བརྗོད། སུམྦྷ་ནི་འདུལ་བ།
ནི་སུམྦྷ་ནི་ངེས་པར་འདུལ་བ། གྲི་ཧྥུ་གྲི་ཧྥ་ནི་ཟུངས་ཟུངས། གྲི་ཧྥ་པཱ་ཡ་གཉིས་ནི་འཛིན་དུ་ཆུག་གཉིས། ཨ་ན་
ཡ་ཧོ ནི་ཁུག་ཅིག་ཀྱེ། བྷ་ག་ཝཱན་ནི་བཅོམ་ལྡན་འདས་ཏེ། ཧཱུྃ་རྣམས་དང་ཕཊ་ནི་དོན་དེར་བསྐུལ་བའོ། །
འདི་ནི་ཞི་དྲག་བྱེད་མས་སྦྱོང་བའོ། ། དེ་ནས་བཀའ་བསྒོ་བ་ནི། ཧཱུྃ་དཀྱིལ་འཁོར་ཆེན་པོའི་ས་གཞི་སོགས་ཏེ།
དོན་ལ་འདིར་དཀྱིལ་འཁོར་ཆེན་པོ་ཞེས་པ་ལྷའི་དཀྱིལ་འཁོར་ལ་བྱེད་པ་ཡིན་གྱི། སའི་དཀྱིལ་འཁོར་ཆེན་པོ་ལ་
གནས་པའི་དོན་ཡིན་པར་སྣང་བས། ཁྲོ་བོ་ཆེན་པོ་དང་སྡིག་སྦྱོང་ཆེན་པོའི་ས་གཞི་ཞེས་སོགས་སུ་བསྒྱུར་མི་
དགོས་ལ། ལྷ་ལ་སོགས་པའི་བགེགས་ཚོགས་ཀུན་ཉོན་ཅིག་ཅེས་པའི་ལྷ་ནི་ལྷ་ཆེན་དབང་ཕྱུག་ཆེན་པོ་ཉིད་ལ་
བྱེད་དགོས་པ་སྔོན་བྱུང་གི་ལོ་རྒྱུས་ཀྱིས་ཤེས། ང་ནི་གནས་འདིར་དཀྱིལ་འཁོར་ཆེན་པོ་སྒོམ། ། ཞེས་པ་འདི་
229

༄༅། ༈ རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཞན་དུ་བསྒྱུར་ཆོག་སྟེ་དེ་ཡང་དཀྱིལ་འཁོར་སྒྲུབ་པའི་སྐབས་སུ་དེ་བཞིན་དང་། གཞན་རབ་གནས་དང་སྦྱིན་
སྲེག་ཡུལ་རབ་གནས་ཆོ་ག་དང་སྦྱིན་སྲེག་ཆོ་ག་བྱ་ཞེས་དང་། གཞན་སྦྱིན་བདག་པར་ཆད་སེལ་ཞེས་དང་། ཚེ་
འདས་སྡིག་སྒྲིབ་སྦྱོང་ཞེས་པ་ལྟ་བུ་སྐབས་སུ་བབས་པ་གང་ཡིན་པ་དེར་བསྒྱུར་རུང་ངོ་། ། དེའི་ཕྱིར་གདོན་ཁྱེད་
རྣམས་གནས་འདི་ནས་ཕྱོགས་གཞན་དུ་འགྲོ་བར་གྱིས་ཤིག ། གལ་ཏེ་ང་ཡི་བཀའ་ལས་འདའ་ཞིང་མི་འགྲོ་ན།
ཁྲོ་བོ་ཡེ་ཤིས་ཅན་གྱི་རྡོ་རྗེ་མེ་རབ་ཏུ་འབར་བ་ཡིས་ཁྱེད་རྣམས་ཀྱི་མགོ་བོ་ཚལ་བ་བརྒྱར་འགས་པར་འགྱུར་ཞིང་།
གནོད་པར་སེམས་པའི་བགེགས་རྣམས་བརླག་པར་འགྱུར་བར་གདོན་མི་ཟ་བ་སྟེ་ཐེ་ཚོམ་མེད་དོ། ། དེ་ནས་
སྔར་བཞིན་སངས་རྒྱས་ཀྱི་བདེན་པ་ཞེས་སོགས་དང་། ཁྱད་པར་དུ་ཚེ་འདས་ཆེ་གེ་མོ་འདི་ཞེས་བགྱི་བ་ལ།
གསོན་པའི་དུས་ན་ཚེ་གནས་པ་ལ་བར་དུ་གཅོད་ཅིང་། ཚེ་འཕོས་ནས་གང་དུ་གནས་པའི་ལུས་སྲོག་དང་མཐོ་
རིསདང་ཐར་བ་ལ་བར་དུ་གཅོད་པའི་བགེགས་ཀྱི་ཚོགས་ཐམས་ཅད་དང་། གོང་དུ་བཤད་པ་ལྟར་ཚེ་ལས་
འདས་པའི་ཆ་བྱད་བཟུང་ནས་དེའི་ཉེ་འབྲེལ་དང་། འཇིག་རྟེན་པ་གཞན་རྣམས་བསླུ་ཞིང་གནོད་པར་བྱེད་
པའི་གནོད་སྦྱིན་དང་ཤ་ཟ་དང་འབྱུང་པོ་ལ་སོགས་པ་ཐམས་ཅད་གཏོར་མ་འདིས་ཚིམ་པར་གྱིས་ལ། གནོད་པ་
དང་འཚེ་བའི་བསམ་པ་ངན་པ་ཐམས་ཅད་སྤོང་ལ་ཕན་པར་འདོད་པ་དང་བྱང་ཆུབ་ཀྱི་སེམས་དང་ལྡན་པས་
རང་རང་སོ་སོའི་གནས་སུ་སོང་ཤིག ། གལ་ཏེ་མི་འགྲོ་ན་ནི་ཁྲོ་བོའི་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བས་ལུས་
སྲེག་པར་བྱེད་ཅིང་རྣམ་པར་འཇོམས་ཤིང་བརླག་པར་འགྱུར་བར་གདོན་མི་ཟའོ་ཞེས་བརྗོད་ཅིང་། སུམྦྷ་ནིའི་
སྔགས་བརྗོད་པ་དང་། གུ་གུལ་གྱིས་བདུག ཡུངས་ཀར་གྱིས་བྲབ་ཅིང་། རོལ་མོའི་སྒྲ་དྲག་ཏུ་བྱ་བ་ནི་དྲག་
པོས་སྦྱང་བའོ། ། དེའི་དང་པོ་གཏོར་མ་སྦྱིན་པ་ནི་རྫས་དང་ཏིང་ངེ་འཛིན་དང་སྔགས་གསུམ་ཞི་བ་ཡིན་ལ།
གཉིས་པ་ཏིང་ལོ་བསྐོར་བ་ནི་རྫས་ཞི་བ། སྔགས་དྲག་པོ། ཏིང་ངེ་འཛིན་ཞི་དྲག་ཕྱེད་མ་ཡིན་ཞིང་། གསུམ་པ་
ལ་རྫས་སྔགས་ཏིང་ངེ་འཛིན་གསུམ་ཀའང་དྲག་པོའོ། ། ཁྲོ་བོ་སྤྱན་དྲངས་ནས་དབང་པོར་གསོལ་བ་དང་
བཀའ་བསྒོ་བ་སོགས་ཀྱང་ཞི་དྲག་འདྲེས་མའོ། ། ཏིང་ངེ་འཛིན་ཞེས་པ་ནི་ཀུན་སློང་དང་དམིགས་པ་གཏོད་
ཚུལ་གྱི་ཁྱད་པར་ཡིན་ཞིང་། གསུམ་པའི་རྫས་དྲག་པོ་ནི་ཡུངས་ཀར་ལྟ་བུ་ལ་བྱའོ། ། བགེགས་སྦྱོང་བའི་ཚུལ་
སྦྱོང་རྒྱུད་ལས། དེ་ནས་གདོན་རྣམས་གཞོམ་པའི་ཕྱིར ། མངོན་སྤྱོད་ཀྱང་ནི་བརྩམས་བྱས་ཏེ། ། ཞེས་དང་།
དེ་ཡིས་ལུས་ཅན་སྡིག་སོགས་དང་། ། བགེགས་རྣམས་གཞོམ་པར་བྱ་བའི་ཕྱིར། ། གོས་ནག་བགོས་ཤིང་ཁྲོས་
ནས་ཀྱང་། ། འཇིག་རྟེན་གསུམ་རྒྱལ་བདག་ཉིད་བསྒྱུར། ། ཞེས་གསུངས་པ་ལྟར་རོ། ། ཕྱག་རྡོར་དྲག་པོ་
ལ་འཇིག་རྟེན་གསུམ་རྒྱལ་ཞེས་བརྗོད་པ་ནི། སྔོན་འཇིག་རྟེན་གསུམ་གྱི་བདག་པོ་དབང་ཕྱུག་དྲག་པོ་འཁོར་
230

༄༅། ༈ ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། {
བཅས་ཁོང་གིས་བཏུལ་བས་ན་མིང་དེ་སྐད་ཅེས་བྱ་སྟེ། སྔོན་གྱི་ལོ་རྒྱུས་ལས་ཤེས་སོ། །
གཉིས་པ་སྡིག་པ་སྦྱོང་བ་ལ་གསུམ། ། སྦྱིན་སྲེག་གིས་སྦྱོང་བ། བྲབ་སྔགས་ཀྱིས་སྦྱོང་བ། ཁྲུས་ཀྱིས་
སྦྱོང་བའོ། ། དང་པོ་ནི། སྦྱོང་རྒྱུད་ལས་དེ་ཡི་མིང་ནས་སྨོས་ནས་ཀྱང་། ། སྔགས་པས་འབུམ་ཕྲག་བརྒྱ་འམ་
ནི། ། ཡང་ན་བརྒྱ་ཕྲག་སྟོང་ དཔག་ ཏུ། ། སྦྱིན་སྲེག་བྱས་པར་གྱུར་ན་ནི། ། དམྱལ་བ་ཆེན་པོར་གྱུར་བ་
ཡི། ། སྡིག་པ་དེ་ལས་ཐར་བར་འགྱུར། ། ཞེས་གསུངས་པ་ལྟར་ཞི་བའི་སྦྱིན་སྲེག་ཚེ་འདས་དེའི་མིང་ནས་སྨོས་
པའི་སྤེལ་ཚིག་དང་བཅས་གྲངས་དེ་ལྟ་བུ་བྱེད་པ་དང་། དབང་བསྐུར་ན་ལྷར་སྐྱེ་བར་གསུངས་སོ། ། དེ་ལྟར་
མ་གྲུབ་ན་རྡོ་རྗེ་ཁྲོ་བོའི་རྒྱུད་ལས། བསྒྲུབ་བྱའི་རྐང་པ་དག་ལ་ནི། ། གཞུ་ཡི་རྣམ་འདྲའི་དཀྱིལ་འཁོར་ཏེ, །
ལྟེ་བར་ ཡེ་ ཤེས་ ཡང་དག་ དབང་། ། དེ་ ཡིས་ སྙིང་ཁར་འབར་བ་ཡིས། ། འོད་ཟེར་འབར་ བ་ ཀུན་ ཏུ་
འཁྲིགས། ། པོ་གྱུར་སྡིག་པ་མི་བཟད་པ། ། སྣ་ཡི་སྒོ་ནས་ཕྱུང་ནས་ནི། དེ་ལས་ཁྲོ་བོའི་གཟུགས་བསྒོམས་
ཏེ། ། ཀུན་ཏུ་ཐོས་པར་བསྒོམ་པར་བྱ། ། ཞེས་དང་། དེ་ཉིད་བསྡུས་པ་ལས། ཡམ་ཤིང་དམར་པོ་རྣམས་ཀྱི་
མེ། ། རབ་སྦར་རྡོ་རྗེ་ཁྲོ་བོ་ཡིས། ། མཉམ་པར་གཞག་པས་སྙོམས་ཞུགས་ལ། ། ཏིལ་བསྲེག་པས་ནི་སྡིག་
བསྲེག་ཅིང་། ། ཞེས་གསུངས་པ་ལྟར། སྦྱིན་སྲེག་བྱ་བའི་མེ་མདག་སོགས་སྟ་གོན་བྱས་ལ། བསངས་སྦྱངས་ཏེ་
བསྐྱེད་ཚུལ་ལྷོ་སྒོའི་ཆོ་ག་ལས། རཾ་ལས་ཡེ་ཤེས་ཀྱི་མེ་འབར་བའི་ནང་དུ་ཁྲོ་བོ་རྡོ་རྗེ་མཁའ་འགྲོ་སྐུ་མདོག་མཐིང་
ནག་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་ཅིང་ཞལ་གདངས་པར་སྐད་ཅིག་གིས་བསྐྱེད་ལ་ཞེས་འབྱུང་
སྟེ་བསྡུས་པའི་ལུགས་ཡིན་ལ། འདིར་ཡེ་ཤེས་པ་དགུག་གཞུག་སོགས་མ་བྱུང་ཡང་ཕྱག་ལེན་ལ་མཛད་དེ་ལེགས།
ཅུང་ཟད་རྒྱས་པ་ནི་ཊཱིཀ་ཆེན་ལས། ཧཱུྃ་ལས་ཞི་བའི་ཐབ་ཁུང་དཀར་པོ་ཟླུམ་པོ་ཁ་ཁྱེར་ལ་རྡོ་རྗེའི་འཕྲེང་བས་
བསྐོར་བའི་ནང་དུ་ཛ་ལ་རི་ཞེས་ཡེ་ཤེས་ཀྱི་མེ་སྦར་བའི་དབུས་སུ། པཾ་ལས་པདྨ། རཾ་ལས་ཉི་མའི་སྟེང་དུ་ཧཱུྃ་ལས་
རྡོ་རྗེ་ཧཱུྃ་གིས་མཚན་པ་ལས། རྡོ་རྗེ་མཁའ་འགྲོ་སྐུ་མདོག་ནག་པོ་ཞལ་གཅིག་ཕྱག་གཉིས་ཐུགས་ཁར་ཧཱུྃ་མཛད་ཀྱི་
ཕྱག་རྒྱས་རྡོ་རྗེ་དང་དྲིལ་བུ་འཛིན་པ། རིན་པོ་ཆེའི་རྒྱན་སྣ་ཚོགས་པས་བརྒྱན་པ། ཞབས་གཡོན་བརྐྱང་བ།
ཞལ་གདངས་པར་བསྐྱེད་པའི་གནས་གསུམ་དུ་ཨོཾ་ཨཱཿ ཧཱུྃ་གསུམ་བཀོད་དེ་བྱིན་གྱིས་བརླབ། ཡེ་ཤེས་པ་དགུག་
གཞུག་སོགས་བྱས་ནས་མཆོད། མི་བསྐྱོད་རྡོ་རྗེ་ཡེ་ཤེས་ཆེ། ། རྡོ་རྗེ་དབྱིངས་ནི་མཁས་པ་ཆེ། ། རྡོ་རྗེ་གསུམ་
མཆོག་དཀྱིལ་འཁོར་གསུམ། ། རྡོ་རྗེ་མཁའ་འགྲོ་ཕྱག་འཚལ་བསྟོད། ། ཅེས་པས་བསྟོད། དེ་ནས་ཚེ་འདས་
ཀྱི་རྐང་པ་གཉིས་སུ་རླུང་གི་དཀྱིལ་འཁོར་ལྟེ་བར་ཡེ་ཤེས་ཀྱི་མེ་འབར། སྙིང་ཁར་སྡིག་པའི་ས་བོན་པོ་ནག་པོ་དེ་
ལ་ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་འདུས་པར་བསམས་ལ། ལྟེ་བའི་ཡེ་ཤེས་ཀྱི་མེ་འབར་བའི་འོད་
231

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ：
ཟེར་གྱིས་སྙིང་ཁའི་པཾ་དེད་ནས་སྣ་སྒོ་ནས་ཐོན་ཏེ་སྡིག་པ་རྭ་ཅན་གྱི་རྣམ་པར་གྱུར་ནས་ལག་པའི་མཐིལ་ལམ།
སྣོད་དུ་ཏིལ་ནག་པོ་ལ་སྡིག་པའི་གཟུགས་བྱས་པ་ལ་ཐིམ་པར་བསམས་ཏེ། མཛུབ་མོ་དང་མཐེ་བོའི་དབུས་སུ་ཧཱུཾ་
བསམས་ལ་དེས་བཅད་ནས་ཁྲོ་བོའི་ཞལ་དུ་ཕུལ་བར་བསམ་ཞིང་། ཨོཾ་བཛྲ་ཊཱ་ཀ་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་
ན་བྷསྨིན་ཀུ་རུ་སྭཱ་ཧཱ། ཞེས་བཟླས་ཤིང་ཏིལ་བསྲེགས་པས་སྡིག་པ་དག་པར་བསམས་ལ། ཁྲོ་བོ་ལ་མཆོད་བསྟོད་
བྱས་ཏེ་གཤེགས་སུ་གསོལ་ལོ། ། སྔགས་དོན་ནི། བཛྲ་ཌཱ་ཀ་ནི་རྡོ་རྗེས་མཁའ་འགྲོ ། ཁ་ཁ་ནི་ཟོ་ཟོ། ། ཁཱ་ཧི་
ཁཱ་ཧི་ནི་ཟོ་ཞིག་ཟོ་ཞིག ། སརྦ་པཱ་པཾ་ནི་སྡིག་པ་ཐམས་ཅད། དེ་ཧ་ན་ནི་སྲེགས། བྷསྨི་ན་ཀུ་རུ་ནི་ཐལ་བར་
མཛོད་ཅིག་ཅེས་པའོ། ། ཞེས་གསུངས་པ་ལྟར་རོ། ། དེའི་ཚེ་མེ་དང་མེ་ལྷ་གཉིས་ཡེ་ཤེས་ཀྱི་ངོ་བོར་མོས་ཤིང་།
སྡིག་སྒྲིབ་རྣམས་སྡིག་པ་རྭ་ཅན་ཞིག་རྣམ་པར་མོས་ནས་བསྲེག་པའི་རྟེན་འབྲེལ་གྱིས་སྦྱོང་བར་འགྱུར་བ་ཡིན་གྱི།
སྡིག་སྒྲིབ་རྣམས་གཟུགས་ཅན་མིན་ཅིང་། མེ་ཐ་མལ་པས་ནི་དངོས་སུ་བསྲེག་མི་ནུས་སོ། །གཉིས་པ་བྲབ་སྔགས་
ཀྱི་སྒོ་ནས་སྦྱོང་པ་ནི། སྦྱོང་རྒྱུད་ལས། ཐལ་བ་ཡུངས་ཀར་བྱེ་མ་སོགས། ། རང་གི་མིང་སྨོས་སྔགས་བཏབ་
པས། ། བཟླས་པ་བྱས་ཏེ་སོང་ནས་ཀྱང་། ། རྒྱུ་མཚོའི་འབབ་པའི་ཀླུང་དོར་ན། ། དེ་ལྟར་ཡང་ནི་སྡིག་ཅན་
ཡང་། ། ངན་སོང་ལས་ནི་ཐར་འགྱུར་ན། ། འཇིག་རྟེན་བསོད་ནམས་ལྡན་ཅི་སྨོས། ། ཞེས་དང་། གཙུག་
དགུ་ལས་ཀྱང་། དེ་ནས་ཕྱིར་བཟློག་བྱ་བ་ནི། ། ཡུངས་ཀར་གྱིས་ནི་བྱ་བ་སྟེ། ། ཡུངས་ཀར་མེ་ཏོག་དང་ལྡན་
པས། ། གསང་སྔགས་བཟླས་ཤིང་བརྡེག་པར་བྱ། ། དེ་ལ་བརྡེག་པའི་སྔགས་ནི་འདི་ཡིན་ཏེ། ཨོཾ་སརྦ་པཱ་པོ་
ད་ཧ་ན་བཛྲ་ཧཱུྃ་ཕཊ། ཅེས་པ་ནས། སྔགས་འདིས་ཡང་དག་བརྡེགས་ན་ནི༔ ། ངན་སོང་ཐམས་ཅད་འཇིག་
པར་བྱེད། ། ཅེས་གསུངས་པས། བྱེ་མའམ་ཡུངས་ཀར་སོགས་ལ་ཀཾ་ཀ་ནི་དང་། གཙུག་ཏོར་རྣམ་རྒྱལ་དང་།
གཙུག་ཏོར་དྲི་མེད་དང་། པདྨ་ཨུཎྜི་ཥའི་གཟུངས་རྣམས་ལན་ཉེར་གཅིག་ལ་སོགས་པ་དང་། རྩ་རིག་དང་ལྷ་
རྣམས་ཀྱི་སྔགས་ཀྱི་མཐར་མིང་སྤེལ་དང་བཅས་པ་མང་དུ་བཟླས་ལ། བྲབ་སྔགས་བཅོ་ལྔ་བརྗོད་ཅིང་ཡུངས་
ཀར་སོགས་ཀྱིས་རུས་པ་ལ་སོགས་པའི་རྟེན་ལ་བྲབ་པར་བྱའོ། ། ཀཾ་ཀ་ནིའི་ཕན་ཡོན་ནི། དེའི་ཆོ་ག་ལས།
སའམ། ཏེལ་ལམ། ཡུངས་ཀར་རམ། ཆུ་གང་ཡང་རུང་བ་ལ་བཟླས་བརྗོད་བྱས་ཏེ་རུས་པའམ་ཤི་བའི་ལུས་ལ་
གཏོར་རམ་ཁྲུས་བྱས་ནས། དེའི་འོག་ཏུ་སྲེག་པའམ་འཆད་པའི་ནང་དུ་བཅུག་སྟེ་བཞག་ལ། རིག་སྔགས་ཀྱང་
བྲིས་ཏེ་མགོ་ལ་བཏགས་ན་དེ་ངན་སོང་དུ་སྐྱེས་ན་ཡང་ཞག་བདུན་གྱིས་གདོན་མི་ཟ་བར་ཐར་ཏེ། བདེ་འགྲོ་མཐོ་
རིས་ཀྱི་འཇིག་རྟེན་དུ་སྐྱེ་བར་འགྱུར་རོ་ཞེས་གསུངས་པས། སྔགས་དོན་ལ། ཀཾ་ཀ་ནི་ཀཾ་ཀ་ནི་སྡིག་པ་རྣམས་
སྡིག་པ་རྣམས། རོ་ཙ་ནི་རོ་ཙ་ནི་སྲེགས་པར་གྱིས་གཉིས་སམ་འགག་པར་གྱིས་གཉིས། ཏྲོ་ཊ་ནི་ཏྲོ་ཊ་ནི་ཆད་
232

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
ཅིག་ཆོད་ཅིག་གམ་ཆད་པར་གྱིས་གཉིས། ཏྲཱ་ས་ནི་ཏྲཱ་ས་ནི་སྐྲག་པར་གྱིས་སྐྲག་པར་གྱིས། པྲ་ཏི་ཧ་ན་པྲ་ཏི་ཧ་ན་
ནི་སོ་སོར་བསྣུན་གཉིས་སམ་སོ་སོར་ཚོམས་གཉིས། སརྦ་ཀ་རྨཱ༔ པ་རཾ་པཱ་ར་ཎི་མེ་ནི་བདག་གི་ལས་གཅིག་ནས་
གཅིག་ཏུ་བརྒྱུད་པའམ་ལས་ཐམས་ཅད་ཕ་རོལ་ནས་ཕ་རོལ་ཏུ་གྱིས། སརྦ་སཏྭཱ་ནཱཉྩ་སྭཱ་ཧཱ་ནི་སེམས་ཅན་ཐམས་
ཅད་ཀྱི་ཞེས་པའོ། ། རྣམ་རྒྱལ་གྱི་གཟུངས་ནི་དེའི་རྟོག་པ་ལས། སེམས་ཅན་སྡིག་པ་བྱེད་པ་གང་དག་ཤི་བའི་
དུས་བྱས་པ་དེ་དག་གི་དོན་དུ་གཟུངས་འདི་ཡུངས་ཀར་ལ་ལན་ཉི་ཤུ་རྩ་གཅིག་བརྗོད་དེ། དེ་དག་གི་རུས་གོང་
རྣམས་ཀྱི་སྟེང་དུ་གཏོར་ན་དེ་དག་སེམས་ཅན་དམྱལ་བའམ། དུད་འགྲོའི་སྐྱེ་གནས་སམ། གཤིན་རྗེའི་འཇིག་
རྟེན་ནམ། ཡི་དྭགས་སམ། གཞན་ངན་འགྲོ་རྣམས་སུ་སྐྱེས་པར་གྱུར་ཀྱང་རུང་སྟེ་དེ་དག་གཟུངས་འདིའི་
མཐུསངན་འགྲོ་དེ་དག་ལས་ཐར་བར་འགྱུར་རོ་ཞེས་གསུངས་ཤིང་། གཟུངས་ཀྱི་སྔགས་དོན་ཊཱིཀྐ་ལས་མ་
བཤད་ཀྱང་། འདིར་བྲིས་ན། ཨོཾ་ན་མོ་བྷ་ག་ཝ་ཏེ་ནི་བཅོམ་ལྡན་འདས། སརྦ་ཏྲེ་ལོ་ཀྱ་ནི་ཁམས་གསུམ་ཀུན་
ལས་སམ། འཇིག་རྟེན་གསུམ་ཐམས་ཅད་ལས་ཞེས་པ་སྟེ། སརྦ་ནི་ཀུན་ནམ་ཐམས་ཅད། ཁྲི་ནི་གསུམ། ལོ་
ཀྱ་ནི་ཁམས་དང་འཇིག་རྟེན། པྲ་ཏི་བི་ཤིཥཱ་ཡ་ནི་སོ་སོར་འཕགས་པའམ་ཁྱད་པར་འཕགས་པའོ། ། བུདྡྷཱ་ཡཏེ་
ན་མ ནི་སངས་རྒྱས་ཁྱོད་ལ་ཕྱག་འཚལ་ལོ། ། ཏདྱཐཱ་ནིའདི་ལྟ་སྟེ། ཨོཾ་ཤྲཱི་བྷུ་ཧཱུཾ་ནི་ལྷའི་ས་བོན། ཤོ་དྷ་ཡ་ཤོ་དྷ་
ཡ་ནི་སྦྱོངས་སྦྱོངས། བི་ཤོད་ཡ་བི་ཤོད་ཡནི་རྣམ་པར་སྦྱོངས་རྣམ་པར་སྦྱོངས། ཨ་ས་མ་ནི་མཉམ་མེད། ས་
མནྟ་ནི་ཀུན་ནས། ཨ་པ་བྷཱ་ས་ནི་སྣང་བའི་འོད་དམ་འོད་ཟེར། སྦ་ར་ཎ་ག་ཏི་ནི་འཕྲོ་བའི་གནས་སམ་འགྲོ་བ།
ག་ག་ན་སྭ་བྷཱ་ཝ་བི་ཤུདྡྷེ་ནི་ནམ་མཁའི་རང་བཞིན་རྣམ་པར་དག་མ། ཨ་བྷི་ཥིཉྩ་ཏུ་མོ་ནི་བདག་ལ་མངོན་པར་
དབང་བསྐུར་དུ་གསོལ། སརྦ་ཏ་ཐཱ་ག་ཏཱ ནི་དེ་བཞིན་གཤེགས་པ་ཐམས་ཅད་དང༌། སུ་ག་ཏ་ནི་བདེ་བར་
གཤེགས་པ། བ་ར་བ་ཙ་ན་ནི་གསུང་རབ། མ་མྲྀ་ཏ་ནི་འཆི་མེད་དམ་བདུད་རྩི། ཨ་བྷི་ཥེ་ཀཻ་ར་མངོན་པར་
དབང་བསྐུར་བ། མ་ཧཱ་མུ་དྲ་ཕྱག་རྒྱ་ཆེན་པོ། མནྡྲ་གསང་སྔགས། པཱ་ད ཚིག ཨཱ་ཧ་ར་ཨཱ་ཧ་ར་ཀུན་ནས་
བསྡུས་གཉིས། མ་མ་པདག ཨ་ཡུ་ཚེ། སནྡྷ་ར་ཎི་ཀུན་ནས་འཛིན་པ། ཤོ་དྷ་ཡ་ཤོ་དྷ་ཡ་སྦྱོངས་སྦྱོངས། བི་
ཤོ་དྷ་ཡ་བི་ཤོ་དྷ་ཡ་རྣམ་པར་སྦྱོངས་གཉིས། ག་ག་ན་ནམ་མཁའ། སྭ་བྷཱ་ཝརང་བཞིན། བི་ཤུདྡྷེ་རྣམ་པར་དག་
མ། ཨུཎྜི་ཥ་བི་ཛ་ཡ་གཙུག་ཏོར་རྣམ་རྒྱལ། པ་རི་ཤུདྡྷེ་ཡོངས་སུ་དག་པ། ས་ཧ་སྲ་སྟོང་ཕྲག ར་སྨི་སོ་དི་ཏེ་
འོད་ཟེར་ཀུན་ནས་འགྱེད་མ། སརྦ་ཏ་ཐཱ་ག་ཏ་སྔར་བཞིན། ཨ་བ་ལོ་ཀི་ནི་ཀུན་ནས་གཟིགས་མ། ཥ་ཊ་དྲུག
པ་ར་མི་ཏ་ཕ་རོལ་ཏུ་ཕྱིན་པ། པ་རི་པཱུ་ར་ཎི་ཡོངས་སུ་རྫོགས་པ། ཏ་ཐཱ་དེ་བཞིན། ག་ཏ་གཤེགས་པ། མཱ་ཏེ་
ཡུམ། ད་ཤ་བཅུ། བྷུ་མི་ས། པྲ་ཏིཥི་ཏེ་རབ་ཏུ་གནས་མ། ཧྲི་ད་ཡ་སྙིང་པོ། ཨ་དྷིཥཱ་ན་ཨ་དྷིཊྛི་ཏེ་བྱིན་གྱིས་
233

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརླབས་ཀྱིས་བྱིན་གྱིས་བརླབས་མ། མུ་དྲེ་མུ་དྲེ་མ་ཧཱ་མུ་དྲེ་ཕྱག་རྒྱ་ཕྱག་རྒྱ་ཕྱག་རྒྱ་ཆེན་པོ། ། བཛྲ་ཀྲ་ཡ་རྡོ་རྗེའི་
སྐུ། སཾ་ཧ་ཏ་ན་བསྣུན་པ། པ་རི་ཤུདྡྷེ་ཡོངས་སུ་དག་མ། སརྦ་ཀརྨཱ ཨ་བ་ར་ཎ་ལས་ཀྱི་སྒྲིབ་པ་ཐམས་ཅད།
བི་ཤུདྡྷེ་རྣམ་པར་དག་མ། པྲ་ཏི་ནི་ཝརྟ་ཡ་སླར་ཆུད་མཛོད། མ་མ་ཨཱ་ཡུར་བདག་གི་ཚེའོ། ། བི་ཤུདྡྷེ་རྣམ་པར་
དག་པ། ས་མ་ཡ་དམ་ཚིག ། ཨ་དྷིཥཱ་ན་སོགས་སྔར་བཞིན། ཨོཾ་མུ་ནི་མུ་ནི་ཐུབ་པ་ཐུབ་པ། མ་ཧཱ་མུ་ནི་ཐུབ་
པ་ཆེན་པོ། ། པི་མུ་ནེ་རྣམ་པར་ཐུབ་པ། མ་ཧཱ་བི་མུ་ནི་རྣམ་ཐུབ་ཆེན་པོ། ། མ་ཏི་བློ་གྲོས། མ་ཧཱ་མ་ཏི་བློ་
གྲོས་ཆེན་པོ། ། མ་མ་ཏི་མཁྱེན་པའི་བློ། ། སུ་མ་ཏི་བློ་བཟང་། ཏ་ཐཱ་ཏ་དེ་བཞིན་ཉིད། ལྷུ་ཏ་ཀོ་ཊི་ཡང་དག་
པའི་མཐའ། བ་རི་ཤུདྡྷེ་ཡོངས་སུ་དག་མ། བི་སྤུ་ཊ་རྣམ་པར་རྒྱས་པ། བུདྷེ་རྟོགས་མ། ཤུདྡྷེ་དག་མ། ཧེ་ཧེ་
ཀྱེ་ཀྱེ། ཛ་ཡ་ཛ་ཡ་རྒྱལ་བ་རྒྱལ་བ། བི་ཛ་ཡ་བི་ཛ་ཡ་རྣམ་པར་རྒྱལ་བ་གཉིས། སྨ་ར་སྨ་ར་དྲན་པ་གཉིས། སྤ་ར་
སྨྲ་ར་རྒྱས་པ་གཉིས། སྨཱ་ར་ཡ་སྭཱ་ར་ཡ་རྒྱས་པར་མཛོད་གཉིས། སརྦ་བུདྡྷ་སངས་རྒྱས་ཐམས་ཅད། ཨ་དྷཥཱ་ན་
སོགས་སྔར་བཞིན། ཤུདྡྷེ་དག་མ། བུདྡྷེ་སངས་རྒྱས་མ། བདྲེ་རྡོ་རྗེ་མ། སུ་བཛེ་རྡོ་རྗེ་བཟང་པོ། བཛྲ་གནྡྷེ་རྡོ་
རྗེ་སྙིང་པོ་མ། ཛ་ཡ་གནྟེ་རྒྱལ་བའི་སྙིང་པོ་མ། བི་ཛ་ཡ་གཏྟེ་རྣམ་པར་རྒྱལ་བའི་སྙིང་པོ་མ། བཛྲ་ཛཱ་ལཱ་གཏྟེ་རྡོ་
རྗེ་འབར་བའི་སྙིང་པོ་མ། བཛེདྷ་པེ་རྡོ་རྗེ་འབྱུང་མ། བཛྲ་སཾ་བྷ་བེ་རྡོ་རྗེར་འབྱུང་མ། བཛེ་བཛེ་ནི་རྡོ་རྗེ་ཅན་མ་
གཉིས། བཛམྦྷ་བ་ཏུ་རྡོ་རྗེ་མཛོད་ཅིག མ་མ་ཤ་རཱི་ར་བདག་གི་ལུས་སམ་གདུང༌། སན་ས་སྣ་ནཱཉྩ་སེམས་ཅན་
ཐམས་ཅད་རྣམས་ཀྱི་ཡང་། ཀཱ་ཡ་ལུས། པ་རི་ཤུདྡྷིནྡྷ་བ་ཏུ་ཡོངས་སུ་དག་པར་མཛོད་དམ་གྱུར་ཅིག མེ་ས་དཱ་
བདག་གི་སརྦ་ག་ཏི་རྟོགས་པ་ཐམས་ཅད། པ་རི་ཤུདྡྷེ་ཤུ་ཡོངས་སུ་དག་པར་མཛོད། སརྦ་ཏ་ཐཱ་ག་ཏ་ཤུ་དེ་
བཞིན་གཤེགས་པ་ཀུན་གྱིས་ཀྱང་། ཨོྃ་བདག་ཅག ས་མཱ་ཤཱ་དབུགས། ས་ཡཆུ་དབྱུང་བར་མཛད་དུ་གསོལ།
བུདྡྷ་བུདྡྷ་སངས་མའམ་རྟོགས་མ་གཉིས། སིདྷྱ་སིདྡྷཱ་གྲུབ་མ་གྲུབ་མ། བོདྷ་ཡ་བོདྷ་ཡ་རྟོགས་པར་མཛོད་གཉིས།
བི་བྷོ་དྷ་ཡ་བི་བྷོ་དྷ་ཡ་རྣམ་པར་རྟོགས་མཛོད་གཉིས། མོ་ཙ་ཡ་མོ་ཙ་ཡ་གྲོལ་མཛོད་གཉིས། བི་མོ་ཙ་ཡ་བི་མོ་ཙ་
ཡ་རྣམ་པར་གྲོལ་མཛོད་གཉིས། ཤོ་དྷ་ཡ་ཡོ་དྷ་ཡ་སྦྱོངས་སྦྱོངས། བི་ཤོ་དྷ་ཡ་བི་ཤོ་དྷ་ཡ་རྣམ་པར་སྦྱོངས་གཉིས།
ས་མནྟ་ཀུན་ནས། མོ་ཙ་ཡ་གྲོལ་བར་མཛོད། ས་མནྟར་སྨི་ཀུན་ནས་འོད་ཟེར། བ་རི་ཤུདྡྷེ་ཡོངས་སུ་དག་མ།
ཀྲྀ་ད་ཡ་སྙིང་པོ། ཨ་དྷིཥྛ་ན་སྔར་བཞིན། མུ་དྲེ་མུ་དྲེ་མ་ཧཱ་མུ་དྲེ་ནི་ཕྱག་རྒྱ་ཕྱག་རྒྱ་ཕྱག་རྒྱ་ཆེན་པོའོ། ། མ་ཧཱ་མུ་
དཱ་ནི་ཕྱག་རྒྱ་ཆེན་པོ། མནྡྲ་པཱ་དེ ནི་གསང་སྔགས་ཀྱི་ཚིག་རྣམས་ཀྱིས་སོ། ། འདིར་ཤྲཱི་ནི་གཙོ་མོའི་ས་བོན་ཏེ།
གོང་དུ་གསུམ་བྱུང་བ་ནི་གཙོ་འཁོར་གསུམ་གྱི་ས་བོན་ཡིན་ནམ་མོ། ། ཨ་མྲྀ་ཏ་ནི་འཆི་མེད། ཨ་ཡུ་ད་དེ་ནི་ཚེ་
སྦྱིན་མ། སཱ་ཧཱ་ནི་གཞི་ཚུགས་ཞེས་པའོ། །གཙུག་ཏོར་དྲི་མེད་ཀྱི་གཟུངས་ལ་རིང་ཐུང་གཉིས་ཡོད་ཀྱང་འདིར་
234

༄༅། ། ལྷོ་སྒོའི་ཆོ་གའི་རྒྱུས་འགྲེལ་གཞན་ཕན་ཉི་འོད། །
ཐུང་བ་སྟེ། ཕན་ཡོན་ནི་བྱེ་མ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་དུར་ཁྲོད་དུ་གཏོར་ན་གང་གི་རུས་པ་
ལ་ཕོག་པ་དེ་དག་སེམས་ཅན་དམྱལ་བ་གང་དག་ཏུ་སྐྱེས་པ་དེ་དེ་ནས་ཡོངས་སུ་ཐར་ཏེ་མཐོ་རིས་སུ་སྐྱེ་བར་འགྱུར་
རོ། ། གང་དག་མཐོ་རིས་སུ་སྐྱེས་པ་དེ་དག་གི་ལུས་ལ་མེ་ཏོག་གི་ཆར་འབབ་པར་འགྱུར་རོ་ཞེས་གསུངས་པས།
སྔགས་དོན་ནི། ན་མ སྡེ་ཡ་དྷཱི་ཀ་ནཱི་ནི་དུས་གསུམ་པ་རྣམས་ལ་ཕྱག་འཚལ་ལོ། ། སརྦ་ཏ་ཐཱ་ག་ཏ་ཧྲི་ད་ཡ་གབྷེ་
ནི་དེ་བཞིན་གཤེགས་པ་ཐམས་ཅད་ཀྱི་སྙིང་པོ་མ། ཛཱ་ལ་ཛཱ་ལ་ནི་འབར་བ་འབར་བ། དྷརྨ་དྷ་ཏུ་གབྷེ་ནི་ཆོས་ཀྱི་
དབྱིངས་ཀྱི་སྙིང་པོ་མ། ས་བྷ་ར་ནི་རྒྱས་པར་མཛོད་ཅིག མ་མ་ཨཱ་ཡཿ ནི་བདག་གི་ཚེའོ། ། སཾ་ཤོ་དྷ་ཡ་ནི་ཡང་
དག་པར་སྦྱོངས། མ་མ་སརྦ་པཱ་པཾ་ནི་བདག་གི་སྡིག་པ་ཐམས་ཅད། སརྦ་ཏ་ཐཱ་ག་ཏ་ནི་དེ་བཞིན་གཤེགས་པ་
ཐམས་ཅད། ས་མནྟ་ནི་ཀུན་ནས། ཨུཏྟཱི་ཥ་བི་མ་ལེ་ནི་གཙུག་ཏོར་དྲི་མ་མེད་པ། བི་ཤུདྡྷེ་ནི་རྣམ་པར་དག་
མའོ། ། ཧཱུྃ་ཧཱུྃ་ཧཱུྃ་ཧཱུྃ་དང་། ཨོཾ་པཾ་སཾ་ཛཾ ཞེས་པ་རྣམས་ནི་ལྷའི་ས་བོན་ཡིན་སྙམ་ཡང་། གཙུག་ཏོར་དྲི་མེད་ལ་
ནི་འཁོར་བཞི་གཙོ་བོ་དང་བཅས་པའི་ལྷལྔ་སྣང་ངོ༌། ། པདྨ་ཨརྞཱི་ཥའི་ཕན་ཡོན་ནི། དོན་ཞགས་ཀྱི་ཆོ་ག་ལས།
སེམས་ཅན་གང་ལ་ལ་སེམས་ཅན་དམྱལ་བར་གཞོལ་བ་ཤི་བ་དང་། དགེ་སློང་གང་ལ་ལ་བསླབ་པའི་སྡོམ་པ་དང་།
ཚུལ་ཁྲིམས་ཀྱི་སྡོམ་པ་རལ་བ་དང་། མཁན་པོ་དང་སློབ་དཔོན་ལ་མ་གུས་པར་མ་བྱས་པར་ཤི་བ་དེའི་དོན་དུ་བྱེ་
མ་གཙང་མ་བླངས་ལ། ལན་བདུན་བཟླས་བརྗོད་བྱས་ནས་དུར་ཁྲོད་དམ། རོ་བསྲེགས་པའམ། འཆད་པ་
དེར་བྱེ་མ་གཏོར་བར་བྱའོ། ། གང་དང་གང་ན་སེམས་ཅན་གང་དག་གི་རུས་པ་ཡོད་པར་བྱེ་མ་གཏོར་མ་ཐག་ཏུ་
དེ་དང་དར་བྱེ་མ་བབས་པའི་སེམས་ཅན་དམྱལ་བའམ། ཡི་དྭགས་སམ། ཤ་ཟར་སྐྱེས་པའམ། གནོད་སྦྱིན་
ནམ། སྲིན་པོའི་སྐྱེ་གནས་སུ་སྐྱེས་ན་དེ་དེའི་མོད་ལ་ཚེ་བརྗེས་ནས་ཐམས་ཅད་མཐོ་རིས་སུ་གཞོལ་བར་འགྱུར་
ཞིང་། ནམ་ཡང་སེམས་ཅན་དམྱལ་བར་གཞོལ་བར་མི་འགྱུར་རོ། ། ཞེས་སོགས་གསུངས་པས། སྔགས་དོན་
ནི། པདྨ་གཙུག་ཏོར་དྲི་མེད་མ་ཞེས་པའོ། ། གཟུངས་འདི་རྣམས་སྐབས་འདིར་བཟླ་བར་ཆོ་ག་རང་འགྲེལ་
དང་བཅས་པ་ལས་བཤད་པ་ལྟར་ཡིན་ལ། སྡིག་སྦྱོང་གི་གཟུངས་སྔགས་ཁྱད་པར་ཅན་གཞན་ཡང་ཤིན་ཏུ་མང་
ངོ་། ། བྲབ་སྔགས་ཀྱི་དོན་ནི། སརྦ་པཱ་པཾ་ནི་སྡིག་པ་ཐམས་ཅད། ད་ཧ་ན་བཛྲ་ནི་བསྲེགས་པའི་རྡོ་རྗེ། སརྦ་
པཱ་པཾ་བི་ཤོ་དྷ་བཛྲ་ནི་སྡིག་པ་ཐམས་ཅད་རྣམ་པར་སྦྱོང་བའི་རྡོ་རྗེ། སརྦ་ཀརྨཱ ཨ་ཝ་ར་ཎ་ནི་ལས་དང་སྒྲིབ་པ་
ཐམས་ཅད། བྷ་སྨིན་ཀུ་དུ་ནི་ཐལ་བར་མཛོད་ཅིག ཧཱུྃ་ནི་ས་བོན། བི་ནཱ་ཤ་ཡ་ནི་རྣམ་པར་འཇོམས་པ། ཨ་ཝ་
ར་ཎ་བཛེ་ནི་སྒྲིབ་པའི་རྡོ་རྗེ། དྲི་ནི་ས་བོན། བོ་ཤོ་དྷ་ཡ་ནི་རྣམ་པར་སྦྱོངས། ཨ་ཝ་ར་ཎ་རྣམས་ནི་སྒྲིབ་པ། ཛཱ་
ལ་ཛ་ལ་ནི་འབར་བ་འབར་བ། དྷ་ཀ་དྷ་ཀ་ནི་ཆོད་ཆོད། ཧ་ན་ཧ་ན་ནི་བསྣུན་བསྣུན། ཧཱུཾ་ནི་ས་བོན། ས་ར་ས་
235

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ར་ནི་འཛོམས་གཉིས། པྲ་ས་ར་པྲ་ས་ར་ནི་རབ་ཏུ་འཇོམས་གཉིས། ཧཱུྃ་ནི་ས་བོན། ཧ་ར་ཧ་ར་ཕྱོགས་གཉིས།
ཧཱུྃ་ས་བོན་དང་ཕཊ་སྤོ་ཊ་ཡ་ནི་ཁོས་ཤིག ། པྲྀ་ཏ་བྷོ་ཏ་ནི་དྲལ་བར་གྱིས་གཉིས་ཏྲ་བ་དྲ་བ་ནི་ཆོད་ཆོད། ཚིནྡ་
ཚིནྡ་ནི་གཏུབས་གཉིས། ད་ཧ་ད་ཧ་ནི་བསྲེགས་གཉིས་ གང་བསྲེག་ན། སརྦ་ན་ར་ཀ་ག་ཏི་ཧེ་ཏཾ་ཏེ་དམྱལ་
བར་འགྲོ་བའི་རྒྱུ་ཐམས་ཅད་དོ། ། ན་ར་ཀ་ནི་དམྱལ་བ། ག་ཏི་ནི་འགྲོ་བའི། ཧེ་ཏོ་ནི་རྒྱུའོ། ། བ་ཙ་བ་ཙ་ནི་
ཚོས་ཚོས་ཏེ། སརྦ་པྲ་ཏ་ནི་ཡི་དྭགས་སོ། ། མ་ཐ་མ་ཐ་ནི་ཚོམས་ཚོམས་ཏེ། ཏིརྱ་ཀ་ནི་དུད་འགྲོའོ། །
ཐམས་ཅད་ཀྱི་ཐོག་མའི་ཨོཾ་ནི་སྔགས་ཀྱི་འགོ་འདྲེན་དང་། ཧཱུྃ་ཕཊ་ནི་དོན་དེར་བསྐུལ་བའི་ཚིག་གོ ། སྤྱིར་མོ་ནི་
དོན་བདུན་ལ་འཇུག་སྟེ། རྒྱུད་རྡོ་རྗེ་རྩེ་མོ་ལས། ཨོཾ་ནི་ཅི་ཞིག་ཡིན་པར་བཤད། ། མཆོག་དང་ནོར་སྟེར་
དཔལ་དང་གཡང་། ། སྐལ་བཟང་རྣམ་པ་དང་ལྡན་ཞིང་། དམ་བཅའ་བ་དང་བཀྲ་ཤིས་དོན། ། ནོར་བུ་
འཛིན་པའི་སྔགས་སུ་བརྗོད། ། ཅེས་དང་༔ ཧཱུྃ་ཡང་དེ་ཉིད་ལས། ཡི་གེ་ཧཱུཾ་ནི་ཅི་ཡིན་བརྗོད། ། སྡུག་བསྔལ་
འཆོས་ཤིང་འཇོམས་པར་བྱེད། ། སྲིད་པའི་ཞགས་པ་གཅོད་པར་བྱེད། ། གདུག་པ་དངངས་ཤིང་གཅོད་
བྱེད་པའི། ། ཧཱུྃ་ནི་མཆོག་ཏུ་དྲན་པར་བྱ། ། ཞེས་དང་། ཡི་གེ་ཕཊ་ནི་ཅི་ཡིན་བརྗོད། ། གདུག་དང་སྡུག་
བསྔལ་འཇོམས་བྱེད་ཅིང་། ། བདེ་བ་དག་ནི་འགུགས་པར་བྱེད། ། ཕཊ་ནི་འཛོམས་བྱེད་དགྲ་ཡིན་ཏེ། །
གྲོགས་དང་བཅས་པ་འཇོམས་པར་བྱེད། ། ཅེས་དང་། སྣ་ཧཱ་ཞེས་ནི་ཅི་ཡིན་བརྗོད། ། སྡིག་པ་ཐམས་ཅད་
ཞི་བྱེད་ཅིང་། ། དགེ་བའི་ཚོགས་ནི་འཕེལ་བར་བྱེད། ། ཉེས་པ་བྱེད་པ་འཕྲོག་བྱེད་ཅིང་། ། སྡུག་བསྔལ་
ཐམས་ཅད་འཇོམས་པའི་མཆོག ། ཅེས་གསུངས་ པ་ལྟར་དྲན་པར་བྱའོ།༧།གཉིས་པ་ཁྲུས་ཀྱི་སྦྱོང་བ་ནི།
གཙུག་དགུ་ལས། རུས་པའམ་གོས་སམ་མིང་ལ་ནི། ། རྡོ་རྗེའི་ཆུ་ཡིས་བཀྲུ་བར་བྱ། ། སྡིག་པ་བཀྲུ་བའི་
སྔགས་ཀྱིས་ནི། ། སྲིད་གསུམ་དྲི་མ་བཀྲུ་བར་བྱ། ། བཀྲུ་བའི་ས་ནི་འདི་གསུངས་པ། ། ཨོཾ་ན་མོ་བྷ་ག་ཝ་ཏེ་
ཞེས་སོགས་གསུངས་པས། ཁྲུས་བུམ་ལོགས་སུ་བསྒྲུབས་པ་ཡོད་ན་དེས་ཀྱང་རུང་བར་བཤད་ལ། མེད་ན་རྣམ་
རྒྱལ་བུམ་པས་དཀྱིལ་འཁོར་གྱི་བྲིས་སྐུ་སོགས་ཀྱི་གཟུགས་བརྙན་མེ་ལོང་དུ་ཤར་བ་ལ། ཇི་ལྟར་བལྟམས་པ་
སོགས་ཚིགས་བཅད་བརྗོད་ཅིང་། ཁྲུས་གསོལ་རྒྱས་བསྡུས་ཅི་རིགས་བྱ། བླ་མ་ཁ་ཅིག་རོའི་སྟེང་དུ་སྐུ་གཟུགས་
བཞག་ནས་དེ་ལ་ཁྲུས་གསོལ་བ་ལྟར་སྣང་ཡང་རུང་བར་བཤད། འདིར་སྐུ་གཟུགས་ཀྱི་གཟུགས་བརྙན་མེ་ལོང་
དུ་ཤར་བ་ལ་ཁྲུས་བྱས་པས་ཆོག་གི ཁ་ཅིག་ཁྲུས་ཁང་བསྐྱེད་པའི་ཁུལ་བྱས་ནས་སྤྱན་འདྲེན་མེད་པར་དེར་ཁྲུས་
གསོལ་བ་ནི་དོན་མིན་ནོ། ། མཐར་ཁྲུས་ཆུ་རྣམས་རྣམ་རྒྱལ་བུམ་པའི་ནང་དུ་བླུགས་ནས་ཁྲུས་བྱེད་པ་ལྟར་ཡང་
རུང་ལ། ཊཱིཀ་ཆེན་ལས། ཁྲུས་གསོལ་བའི་ཆུ་དང་། རྣམ་རྒྱལ་བུམ་པའི་ཆུ་སོགས་བསྡུས་ནས་ལས་བུམ་དུ་
236

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
བླུགས་ཏེ་རོ་ཡིན་ན་དངོས་སུ་བཀྲུ། མིང་བྱུང་ཡིན་ན་ནུབ་གོང་མ་རྣམས་ལ་མེ་ལོང་ལ་གཟུགས་བརྙན་ཤར་བ་
དང་། ནུབ་ཐ་མ་ལ་དངོས་སུ་བཀྲུ་ཞེས་གསུངས་ཏེ། དེ་ནི་མིང་བྱང་ཤོ་གུ་སོགས་ལ་བྲིས་ན་ཆུས་ཞིག་འགྲོ་བས་
གནོད་པ་ལ་དགོངས་ཤིང་། ཆུས་བཤིག་མི་ནུས་ན་ནི་ནུབ་ཐོག་མ་རྣམས་ལ་ཡང་དངོས་སུ་བཀྲུའོ། ། བཀྲུ་བའི་
ཚེ་འདི་ནི་སྦྱིན་པའི་རང་བཞིན་ཆུ། ། ཞེས་སོགས་ཕྱིན་དྲུག་དང་སྦྱར་བའི་ཚིགས་བཅད་རེ་རེའི་རྗེས་ལ་རྩ་རིག་
བརྗོད་ཅིང་ཁྲུས་རེ་བྱས་པའི་མཐར། ཚེ་འདས་ཀྱིས་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་།
ཁྱད་པར་དུ་ཡང་ཕྱིན་དྲུག་སོ་སོའི་མི་མཐུན་ཕྱོགས་སེར་སྣ། ཚུལ་འཆལ། ཁོང་ཁྲོ། ལེ་ལོ། རྣམ་གཡེང་།
ཤེས་རབ་འཆལ་བའི་དྲི་མ་རྣམས་དག་ནས་སྦྱིན་པ་ལ་སོགས་པའི་ཕྱིན་དྲུག་སོ་སོར་རྫོགས་ནས་འཚང་རྒྱ་བར་
གྱུར་ཅིག་ཅེས་བརྗོད། རྒྱས་པ་ནི་དེ་ལྟར་ཡིན་པས་ལེགས་ལ། བསྡུ་ན་ཕྱིན་དྲུག་གི་ཚིགས་བཅད་རྣམས་རྫོགས་
པའི་མཐར་རྩ་སྔགས་བརྗོད་ཅིང་ཁྲུས་བྱར་རུང་ངོ་། ། སྦྱིན་པའི་རང་བཞིན་ཆུ་སོགས་ནི་སྦྱིན་པའི་ཕར་ཕྱིན་
སོགས་ནི་སེམས་རྒྱུད་ཀྱི་ཤེས་པ་ཞིག་ལ་འཇོག་ཀྱང་། བུམ་པའི་ཆུ་ནི་ལྷ་དང་སྔགས་ཀྱི་བྱིན་གྱིས་བརླབས་པས་
སྦྱིན་དྲུག་གི་ངོ་བོར་མོས་དགོས་ཤིང་། དེས་དེ་རྣམས་ཀྱི་མི་མཐུན་ཕྱོགས་འཇོམས་ནུས་པའི་དོན་ནོ། ། ཆུ་བོ་
དྲུག་གི་ཁྲུས་བྱས་པས་ཞེས་པ་ནི་ཕྱིན་དྲུག་གི་རང་བཞིན་ཅན་གྱི་ཆུ་ལ་ཆུ་བོ་དྲུག་ཅེས་བྱ་ལ། དེས་ཁྲུས་བྱས་པས་
བག་ཆགས་རྣམ་དྲུག་སྦྱངས་ཤིང་ཕྱིན་དྲུག་གི་མི་མཐུན་ཕྱོགས་སེར་སྣ་ནས་ཤེས་རབ་འཆལ་བའི་བར་གྱི་བག་
ཆགས་ངན་པ་དྲུག་སྦྱངས་ནས་དེའི་རྒྱུད་ལ་ཕྱིན་དྲུག་རྫོགས་པར་བསམ་པར་བཤད་ཀྱང་། གང་ལ་ཉེས་པ་མི་
མངའ་བའི། ། ཁྲུས་ལེགས་མཛད་ལ་ ཕྱག་འཚལ་འདུད། ། ཅེས་པའི་དོན་འདིར་སངས་རྒྱས་ལ་སྦྱར་ན་
འབྲེལ་དཀའ་ཙམ་སྣང་ཡང་འདི་ལྟར་བྱ་སྟེ། ངེས་དོན་གྱི་ཕྱིན་དྲུག་གི་ཁྲུས་ཀྱིས་དེའི་མི་མཐུན་ཕྱོགས་སྦྱངས་
ནས་སངས་རྒྱས་པ་གང་ལ་ཉེས་པ་མི་མངའ་ཞིང་ཁྲུས་ལེགས་པར་མཛད་པར་གྱུར་བ་ལ་ཕྱག་འཚལ་འདུད་ཅེས་
བྱའོ། ། དེ་བཞིན་དུ་ཕྱིན་དྲུག་གིས་བསྒོས་པའི་དྲི་ཆུ་དྲུག་གིས་ཁྲུས་བྱས་པར། དེའི་སྦྱང་བྱ་དྲི་མ་རྣམ་པ་དྲུག་
སྦྱོང་བར་མཛད་ཅིང་། ཕར་ཕྱིན་དྲུག་གི་རྒྱུ་ཆེན་ཡོན་ཏན་དྲུག་དང་ལྡན་པ་ཁྲུས་ལེགས་པར་མཛད་པར་གྱུར་བ་
ཁྱེད་ལ་ཉེས་པ་མི་མངའོ་ཞེས་དང་། ཕྱིན་དྲུག་གི་མི་མཐུན་ཕྱོགས་དྲི་མ་རྣམ་པ་དྲུག་དག་པར་གྱུར་བ་ཡི་སྒོ་ནས་
ཡོན་ཏན་ཐམས་ཅད་དང་ལྡན་པའི་སངས་རྒྱས་ཐམས་ཅད་མཆོད་པའི་དོན་དུ་དད་པས་བདག་གིས་ཁྲུས་བགྱིའོ་
ཞེས་པ་སྟེ། ཚིགས་བཅད་འདི་རྣམས་ནི་དཀོན་མཆོག་གི་རྟེན་ལ་ཁྲུས་བྱ་བའི་ཚེ་བརྗོད་ན་དོན་གོ་བདེ་ཞིང་
ལེགས་ལ། ཚེ་འདས་ལྟ་བུ་ལ་ཁྲུས་བྱེད་པའི་ཚེ་མི་བདེ་བ་ལྟར་སྣང་མོད། ཆོ་ག་འདིའི་གཞུང་དང་གཞན་ལས་
ཀྱང་འབྱུང་བས་མི་འཐད་པ་མིན་ཡང་གོ་རྒྱུ་ཞིག་ནི་དགོས་སོ། ། དེས་ན་སེམས་ཅན་ལ་ཁྲུས་བྱ་བའི་ཚེ་སངས་
237

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྒྱས་ལ་ཁྲུས་མཛད་པ་ནི་མི་འབྲེལ་བས། དོན་ནི་སངས་རྒྱས་རྣམས་ཀྱིས་ཕྱིན་དྲུག་ཉམས་སུ་བླངས་ནས་དེའི་མི་
མཐུན་ཕྱོགས་སྦྱངས་ཏེ་སངས་རྒྱས་སོ་ཞེས་བསྟོད་ནས་དེ་ལྟར་ཁྱེད་ལ་ཡང་ཕྱིན་དྲུག་གིས་བསྒོས་པའི་ཆུས་ཁྲུས་
བྱས་པས་སྒྲིབ་པ་བྱང་ནས་འཚང་རྒྱ་བར་འགྱུར་རོ་ཞེས་གོ་བའི་དོན་དུ་སེམས་སོ། ། དད་པས་ཚེ་འདས་ཁྲུས་
བགྱིའོ་ཞེས་བསྒྱུར་བ་ནི་སངས་རྒྱས་ལ་དད་པས་ཚེ་འདས་ལ་ཁྲུས་བགྱིའོ་ཞེས་པ་ལྟར་སྣང་ཡང་ཅུང་མི་བདེ་བས།
སངས་རྒྱས་ལ་དད་པའི་སྒོ་ནས་ཞེས་པའི་དོན་དུ་བྱའོ། ། ཚེ་འདས་ལ་དད་པ་ནི་སྐབས་སུ་མ་བབ་ཅིང་།
སངས་རྒྱས་ལ་དད་པས་སངས་རྒྱས་ལ་ཁྲུས་བགྱིའོ་ཞེས་པའི་དོན་ཡིན་ན། ཚེ་འདས་ལ་ཁྲུས་བྱེད་པའི་ཚེ་སངས་
རྒྱུས་ལ་ཁྲུས་བགྱིའོ་ཞེས་པ་ཅི་ལྟར་རིགས། རང་བློ་དམན་པས་འདིའི་སྐོར་ལ་དོགས་པ་དེ་ལྟར་ཤར་ལ། གཞན་
མི་ཐམས་ཅད་ནི་འདིའི་དོན་ལ་སོམ་ཉི་ཅི་ཡང་མི་སྣང་བས། དོན་གང་དུ་སོང་ཡང་སྐྱོན་ཅི་ཡོད་ཀྱང་དོགས་སློང་
ཙམ་ཞིག་བྱས་པའོ། ། མཐར་རྩ་རིག་བརྗོད་ཅིང་ཁྲུས་བྱས་ཏེ་སྤེལ་ཚིག་བྱའོ། ། དེ་ནས། འདོད་ཆགས་ཞེ་
སྡང་གཏི་མུག་གསུམ། ། དེ་དག་འཇིག་རྟེན་དུག་གསུམ་སྟེ། ། ཞེས་པའི་དོན་ནི། དུག་ལ་ཕྱི་དང་ནང་གི་
དུག་གཉིས་ལས་ཕྱིའི་དུག་ནི་ཐང་ཁྲོམ་དང་རེ་ལྕག་གི་རྩ་བ་དང་བོང་བ་ནག་པོ་དང་དབྱིག་དུག་སོགས་སེམས་
ཅན་མ་ཡིན་པའི་དུག་དང་། ཀླུ་དང་སྦྲུལ་སྡིག་སོགས་སེམས་ཅན་གྱི་དུག་ཀྱང་མང་ལ། ནང་གི་དུག་ནི་ཉོན་
མོངས་པ་གསུམ་གྱི་དུག་ལྟ་བུ་སྟེ་དུག་དང་འདྲ་བས་དེའི་མིང་གིས་བརྗོད་པའོ། ། དེ་ཡང་འཇིག་རྟེན་སོ་སྐྱེའི་
རྒྱུད་ཀྱི་ནང་གི་དུག་གིས་ནི་མཐོ་རིས་དང་ཐར་བའི་སྲོག་འཕྲོག་པར་བྱེད་ལ། ཕྱིའི་དུག་གིས་ནི་ཚེ་འདིའི་སྲོག་
འཕྲོག་པར་བྱེད་དོ། ། སངས་རྒྱས་བཅོམ་ལྡན་འདས་རྣམས་ལ་ནི་ནང་གི་དུག་དེ་དག་མི་མངའ་བས་སངས་
རྒྱས་ཀྱི་བདེན་པས་ཁྱོད་ཀྱི་ཕྱི་ནང་གི་དུག་ཐམས་ཅད་བཅོམ་ནས་འཚང་རྒྱ་བར་གྱུར་ཅིག་ཅེས་པ་སྟེ། དེ་བཞིན་
དུ་དམ་པའི་ཆོས་དང་འཕགས་པའི་དགེ་འདུན་ལ་ཡང་སྦྱར་ནས་རྩ་སྔགས་བརྗོད་ཅིང་ཁྲུས་བྱའོ། ། དེ་ནས།
ས་ནི་དུག་གི་མ་ཡིན་ཏེ། ། ས་ནི་དུག་གི་ཕ་ཡང་ཡིན། ། ཞེས་པའི་དོན་འབྱུང་བ་ལ་ཕྱི་ནང་གཉིས་ཡོད་པའི་
འབྱུང་བ་བཞི་བོ་དེ་རྣམས་ནི་ཕྱི་ནང་གི་དུག་དེ་དག་བརྟེན་པ་དང་འབྱུང་བའི་གཞི་ཡིན་པས་དེ་དག་གི་ཕ་དང་མ་
ལྟ་བུའོ། ། འབྱུང་བ་བཞི་ནི་ཕྱི་ལ་ཡོངས་གྲགས་ཀྱི་ས་ཆུ་མེ་རླུང་གི་འབྱུང་བ་བཞི་དང་། ནང་དུ་གང་ཟག་གི་
ལུས་ལའང་འབྱུང་བ་བཞི་སྟེ་ ཤ་རུས་ རྣམས་ ས་ དང་། ཁྲག་དང་ཆུ་སེལ་རྣམས་ཆུ་དང་། དྲོད་མེ་དང་།
དབུགས་དང་ལུས་ཀྱི་ནང་གི་རླུང་རྣམས་ནི་འབྱུང་བ་རླུང་གི་ཁམས་སོ། ། འབྱུང་བ་བཞི་རེག་བྱའི་སྐྱེ་མཆེད་
ཡིན་པས་མིག་གིས་མི་མཐོང་ཡང་། དེ་དག་གི་ཁ་དོག་མཐོང་བས་དེ་དག་མཐོང་ཞེས་བརྗོད་པར་བྱེད་དོ། །
འབྱུང་བའི་ཁ་དོག་མིག་ཤེས་ཀྱིས་གཟུང་དུ་ཡོད་ཀྱང་འབྱུང་བ་དེའི་གཟུང་ཡུལ་མིན་ཏེ། དཔེར་ན་མིག་གིས་
238

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
མེའི་ཁ་དོག་མཐོང་ཡང་དེའི་ཚ་བ་མི་མཐོང་བ་བཞིན་ནོ། ། མཐར་བདེན་ཚིག་བརྗོད་པའི་མཐུས་ཕྱི་ནང་གི་
དུག་དང་དེའི་ནུས་པ་རྣམས་འབྱུང་བ་བཞིའི་ནང་དུ་ཐིམ་པར་གྱུར་ཅིག་ཅེས་པའི་དོན་ནོ། ། ས་ལ་གང་བའི་
སྣོད་དུ་ཞེས་པའམ་སྲུ་བའི་སྣོད་དུ་ཞེས་པའམ་སྲ་བའི་སྣོད་དུ་ཞེས་དང་། ཆུ་ལ་གཤེར་བ་དང་། མེ་ལ་ཚ་བ་
དང་། རླུང་ལ་གཡོ་བའི་ནང་དུའམ་སྣོད་དུ་དུག་སོང་ཞིག་ཅེས་སྦྱར་བ་ལྟར་ཡང་རུང་ངོ་། ། འདིར་འབྱུང་
བཞི་དང་སྦྱར་ནས་སྦྱོང་བའི་དོན་ལ། ཁ་ཅིག་སའི་ཁམས་ལས་གཏི་མུག ཆུ་ལས་ཞེ་སྡང་། མེ་ལས་འདོད་
ཆགས། རླུང་ལས་ཕྲག་དོག་སྐྱེ་བས་དེའི་དབང་དུ་བྱས་སོ་ཞེས་ཟེར་ཡང་བརྟག་པའི་གནས་སོ། ། སྐབས་
འདིར་ནི་ཕྱི་ནང་གི་དུག་གཉིས་ལས་ནང་གི་དུག་དང་སྦྱར་བ་གཙོ་ཆེའོ། ། ཁྲུས་ཀྱི་སྐབས་སུ་རྩ་རིག་བརྗོད་
དགོས་པས། དེའི་དོན་ནི། ཨོཾ་ན་མོ་བྷ་ག་ཝ་ཏེ་ནི་ཕྱག་འཚལ་ལོ་བཅོམ་ལྡན་འདས། སརྦ་དུརྒ་ཏི་ནི་ངན་སོང་
ཐམས་ཅད། བ་རི་ཤོ་དྷ་ན་ནི་ཡོངས་སུ་སྦྱོང་བ། རཱ་ཛཱ་ཡ་ནི་རྒྱལ་པོ་ལ། ཏ་ཐཱ་ག་ཏཱ་ཡ་ནི་དེ་བཞིན་གཤེགས་པ།
ཨདྷ་ཏེ་ནི་དགྲ་བཅོམ་པ། སོ་མྱཀ་ནི་ཡང་དག་པར། སཾ་བུདྡྷཱ་ཡ་ནི་རྫོགས་པའི་སངས་རྒྱས། ཏདྱཐཱ་ནི་འདི་ལྟ་
སྟེ། ཤོ་དྷ་ནི་ཤོ་དྷ་ནི་ནི་སྦྱོངས་སྦྱོངས། སརྦ་པཱ་པཾ་ནི་སྡིག་པ་ཐམས་ཅད། པི་ཤོ་དྷ་ནི་རྣམ་པར་སྦྱོངས། ཤུདྡྷེ་
ནི་དག་པ། བི་ཤུདྡྷེ་ནི་རྣམ་པར་དག་པ། སརྦ་ཀརྨཱ༔ ཨ་ཝ་ར་ཎ་ནི་ལས་ཀྱི་སྒྲིབ་པ་ཐམས་ཅད། བི་ཤོད་ནི་རྣམ་
པར་སྦྱོངས། སཱ་ཧཱ་ནི་གཞི་ཚུགས་ཞེས་པའོ། །
གསུམ་པ་མི་ཤིས་པ་སྦྱོང་བ་ནི། གཙུག་དགུ་ལས། སླར་ཡང་བཀྲ་ཤིས་ཚིགས་བཅད་ཀྱིས། ། དུས་
གསུམ་དུ་ནི་ཁྲུས་བྱའོ། ། ཞེས་ གསུངས་པ་ལྟར་ཏེ། བཀྲ་ཤིས་ལ་ མང་ཡང་འདིར་འདུལ་བ་ལུང་དང་།
ཡངས་པའི་གྲོང་ཁྱེར་དུ་འཇུག་པའི་མདོ་ལས་གསུངས་པ་ལྟར་ཏེ། དེ་ཡང་མཚོན་ཙམ་བཤད་ན། སངས་རྒྱས་
གང་ལ་སེར་སྣ་དང་ཡུལ་ལ་རྣམ་པར་སྲེད་པའི་ཆགས་སོགས་ཉོན་མོངས་པ་ཐམས་ཅད་རྣམ་པར་འཇོམས་པས་
སྐྱོན་གྱི་དྲི་མ་མེད་པར་མཛད་ཅིང་། ཐུགས་རྒྱུད་ཞི་ཞིང་དུལ་བས་སེམས་ཅན་གཞན་ལ་གནོད་པ་མི་མངའ་བའི་
ཡོན་ཏན་དང་ལྡན་པ་དེས། ཚེ་ལྡན་ནམ་ཚེ་འདས་ཁྱེད་ལ་བདེ་ལེགས་མཛད་པར་གྱུར་ཅིག ། འདྲེན་པ་
སངས་རྒྱས་གང་ཞིག་འགྲོ་བ་གདུལ་བྱ་རྣམས་ཐར་བའི་ལམ་དུ་འཛུད་པར་མཛད་ཅིང་། སེམས་ཅན་གྱི་བསམ་
པ་དང་མཐུན་པའི་དམ་པའི་ཆོས་རྣམས་ཐམས་ཅད་སྟོན་པ་དེས། ཁྱོད་ལ་ཞེས་སོགས་དང་། སྟོན་པ་སངས་
རྒྱས་ནི་འགྲོ་བ་སེམས་ཅན་རྣམས་ཀྱི་རྟེན་དུ་གྱུར་བ་སེམས་ཅན་ཀུན་གྱི་དོན་གྱི་ཕྱིར་དུ་སངས་རྒྱས་གང་ཞིག་བདེ་
བ་མཐར་ཐུག་པར་མངའ་མཛད་ཅིང་བརྙེས་པ་དེས་ཞེས་དང་། སེམས་ཅན་སྡུག་བསྔལ་ལས་སྐྱབས་པའི་སྐྱོབ་
པ་སངས་རྒྱས་གང་ཞིག་ནི་བྱམས་པའི་ཐུགས་ཀྱིས་འགྲོ་བ་འདི་དག་ཀུན་ལ་བུ་གཅིག་བཞིན་དུ་དགོངས་ནས་རྟག་
239

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཏུ་བསྐྱང་བར་མཛད་པ་དེས་ཞེས་དང་། སངས་རྒྱས་གང་ཞིག་འཁོར་བར་འགྲོ་བ་སྟེ་འཁོར་བའི་སེམས་ཅན་
ཀུན་གྱི་རྟེན་དུ་གྱུར་ཅིང་གླིང་དང་དཔུང་གཉེན་དུ་གྱུར་བ་དེས་ཞེས་དང་། སངས་རྒྱས་གང་ཞིག་ཐུགས་ཀྱིས་
ཆོས་རྣམས་མངོན་སུམ་དུ་གཟིགས་པར་གྱུར་བ་དང་སྐྱོན་དང་བྲལ་བས་གཙང་ཞིང་། བདེན་པ་ཁོ་ན་གསུང་
བས་བསླུ་བ་མི་མངའ་བས་གསུང་གཙང་ཞིང་གཙང་མར་མཛད་པ་དེས་ཞེས་དང་། བདུད་འདུལ་བ་ལ་མཁས་
པའི་དཔའ་བོ་ཆེན་པོ་སངས་རྒྱས་ཤཱཀ་ཐུབ་གང་ཞིག་སྐྱེས་པ་སྟེ་སྐུ་བལྟམས་པའི་མཐུས། ཡབ་རྒྱལ་པོའི་དགོས་
པའི་དོན་སྣ་ཚོགས་པ་ཐམས་ཅད་འབྱོར་བར་གྱུར་ཅིང་གཞོན་ནུ་དོན་ཐམས་ཅད་གྲུབ་པ་ཞེས་མཚན་གསོལ་བ་
དང་། དེར་མ་ཟད། རབ་ཏུ་བྱུང་ནས་སངས་རྒྱས་པས་ཆོས་ཀྱང་གྲུབ་པ་དེས་ཞེས་དང་། སངས་རྒྱས་གང་
ཞིག་སྐྱེས་པ་སྟེ་སྐུ་འཁྲུངས་པས་ས་གཞི་རྣམས་ནི་ནགས་ཚལ་དང་བཅས་པ་ལྡེམ་ལྡེམ་རབ་ཏུ་གཡོས་ཤིང་། །
སེམས་ཅན་ཐམས་ཅད་རབ་ཏུ་དགའ་བར་མཛད་པ་དེས་ཞེས་དང་། འཚང་རྒྱ་བའི་ཆེད་དུ་བྱང་ཆུབ་ཀྱི་ཤིང་གི་
སྙིང་པོའི་དྲུང་དུ་གཤེགས་པ་དང་སངས་རྒྱས་པ་ན། ཤར་ཕྱོགས་མཐོ་ན་ནུབ་ཕྱོགས་དམའ་བ་དང་། ། ནུབ་
ཕྱོགས་མཐོ་ན་ཤར་ཕྱོགས་དམའ་བ་སོགས་ས་དག་རྣམ་པ་དྲུག་ཏུ་འགུལ་ཞིང་གཡོས་པར་གྱུར་ཅིང་། བདུད་ཀྱི་
ཚོགས་ཡིད་མི་བདེ་བར་གྱུར་བ་དེས་ཞེས་དང་། ཆོས་ཀྱི་འཁོར་ལོ་བསྐོར་བའི་ཚེ་ན་ཐོག་མར་ཝ་ར་ཎ་སིར་
འཕགས་པའི་བདེན་པ་བཞི་ལ་བརྩམས་ཏེ་བདེན་བཞིའི་ཆོས་འཁོར་གསུངས་ཤིང་། དེའི་ཚེ་ཐུབ་པ་ཆེན་པོའི་
སྙན་པའི་གྲགས་པ་ཕྱོགས་ཀུན་ཏུ་ཁྱབ་པ་གང་བྱུང་བ་དེས་ཞེས་དང་། ཡིད་འཕྲོག་པའི་ཆོ་འཕྲུལ་ཆེན་པོ་བསྟན་
ནས་སྟོན་པ་གང་འདིས་མུ་སྟེགས་བྱེད་ཀྱི་སྟོན་པ་དྲུག་ལ་སོགས་པ་མུ་སྟེགས་ཐམས་ཅད་ཆོས་དང་མཐུན་པར་
རམ། ཡང་ན་ཡིད་འཕྲོག་པའི་ཆོས་བསྟན་ནས་མུ་སྟེགས་ཐམས་ཅད་ཆོས་ཀྱིས་ཕམ་པར་མཛད་ཅིང་། འཁོར་
གྱི་ཚོགས་ཀུན་དབང་དུ་མཛད་པ་དེས་ཞེས་དང་། དེ་ལྟ་བུའི་སངས་རྒྱས་དེས་ཁྱེད་ལ་བདེ་ལེགས་སུ་འགྱུར་བའི་
ཤིས་པ་མཛད་པ་དང་། བརྒྱ་བྱིན་དང་ཚངས་པ་དང་དེའི་འཁོར་གྱི་ལྷ་རྣམས་དང་། འབྱུང་པོ་སྟེ་འགྲོ་བ་
ཡོངས་ཀྱི་བདེ་ལེགས་རྣམས་ནི་ཁྱེད་ལ་རྟག་ཏུ་སྦྱིན་པར་གྱུར་ཅིག ། སངས་རྒྱས་ཀྱི་བསོད་ནམས་ཀྱི་མཐུ་དག་ལྷ་
རྣམས་ཀུན་གྱི་བསམ་པ་སྟེ་དགོངས་པའི་སྟོབས་ཀྱིས། ཁྱེད་ཀྱི་འདོད་པའི་དོན་གང་ཡིན་པའི་དོན་དེ་དེ་རིང་
འགྲུབ་པར་གྱུར་ཅིག ད་ལྟའི་རྐང་གཉིས་པའི་ལྷ་མི་ཁྱེད་ཅག་བདེ་ལེགས་སུ་གྱུར་ཅིག ། རྐང་བཞིའི་དུད་འགྲོ་
ཁྱེད་ཅག་ཀུན་ཀྱང་བདེ་ལེགས་སུ་གྱུར་ཅིག དེར་མ་ཟད། ཕྱིར་འོང་སྟེ་སླད་ནས་འབྱུང་བ་དག་ཀྱང་བདེ་
ལེགས་ཤོག ། ཉིན་མོའི་དུས་སུ་བདེ་ལེགས་ཐོབ་ཅིང་མཚན་མོའི་དུས་སུ་བདེ་ལེགས་སུ་འགྱུར་བ་དང༌། ཉི་
མའི་གུང་ལ་བདེ་ལེགས་ཤིང་། ཁྱེད་ཅག་དུས་ཀུན་ཏུ་བདེ་ལེགས་སུ་གྱུར་ཅིང་ཁྱེད་ཅག་སྡིག་སྡུག་དང་ལྡན་པར་
240

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
མ་གྱུར་ཅིག་ཅེས་བརྗོད་ཅིང་། དྲིལ་བུ་བསིལ་ཅིང་མེ་ཏོག་གཏོར་ལ་ཆེ་གེ་མོ་ཞེས་བྱ་བ་བདུད་དང་མི་མཐུན་པའི་
ཕྱོགས་ཐམས་ཅད་ལས་རྒྱལ་ནས་ཤིན་ཏུ་བཀྲ་ཤིས་པར་གྱུར་ཅིག་ཅེས་བརྗོད་དོ། །
གཉིས་པ་དེའི་ལྷག་མ་ལ་གསུམ། སྐྱབས་སུ་འགྲོ་བ། ཟས་གཏད། ལམ་སྦྱངས་བསྟན་ནོ། །དང་པོ་
ནི། ཚེ་འདས་དེ་ཉིད་བླ་མ་དང་དཀྱིལ་འཁོར་བའི་ལྷ་རྣམས་དང་རྒྱལ་སྲས་བརྒྱད་སོགས་ལ་སྐྱབས་སུ་འགྲོ་ཞིང་
ཕྱག་བྱེད་པར་མོས་ནས། ཉེ་དུས་བྱང་བུ་འཛིན་པའམ་མིན་ཡང་རུང་སྟེ། སངས་རྒྱས་ཐམས་ཅད་འདུས་པའི་
སྐུ། ། ཞེས་སོགས་དང་། དཀྱིལ་འཁོར་གྱི་ལྷའི་བསྟོད་པ་དང་། སྤྱོད་འཇུག་ལས་གསུངས་པའི་གཙོ་བོ་རྒྱལ་
བ་འགྲོ་བའི་མགོན། ། ཞེས་བརྗོད་པར་བྱ་སྟེ། དོན་མཚོན་ཙམ་ནི། ལྷ་མི་རྣམས་ཀྱི་གཙོ་བོ་རྒྱལ་བ་འགྲོ་བའི་
མགོན་པོ་སྟོན་པ་ཤཱཀ་ཐུབ་སོགས་འགྲོ་བ་སྡུག་བསྔལ་ལས་སྐྱོབས་པའི་དོན་ལ་བརྩོན་པ་སྟོབས་བཅུ་མངའ་བའི་
སྟོབས་ཆེན་འཁོར་བ་དང་ངན་སོང་གི་འཇིགས་པ་ཀུན་སེལ་བར་བྱེད་པ་རྣམས་ལ་དེ་རིང་ཉིད་ནས་རེ་བལྟོས་
ཀྱིས་སྐྱབས་སུ་མཆིའོ། ། སངས་རྒྱས་དེ་ཡི་ཐུགས་སུ་ཆུད་པའི་ཆོས་སྤངས་རྟོགས་ཀྱི་ཡོན་ཏན་འཁོར་བའི་
འཇིགས་པ་སེལ་བར་བྱེད་པ་དང་། དེར་མ་ཟད། བྱང་ཆུབ་སེམས་དཔའ་ཚོགས་ལ་ཡང་དེ་བཞིན་དུ་དེ་རིང་
ཉིད་ནས་སྐྱབས་སུ་མཆིའོ་ཞེས་ པ་ དངོས་ བསྟན་ ཐེག་ པ་ཆེན་ པོའི་ དཀོན་མཆོག་གསུམ་ལ་སྐྱབས་སུ་འགྲོ་
བའོ། ། ཚེ་འདས་བདག་ནི་ད་ལྟ་ངན་སོང་གི་འཇིགས་པ་དང་། གཤིན་རྗེའི་འཇིགས་པས་རྣམ་པར་སྐྲག་ནས་
འདུག་པས་འཕགས་པ་ཀུན་ཏུ་བཟང་པོ་ལ་བདག་ཉིད་ཀྱི་ལུས་འབུལ་ཞིང་། འཇམ་པའི་དབྱངས་ལ་བདག་
ཉིད་ཀྱིས་ལུས་འདི་ཉིད་དབུལ་བར་བགྱིའོ། ། དེ་བཞིན་དུ་སེམས་ཅན་ཀུན་ལ་བརྩེ་བའི་ཐུགས་རྗེའི་སྤྱོད་པ་
བཟང་པོ་མ་འཁྲུལ་བ་སྟེ་མ་ནོར་བར་མཛད་པའི་སྤྱན་རས་གཟིགས་མགོན་དེ་ལ་ཡང་། སྡུག་བསྔལ་གྱིས་ཉམ་
ཐག་པའི་སྐད་ཆེན་པོའི་ང་རོ་དྲག་པོས་ཐུགས་རྗེས་ཟུངས་ཤིག་ཅེས་འོ་དོད་འབོད་པའི་སྡིག་ཅན་བདག་ལ་སྐྱོབ་
ཏུ་གསོལ་ལོ། ། དེ་བཞིན་དུ་འཕགས་པ་ནམ་མཁའི་སྙིང་པོ་དང་སའི་སྙིང་པོ་དག་དང་། བྱམས་པ་དང་སྒྲིབ་
སེལ་ཏེ་ཐུགས་རྗེ་ཆེན་པོ་ཐམས་ཅད་ལ་ནི་འཚོལ་ཞིང་སྙིང་ནས་སྔར་ལྟར་འོ་དོད་འབོད་དོ། ། ཕྱག་རྡོར་གང་
ཞིག་མཐོང་ནས་གཤིན་རྗེའི་ཕོ་ཉ་ལ་སོགས་པ་སྡང་བའི་གནོད་བྱེད་རྣམས་སྐྲག་ནས་ཕྱོགས་བཞིར་འབྲོས་ཤིང་
འབྱེར་བར་བྱེད་པའི་རྡོ་རྗེ་ཅན་ཕྱག་རྡོར་ལ་སྐྱབས་སུ་མཆིའོ། ། སྔོན་ཆད་མི་ཡུལ་ན་ཡོད་པའི་ཚེ་གསང་སྔགས་
ལ་ཞུགས་ནས་དམ་ཚིག་དང་སྡོམ་པ་མ་བསྲུངས་པས་ཁྱོད་ཀྱི་བཀའ་ལས་འདས་པའི་རྣམ་སྨིན་ད་ནི་བར་དོར་
འཇིགས་པ་ཆེན་པོ་མཐོང་ངོ༌། ། དེ་མཐོང་ནས་ཁྱེད་ལ་སྐྱབས་སུ་མཆི་ལགས་ཀྱིས་ཐུགས་རྗེ་ཆེན་པོ་ཁྱོད་ཀྱིས་
འཇིགས་པ་འདི་མྱུར་དུ་བསལ་ཏུ་སྟེ་ཞི་བར་མཛད་དུ་གསོལ་ལོ་ཞེས་སྙིང་ཐག་པ་ནས་སྐྱབས་སུ་འགྲོ་བ་སྟེ་གནད་
241

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ །
ཆེ་ལ། ། བསྩལ་ཏུ་གསོལ་ཞེས་ཟེར་བ་ལ་ཚིག་སྐྱོན་ཆེན་པོ་ཡོད་དོ༔ ། སློབ་དཔོན་ཀུན་དགའ་སྙིང་པོས་བྱེ་
མས་བྲབ་པ་ནས་ཁྲུས་ཀྱི་བར་ཕྱིར་བཟློག་གི་སྦྱང་བར་གསུངས་ཤིང༌། ཁ་ཅིག་དང་ཆོ་གར་ནི་འདི་ཡན་ཕྱིར་
བཟློག་གི་སྦྱང་བར་བཤད་དོ། ། སྐབས་འདིར་ཊིཀ་ཆེན་ལས་འདི་ལྟར་བཤད་དེ། རྣལ་འབྱོར་བླ་མེད་ཀྱི་
དཀྱིལ་འཁོར་གཞན་གྱི་སྒོ་ནས་གཤིན་པོའི་དོན་དུ་ཆོ་ག་བྱེད་པར་འདོད་ན་ཡང་། རྣམ་ཤེས་འགུགས་པ་སོགས་
ཀྱི་བདེན་སྟོབས་བརྗོད་པའི་ཚེ་དཀྱིལ་འཁོར་གྱི་གཙོ་བོ་གང་ལེན་པའི་མཚན་དང་། རྩ་རེག་གི་གནས་སུ་རང་
རང་གི་ཡིག་བརྒྱ་བརྗོད་ཅིང་ལྷོ་སྒོའི་ཆོ་ག་གཞན་ཐམས་ཅད་འདི་བཞིན་དུ་བྱས་ལ། བདག་མདུན་གྱི་དཀྱིལ་
འཁོར་སྒྲུབ་པ་དང་། དབང་བསྐུར་བ་སོགས་རང་རང་གི་གཞུང་ལས་འབྱུང་བ་ལྟར་བྱའོ་ཞེས་གསུངས་སོ། །
གཤིན་པོ་ལ་དབང་བསྐུར་ན་སྐབས་འདིར་མཎྜལ་ཕུལ་ཏེ། དགའ་ཆེན་ཁྱབ་བདག་ཅེས་སོགས་ནས། བསྒྲུབས་
ན་མྱུར་དུ་འགྲུབ་པར་འགྱུར་ཞེས་པའི་བར་གཞུང་ལྟར་བྱ་བར་བཤད་དོ། ། ཚེ་འདས་ལ་དབང་བསྐུར་བའི་ཚེ་
རྗེས་ཟློས་བྱེད་མཁན་དངོས་སུ་མེད་པས་རང་གིས་ཚེ་འདས་ཀྱིས་རྗེས་ཟློས་བྱེད་པའི་མོས་པ་ཙམ་བྱ་དགོས་
སོ། ། གཉིས་པ་ཟས་གཏད་ལ་གཉིས། རྟེན་བསྐྱེད་པ་དང་། ཟས་གཏད་ཇི་ལྟར་བྱ་བའི་ཚུལ་ལོ། ། དང་པོ་
ནི། ཕོ་ཡིན་ན་རྣམ་སྣང་དང་མོ་ཡིན་ན་སྤྱན་མ་ལྟར་བསྐྱེད་པའི་ལུགས་ཡོད་ཀྱང་འཇུག་པ་བདེ་བ་ནི། རྟེན་
བསངས་སྦྱངས་བྱས་ཀྱང་མི་རུང་བ་མིན་ཞིང་། རྟེན་པདྨ་དང་ཟླ་བའི་གནད་གྱི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་
མཚན་པ་ལས། རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པའི་སྐུར་གྱུར་བར་བསམས་ལ། ཨོཾ་བཛྲ་
ས་ཏྭ་ཨརྒྱུ་སོགས་ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད་ཅིང་། རྡོ་རྗེ་སེམས་དཔའ་སེམས་དཔའ་
ཆེ། ། ཞེས་སོགས་ཤོ་ལོ་ཀ་གཅིག་གིས་བསྟོད་ཅེས་འབྱུང་ལ། འོན་ཀྱང་། ཕྱག་འཚལ་རྡོ་རྗེ་སེམས་དཔའི་
ལ། ། ཞེས་བྱས་ན་ལེགས་སོ། ། ཁ་ཅིག ཚེ་འདས་རྡོ་རྗེ་སེམས་དཔའ་ལ། ། ཞེས་བསྒྱུར་བ་ནི་དོན་མིན་ཏེ།
ལྷར་བསྐྱེད་ཟིན་པས་ཚེ་འདས་ཞེས་བརྗོད་མི་དགོས་པའི་ཕྱིར་རོ། ། ཟས་གཏད་མི་བྱེད་ན་འདིའི་མཇུག་ཏུ།
དཀོན་མཆོག་རིན་ཆེན་ཞེས་སོགས་བྱའོ། ། གཉིས་པ་ནི། ཟས་གཏད་མེད་ན་ཆད་ལྷག་ཏུ་མི་འགྱུར་ཡང་ཕྱག་
ལེན་དུ་སྣང་བ་ལྟར་བྱེད་པ་ལ་གཉིས། དོགས་དཔྱོད་དང་། ཟས་གཏད་བྱ་ཚུལ་དངོས་སོ། ། དང་པོ་ནི།
འདིར་ཊཱིཀ་ཆེན་ལས། ཡུལ་ཁ་ཅིག་ན་འཇིག་རྟེན་པ་དག་ཟས་གཏད་བྱེད་ཟེར་ནས། ཉེ་འབྲེལ་རྣམས་ཀྱིས་
ཟས་གོས་སོགས་གཏོད་ཅིང་ཚེ་འདས་དེས་ལོངས་སྤྱོད་པར་འདོད་དེ། ཚེ་ལས་འདས་པ་དེ་ལ་ལོངས་སྤྱོད་པ་
དང་ཕན་པ་མེད་ཀྱང་། ཚེ་ལས་འདས་པ་དེ་ལ་ལོངས་སྤྱོད་པ་ལ་སོགས་པར་སྣང་བ་ནི་སྔར་བཤད་པའི་འབྱུང་པོ་
ཝ་ར་ཧི་ན་ཏ་ལ་སོགས་པ་དེ་དག་གིས་བསླུ་བའི་ཕྱིར་སྟོན་པ་ཡིན་ནོ། ། དེས་ན་ཚེ་འདས་ཀྱི་དོན་དུ་དགེ་བའི་
242

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
ཡིད་ཀྱིས་སྦྱིན་པར་བཏང་ནས་དེའི་བསོད་ནམས་བསྔོས་ན་ཕན་པར་གསུངས་ཏེ། ཚེ་འཕོ་བ་ཇི་ལྟར་འགྱུར་ན་
ལུང་བསྟན་པའི་མདོ་ལས། ཀྱེ་རྒྱལ་པོ་ཆེན་པོ་འདི་ནས་ཚེ་འཕོས་པ་ལ་ཕའམ་མའམ་སྤུན་ནམ་བུ་ལ་སོགས་པ་ཉེ་
འབྲེལ་རྣམས་ཀྱིས་བཟའ་བ་དང་། བཏུང་བ་ཉུང་ངུ་ཉུང་ངུར་གཏད་པ་དང་བསྔོས་པ་ཡང་བསྐལ་བ་མང་པོར་
ཐད་པར་མི་འགྱུར་བར་ཟ་ཞིང་འཐུང་ངོ་ཞེས་འཇིག་རྟེན་པ་དག་མཆི་ན་དེ་ལྟར་ལགས་སམ་ཞེས་གསུངས་པ་ནི།
ཀྱེ་རྒྱལ་པོ་ཆེན་པོ་གླིང་བཞི་བ་ནས་སྟོང་གི་འཇིག་རྟེན་གྱི་ཁམས་དང་། སྟོང་གཉིས་དང་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་དང་། འཇིག་རྟེན་གྱི་ཁམས་མཐའ་ཡས་དཔག་ཏུ་མེད་པ་བསམ་གྱིས་མི་ཁྱབ་པ་
ཐམས་ཅད་ན། བཟའ་བ་དང་བཏུང་བ་ཉུང་ངུ་ཉུང་ངུས་དུས་ཐམས་ཅད་དང་བསྐལ་བ་མང་པོར་ཟ་བའི་
སེམས་ཅན་གཟིགས་སམ། གསན་ནམ། ཀྱེ་རྒྱལ་པོ་ཆེན་པོ་ཡིད་བཞིན་གྱི་ནོར་བུ་རིན་པོ་ཆེ་ལས་ཅི་བསམ་པའི་
འདོད་པ་འབྱུང་བ་འཁོར་ལོས་བསྒྱུར་བའི་རྒྱལ་པོ་ལ་ཡོད་པ་དེ་ཡང་སྔོན་བསྐལ་མང་པོར་བསོད་ནམས་ཀྱི་
ཚོགས་བསགས་པ་ལས་བྱུང་པ་ཡིན་ཏེ། གནམ་ནས་བབ་པའམ། གློ་བུར་དུ་བྱུང་བ་ནི་མ་ཡིན་ན་བཟའ་བ་དང་
བཏུང་བ་ཉུང་ངུ་དེ་བསྐལ་བའི་བར་དུ་མི་ཟད་པ་དེ་རིགས་སམ། ཀྱེ་རྒྱལ་པོ་ཆེན་པོ་ཚེ་མ་འཕོས་པའི་ཕ་སྦད་
དང་སྤུན་གཅིག་ལ་གཅིག་འབྲེལ་བར་འཛིན་པར་འདོད་པ་རྣམས་ད་ལྟ་མ་ཤི་བ་ལུས་དང་ལྡན་པ་ཡང་གཅིག་
ཡུལ་གཞན་དུ་སོང་ན། དེ་ལ་ཕའམ་མའམ་བུའམ་སྤུན་གང་ཡང་རུང་བས་ཟས་སྐོམ་མང་པོ་སྦྱིན་ནོ། ། གསོལ་
ལོ་ཞེས་བསྔོས་པ་ཡང་ཡུལ་གཞན་དུ་སོང་བའི་རྨི་ལམ་དུ་ཡང་མི་འབྱུང་ན་དངོས་སུ་ཟ་ཞིང་འཐུང་བ་ལྟ་ག་ལ་ཡོད།
ཚེ་འཕོས་ནས་ལུས་སྲོག་དང་བྲལ་བ་ལ་བསྔོས་ཤིང་གཏད་པ་ཟ་ཞིང་འཐུང་བ་ལྟ་ག་ལ་ཡོད་ཅེས་སོགས་དང་།
ཡང་རྒྱལ་པོས་གསོལ་བ། བཅོམ་ལྡན་འདས་དེ་ལྟར་ལགས་ན་ཚེ་འཕོས་པ་ལ་འདི་ན་ཕན་འདོགས་པའི་བཟའ་
བཏུང་དང་། བཞོན་པ་དང་། གོས་དང་རྒྱན་གཏད་པ་འདི་ལ་དོན་མ་མཆིས་ལགས་སམ། བཅོམ་ལྡན་འདས་
ཀྱིས་བཀའ་སྩལ་བ། ཀྱེ་རྒྱལ་པོ་ཆེན་པོ་ཚེ་འཕོས་པ་དེས་ལས་གང་སྤྱད་པའི་རྣམ་པར་སྨིན་པས་འགྲོ་བ་རིས་ཐོ་
དད་པ་གང་དུ་སྐྱེ་བ་ལེན་པ་དེ་ལ་མི་དགེ་བ་དང་རྩ་འབྲེལ་བའི་བསོད་ནམས་ཀྱི་ཚོགས་སུ་གྱུར་བའི་ལས་དགེ་བ་སྣ་
ཚོགས་པ་བཏང་ན་མཐོ་རིས་དང་ཐར་བར་ཡར་སྐྱེ་ལ། གལ་ཏེ་སྐྱེ་བ་བླངས་པ་ཞིག་ལ་བསོད་ནམས་སུ་གྱུར་བའི་
ལས་དགེ་བ་ཞིག་གིས་སྐྱེ་བ་བླངས་པ་དེས་ནོར་རྙེད་པ་དང་། ལོ་ལེགས་པ་དང་། འདོད་པའི་ལོངས་སྤྱོད་
འཕེལ་བ་དང་། འགྲོ་བ་གཞན་ཐམས་ཅད་ཀྱིས་མཆོད་ཅིང་བཀུར་བའི་ཕན་ཡོན་ཡོད་ཀྱི། ཚེ་འཕོས་པ་སྐྱེ་བ་མི་
ལེན་པར་བ། ཤིན་པོའི་འཇིག་རྟེན་ན་ཡོད་ནས་བཟའ་བཏུང་དང་། བཞོན་པ་དང་། གོས་དང༌། རྒྱན་བདག་
པོར་བྱེད་པ་མ་ཡིན་ནོ་ཞེས་གསུངས་པའི་ཕྱིར་རོ་ཞེས་བཤད་ཅིང་། དུས་འཁོར་བསྐོར་ལས་ཀྱང་། ཉེ་དུ་འབྲེལ་
243

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བ་ཤུལ་ ན་ གནས་ པ་ཡིས། ། གཤིན་ གྱི་དོན་དུ་དགེ་བ་གང་བྱས་པ། ། རྣམ་པར་སྨིན་པ་མ་ཕྱིར་ བེའུ་
བཞིན། ། གང་དུ་གནས་པ་དེ་ཡི་རྗེས་སུ་འབྲང་། ། ཞེས་གསུངས་སོ། ། བཅོམ་ལྡན་འདས་ཀྱིས་འཆི་འཕོ་
ཇི་ལྟར་འགྱུར་བའི་ཚུལ་གོང་དུ་སྨོས་པ་དེ་ལྟར་བསྟན་པ་ན། ལྷས་བྱིན་ལ་སོགས་པའི་ཤཱཀྱ་འགས་མི་རེ་རེའི་ཁྱིམ་
ནས་འབྲུ་སྣ་བསྡུས་ཏེ། དེ་མི་འདིའི་ཡིན་ཞེས་ཡི་གེ་བྲིས་ནས་ཐུམ་བུའི་ནང་དུ་བཅུག་པ་གླང་པོ་ཆེའི་ཁུར་ཆེན་
པོར་ལོངས་པ་དང་། དེ་བཞིན་དུ་ནགས་ཀྱི་ཤིང་སྣ་སྣ་ཚོགས་བསྲེགས་པའི་ཐལ་བ་སོ་སོར་ཐུམ་བུ་མིང་ཡིག་དང་
བཅས་པ་ལྐོག་ཏུ་བྱས་ཏེ་གླང་ཆེན་གྱི་ཁལ་ལོངས་པ་སྟོན་པའི་དྲུང་དུ་ཁྱེར་ནས་འབྲུ་སྣ་འདི་རྣམས་ནི་མི་གང་དང་
གང་གི་ཡིན་པ་དང་། ཕུལ་བ་འདི་རྣམས་ཀྱང་ཤིང་གང་གིས་ཐལ་བ་ཡིན་པའི་ཕུང་པོའི་ཐུམ་པོ་རྣམས་ཁ་མ་ཕྱེ་
པར་ཇི་ལྟ་བ་བཞིན་ལུང་སྟོན་ཞིག་དང་། ཁྱོད་ཀྱིས་འཆི་འཕོ་ཇི་ལྟར་འགྱུར་བར་གསུངས་པ་དེ་བདེན་པར་
གཟུང་གི གཞན་དུ་ཐམས་ཅད་ཡིད་ཆེས་པར་མི་འགྱུར་རོ་ཞེས་ཞུས་ཏེ་ཕུལ་བས། སྟོན་པས་དེ་རྣམས་ཁ་མ་ཕྱེ་
བར་རེ་རེ་ནས་འབྲུ་སྣ་འདི་ནི་ཤཱཀྱ་འདི་དང་འདིའི་འོ། ། འདི་ནི་ཤིང་འདི་དང་འདི་བསྲེགས་པའི་ཐལ་བའོ་
ཞེས་ཐམས་ཅད་མཐར་ཆགས་སུ་མ་ནོར་བར་ཇི་ལྟ་བ་བཞིན་གསུངས་པས། དེ་ནས་རྒྱལ་པོ་སོགས་ཡུལ་མི་
ཐམས་ཅད་ཀྱིས་སངས་རྒྱས་ཀྱིས་འཆི་འཕོ་ཇི་ལྟར་འགྱུར་བ་དེ་ཁོ་ན་ལྟར་རོ་ཞེས་ཁ་འཆམ་དུ་བདེན་པར་བཟུང་
བར་བཤད་དོ། ། ཡང་ཊིཀ་ཆེན་ལས། བདུན་ཚིགས་ཞེས་པ་ཞག་བདུན་ཕྲག་བདུན་གྱི་ཚིགས་དང་སྦྱོར་བ་ནི།
ཚེ་འཕོས་ནས་སྐྱེ་བའི་རྐྱེན་རྙེད་ན་ནི་དེ་མ་ཐག་ཏུ་སྐྱེ་བ་ཡིན་ལ། མ་རྙེད་ན་བར་དོའི་ཚེ་ཚད་ཞག་བདུན་ཡིན་
པས་བདུན་ནས་འཆི་འཕོ་ལ། སྐྱེ་བའི་རྐྱེན་མ་རྙེད་ན་ནི་བདུན་ཕྲག་བདུན་དུའང་ཤི་འཕོས་ཤིང་བར་དོར་
གནས་ལ། དེ་ནས་ཞེས་ཀྱང་སྐྱེ་བ་ལེན་ཏེ་ཞེས་གསུངས་ཤིང་། སྡོམ་འབྱུང་ལས་ཀྱང་། ཚོགས་པ་མ་རྙེད་དེ་
སྲིད་དུ། ། ཞག་བདུན་བར་དོའི་སྲིད་པར་གནས། ། ཞེས་གསུངས་པའི་ཕྱིར་རོ། ། ཡང་མཛོད་ལས། མི་
ལྡོག་དེ་ནི་དྲི་ཟའོ། ། ཞེས་འགྲོ་བ་གང་གི་བར་དོ་གྲུབ་ཟིན་ན་འགྲོ་བ་གཞན་དུ་མི་ལྡོག་པར་བཤད་ཀྱང་། ཐེག་
ཆེན་པའི་ལུགས་ལ་བར་དོ་འགྱུར་བ་ཡོད་དེ། ཊཱིཀ་ཆེན་ལས། ཞག་བདུན་ནས་འཆི་བའི་མཚམས་སུ་སྔར་
དམྱལ་བའི་བར་དོ་ཡིན་པས་ཕྱིས་བདེ་འགྲོར་འགྱུར་བ་ཡོད་དེ། ས་སྡེ་ལས་ཞག་བདུན་གྱིས་ཤི་འཕོས་པ་དེ་ཡང་
ན་དེ་ཉིད་དུ་མངོན་པར་འགྲུབ་པར་འགྱུར་རོ། ། ཡང་ན་ནི་སྐལ་བ་མི་མཉམ་པ་གཞན་དུ་སྟེ། གལ་ཏེ་ལས་
གཞན་གྱི་བྱ་བ་ཡོངས་སུ་འགྱུར་བ་ན་བར་དོའི་སྲིད་པའི་ས་བོན་ཡོངས་སུ་འགྱུར་བར་བྱེད་པའི་ཕྱིར་རོ་ཞེས་
གསུངས་ཏེ། དེའི་དོན་སྡིག་ཅན་ཞིག་ལ་ངན་སོང་གི་བར་དོ་གྲུབ་ཟིན་ནས་དེར་སྐྱེ་རྒྱུ་ཡིན་པ་ལ། ཉེ་འབྲེལ་
སོགས་ཀྱིས་དགེ་རྩ་བྱས་པའི་སྟོབས་ཀྱིས་ངན་སོང་གི་བར་དོ་འགྱུར་ནས་བདེ་འགྲོ་ལྷ་མིའི་བར་དོར་གྲུབ་སྟེ་བདེ་
244

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
འགྲོར་སྐྱེའོ་ཞེས་པའོ། ། ཡང་དེ་ཉིད་ལས། བར་མདོ་ལ་ཕན་གདགས་པའི་ཕྱིར་དུ་ཞག་བདུན་ཕྲག་བདུན་དུ་
བྱེད་པ་ཡིན་གྱི། སྤྱིར་གྱིས་ངན་སོང་དུ་སྐྱེས་པ་སོགས་ལ་ཕན་གདགས་པའི་ཕྱིར་ཤི་ནས་ཞག་བདུན་ཕྲག་བདུན་
འདས་ཀྱང་དབང་བསྐུར་བ་སོགས་བྱའོ། ། སློབ་དཔོན་དབྱིག་གཉེན་གྱིས་འདོད་ཁམས་སུ་སྐྱེ་བའི་བར་དོའི་
གཟུགས་བོང་གི་ཚོད་བྱིས་པ་ལོ་ལྔའམ་དྲུག་ལོན་པ། ཚངས་རིས་ཀྱི་བར་དོ་བ་ལུས་དཔག་ཚད་ཕྱེད། འོག་མིན་
གྱི་བར་དོ་ལ་ལུས་དཔག་ཚད་ཁྲི་དྲུག་སྟོང་ཡོད་པར་བཤད་པས་གཟུགས་མེད་པ་མ་ཡིན་ཞིང་། གཟུགས་མེད་
པར་བཤད་པ་ནི་ཐོགས་བཅས་ཀྱི་ལུས་མེད་པ་ལ་དགོངས་སོ་ཞེས་གསུངས། མཛོད་ལས། བར་དོ་བ་རྣམས་
དབང་པོ་ཀུན་ཚང་པར་བཤད་པ་ནི་འགྲོ་བར་རང་རང་གི་དབང་པོ་ཚང་བ་ལ་དགོངས་ཤིང་། ལུས་ཤིན་ཏུ་ཕྲ་
ཞིང་དང་བས་རྩིག་པ་སོགས་ལ་མི་ཐོགས་པར་འགྲོ་ནུས་པ་དང་། བར་དོ་བ་རྣམས་ནང་ཕན་ཚུན་དང་། ལྷའི་
མིབ་རྣམ་པར་དག་པས་མཐོང་ཞིང་གཞན་གྱིས་མི་མཐོང་བ་དང་། ལས་སྟོབས་ཀྱིས་ཐོབ་པའི་རྫུ་འཕྲུལ་ཅུང་
ཟད་དང་ལྡན་པར་བཤད་དོ། ། མཛོད་ལས། བར་དོ་བས་དྲི་ཟ་བར་བཤད་པས་སྤྱིར་བར་དོ་བ་ལ་དྲི་བསུར་
སྦྱིན་པ་ནི་མི་འཐད་པ་མིན་ལ། འདིར་ལྷར་བསྐྱེད་པ་ལ་ཟས་གཏད་བྱེད་པས་ཟས་གཏད་བྱས་ན་ནི་དོན་མེད་དུ་
མི་འགྱུར་ཞིང་། དེ་ཡང་ཆོ་གའི་གཞུང་ལྟར་བསྐྱེད་ཅིང་སྔགས་ཀྱིས་བྱིན་གྱིས་བརླབ་པར་བྱ་སྟེ། སྔགས་དོན་ལ།
སརྦ་བིད་ནི་ཐམས་ཅད་རིག་པའམ་རིག་པ་ཐམས་ཅད། པཱུ་ར་པཱུ་ར་ནི་གང་བའམ་རྫོགས་པ་གཉིས། སཱུ་ར་སཱུ་
ར་ནི་ངེས་པར་འཇུག་པའམ་མཛེས་པ་གཉིས། ཨ་ཝརྟ་ཡ་ཨ་ཝརྟ་ཡ་ནི་ཀུན་ཏུ་འཕེལ་བའམ་འཇིགས་པ་མེད་པ་
གཉིས། ཧོ ནི་མཉེས་པའམ་དགྱེས་པར་བྱེད་པའོ། ། འཕུལ་བའི་ཚིགས་བཅད་ནི། ཁ་དོག་དབྱིབས་
ལེགས་ཡིད་འོང་ཞེས་སོགས་སྔར་གྱི་འདོད་ཡོན་ལྔ་འབུལ་བའི་ཚིགས་བཅད་དེ་ཡིན་པར་བཤད་ཀྱང་། དེ་ལ་
བསྒྱུར་ཚུལ་མ་བཤད་ཅིང༌། འོན་ཀྱང་། མོས་བློས་དཀྱིལ་འཁོར་ལྷ་ལ་ཞེས་ནི། རྟེན་བསྐྱེད་ལྷས་ཞེས་དང་།
མཆོད་གནས་ལྷ་ལ་ཞེས་དང་། རྡོར་སེམས་ལྷ་ལ་ཞེས་པ་ལྟ་བུར་བསྒྱུར་བ་མཐོང་ཡང་ཕྱི་མ་གཉིས་ལེགས་
སོ། ། བཞེས་ནས་བླ་མེད་བྱུང་ཆུབ་བརྙེས་པར་མཛོད་ཅེས་པ་ནི། ཚེ་འདས་བྱང་ཆུབ་བརྙེས་ཞེས་པ་བསྒྱུར་
བར་མཐོང་ཡང་། བླ་མེད་བྱང་ཆུབ་བརྙེས་གྱུར་ཅིག་ཅེས་བྱས་ན་བདེའོ། །གསུམ་པ་ལམ་བསྟན་སྦྱངས་གཉིས་
ལས། དང་པོ་ལམ་བསྟན་པ་ནི། དཀོན་མཆོག་རིན་ཆེན་ཞེས་སོགས་ཏེ། དོན་མཚོན་ཙམ་ནི། སངས་རྒྱས་
ཀྱི་ཞིང་རྣམ་པར་དག་པར་བཞུགས་པའི་དཀོན་མཆོག་རིན་པོ་ཆེ་དཔལ་གྱི་ཞིང་དུ་ནི་དཀོན་མཆོག་རིན་པོ་ཆེ་དེ་
དག་གི་བསོད་ནམས་ལས་བྱུང་བའི་རིན་པོ་ཆེ་དང་། དཀོན་མཆོག་རིན་པོ་ཆེ་དེ་དག་གི་འོད་ཟེར་གྱིས་ཁྱབ་པའི་
འོད་རིན་པོ་ཆེའི་ཕྲེང་བ་རྣམ་པར་དག་པ་དང་ལྡན་ནོ་ཞེས་པ་ནི་ཕྱིའི་དག་པའི་ཞིང་སྟོན་པ་ཡིན་ལ། ནང་གི་ས་
245

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལམ་སྟོན་པ་ནི། ཚོགས་ལམ་དང་། སྦྱོར་ལམ་དང་། མཐོང་ལམ་དང་། སྒོམ་ལམ་དང་། ས་བཅུ་པའི་ཁྱད་
པར་གྱི་ལམ་དང་། ས་བཅུ་བའི་བར་ཆད་མེད་ལམ་དང་། རྣམ་གྲོལ་ལམ་ལ་བརྟེན་ནས་སྡིག་པ་དང་སྒྲིབ་པ་
ཀུན་སྦྱངས་ནས་འཕགས་པའི་ལམ་མི་སློབ་ལམ་དེར་འགྲོ་བར་ཤོག ། ཨོཾ་ར་ལྡེ་ར་ལྡེ་ནི་དཀོན་མཆོག་གསུམ་མ་
རིན་པོ་ཆེ་གཉིས། མ་ཧཱ་རན་ནི་རིན་པོ་ཆེ་ཆེན་པོ། ། རཏྟ་སམྦྷ་ཝ་ནི་རིན་པོ་ཆེ་ཡང་དག་པར་འབྱུང་བ། རཏྣ་
ནི་རཀྵ་ནི་རིན་ཆེན་འོད་འཕྲོ་བ། རཏྟ་མ་ལ་བི་ཤུདྡྷེ་ནི་རིན་ཆེན་ཕྲེང་བ་རྣམ་པར་དག་པ་ཞེས་པ་སྟེ། དཀོན་
མཆོག་རིན་ཆེན་དཔལ་ཞིང་དུ་ཞེས་པ་འདི་བསྒྱུར་བ་ལྟར་སྣང་ངོ་། ། ཤོ་དྷ་ཡ་སརྦ་པཱ་པཾ་ནི་སྡིག་པ་ཐམས་ཅད་
སྦྱོངས་ཤིག་ཅེས་པའོ། ༈ གཉིས་པ་ལམ་སྦྱངས་པ་ནི། པདྨ་འདམ་གྱིས་མ་གོས་སོགས་ཏེ། སྤྱིར་པདྨ་འདམ་
ལས་སྐྱེས་ཀྱང་འདམ་གྱིས་མ་གོས་པ་ལྟར། འཇིག་རྟེན་སྲིད་པར་གནས་ཀྱང་སྲིད་པ་གསུམ་གྱི་ཉེས་པའི་དྲི་མས་
མ་གོས་ཤིང་། སྲིད་པར་གནས་པའི་པདྨ་ལས་བྱུང་བ་དག་པའི་ཞིང་བདེ་བ་ཅན་དུ་སྐྱེ་བར་ཤོག་ཅིག་ཅེས་
པའོ། ། སྔ་མ་དང་དོན་ཅུང་ཟད་འདྲ་བ། པདྨེ་པདྨེ་ནི་པདྨ་ཅན་གཉིས། པདྨ་སཾམྦྷ་ཝ་ནི་པདྨ་ཡང་དག་པར་
འབྱུང་བ། མ་ཧཱ་སུ་ཁ་ནི་བདེ་བ་ཆེན་པོ་། ། བ་ཏི་གཙྪཆུ་ནི་གནས་སུ་སོང་ཞིག་ཅེས་པ་སྟེ། པདྨ་ཡང་དག་པར་
འབྱུང་བའི་བདེ་བ་ཆེན་པོའི་གནས་སུ་སོང་ཞིག་ཅེས་པའོ། །
གསུམ་པ་མཇུག་ཏུ་དེ་ལྟར་ལམ་བསྟན་སྦྱངས་བྱས་ནས། ཚེ་འདས་ཀྱི་རྣམ་ཤེས་ལྷ་ཡེ་ཤེས་པ་དང་དབྱེར་
མེད་དུ་འདྲེས་པ་སྤྱི་གཙུག་ནས་ཐོན་ཏེ་བདེ་བ་ཅན་དུ་སོང་ནས་པདྨ་ལ་བརྫུས་ཏེ་སྐྱེས་པ་ན། བདེ་བ་ཅན་དེ་ན་
གནས་པའི་བྱང་སེམས་རྙིང་བ་རྣམས་ཀྱིས་མཆོད་པར་བསམས་ལ། ཆུ་གཉིས་ཉེར་སྤྱོད་རོལ་མོའི་བར་གྱིས་
མཆོད། གོང་དུ་ཚེ་འདས་བསྐྱེད་པའི་སྐབས་སུ་ཡེ་ཤེས་པ་དགུག་གཞུག་བྱས་ན་ལེགས་མོད། མ་བྱས་ཀྱང་ལྷ་
བསྐྱེད་པ་དང་མཉམ་དུ་ཡེ་ཤེས་པ་གདོད་ནས་གྲུབ་པར་བསམ་དགོས་སོ། ། དེ་ནས་ཚེ་འདས་དེས་ཀྱང་སངས་
རྒྱས་འོད་དཔག་མེད་ཀྱི་ཞལ་མཐོང་སྟེ་མཆོད་པར་བསམས་ལ་སྔར་བཞིན་མཆོད་པ་དང་། སངས་རྒྱས་ཀྱིས་
ཆོས་བསྟན་པའང་ཐོས་པར་བསམ། དེ་ནས་ལྷ་རྣམས་ཀྱིས་ཚེ་འདས་བདེ་བ་ཅན་དུ་སྐྱེས་པ་དེ་ཉིད་ཆོ་ག་བྱེད་པ་
བོའི་མཐུར་ཤེས་ནས་རང་ལ་མཆོད་པར་བསམས་ལ་སྔར་བཞིན་མཆོད་ཅིང་། སངས་རྒྱས་བཅོམ་ལྡན་འདས་
དང་འདྲ་བའི་སྟོན་པ་གཞན་མེད་ཅིང་། དམ་པའི་ཆོས་དང་འདྲ་བའི་དགེ་བ་གཞན་མེད་ལ། ཆོས་དེའི་ནང་
སྔགས་ཀྱི་ཐབས་ལམ་ཁྱད་པར་ཅན་དང་འདྲ་བའི་འདྲེན་པ་གཞན་མེད་དོ་ཞེས་བསྔགས་པར་བསམ། དེ་ནས་
ཚེ་འདས་ཀྱིས་རང་བདེ་བ་ཅན་དུ་སྐྱེས་པ་ནི། ཆོ་ག་བྱེད་པ་བོ་བདག་གིས་ཆོ་ག་བྱས་པའི་མཐུར་ཤེས་ནས་བདེ་
བ་ཅན་ནས་སྐད་ཅིག་གིས་འོངས་ཏེ། ཨེ་མའོ་ངོ་མཚར་ཆེ་སྟེ་ཐུབ་དབང་ཤཱཀྱ་མགོན་པོ་ཡི་སངས་རྒྱས་ཀྱི་མཛད་
246

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
པ་ཁྱད་པར་ཅན་འདི་ལྟ་བུ་བསྟན་པ་ནི་ཡ་མཚན་ཆེའོ། ། རྒྱུ་མཚན་གང་གི་ཕྱིར་ན་ངན་སོང་དུ་ལྟུང་བའི་སེམས་
ཅན་བདག་ལྟ་བུ་མྱུར་དུ་དེ་ལས་གྲོལ་ལོ། ། དེ་བཞིན་གཤེགས་པའི་མདོ་སྔགས་ཀྱི་ཆོས་ནི་བསམ་གྱིས་མི་ཁྱབ་
ཅིང་། གསང་སྔགས་ཀྱི་ཆོ་ག་བྱས་པའི་ཡོན་ཏན་ཏེ་ཕན་ཡོན་བསམ་གྱིས་མི་ཁྱབ་ལ། བྱང་ཆུབ་ཀྱི་གོ་འཕང་
ཐོབ་ཅིང་བསྟེན་པ་རྣམས་ཀྱང་བསམ་གྱིས་མི་ཁྱབ་པ་དང་། ཚངས་པར་སྤྱོད་པའི་ཚུལ་ཁྲིམས་དྲི་མ་མེད་པའི་
འབྲས་བུ་སྐྱེ་བ་ཁྱད་པར་ཅན་འཛིན་པ་བསམ་གྱིས་མི་ཁྱབ་ཅིང་མཐའ་ཡས་སོ། ། ཚིག་ཕྱི་མ་འདི་ལ་འཆད་ཚུལ་
གཞན་ཡང་ཡོད་དོ། ། ཨེ་མ་ནི་ངོ་མཚར་ཆེ་བའོ། ། སངས་རྒྱས་རྣམས་ཀྱི་སྔགས་ཀྱི་བྱིན་རླབས་ནི་ཡ་མཚན་
ཆེ་སྟེ། རྒྱུ་མཚན་གང་གི་ཕྱིར་ན་སྡུག་བསྔལ་བར་མཚམས་མེད་པར་མྱོང་བར་འགྱུར་བའི་ངན་འགྲོའི་གནས་སུ་
ལྷུང་བའི་སེམས་ཅན་བདག་ལྟ་བུ་ལྷའི་གནས་སུ་མྱུར་དུ་སྐྱེས་སོ་ཞེས་ཆེད་དུ་བརྗོད་པའི་སྒོ་ནས་བསྔགས་ཤིང་
རང་དང་དཀྱིལ་འཁོར་བའི་ལྷ་ལ་སྔར་བཞིན་མི་ཆོད་དེ་སླར་ཡང་བདེ་བ་ཅན་དུ་སོང་བར་གྱུར་བར་བསམས་ལ།
ཨོཾ་སརྦ་བུདྡྷ་སོགས་བརྗོད། སརྦ་བུདྡྷ་ནི་སངས་རྒྱས་ཐམས་ཅད། ཀྵེ་ཏྲ་ནི་ཞིང་། གཙྪནྟུ་ནི་སོང་ཞིག་སྟེ་
སངས་རྒྱས་ཐམས་ཅད་ཀྱི་ཞིང་དུ་སོང་ཞིག་ཅེས་པའོ། ། སྐབས་འདིར་མཆོད་པ་བཞི་འབྱུང་ཡང་ད་ལྟ་ཕལ་
ཆེར་དང་པོ་ཙམ་དང་། ལ་ལ་ཕྱི་མ་དང་བཅས་མཆོད་པ་གཉིས་ཙམ་མཛད་པ་མི་འགལ་ཏེ། རྒྱས་བསྡུས་ཀྱི་
དབང་དུ་ཡིན་པ་དང་། གཞན་མ་བྱས་ཀྱང་ལྷག་ཆད་དུ་མི་འགྱུར་ཞིང་། གནད་ཀྱང་དེ་ཙམ་མི་ཆེ་བས་སྐབས་
བསྟུན་གྱིས་བྱ་ལ། སྤྲོས་པ་ལ་དགའ་ན་ནི་བཞི་ཀ་རྒྱས་པར་བྱ་བར་བཤད། འདིའི་སྐབས་ཀྱི་ཆེད་བརྗོད་སོགས་
བྱ་ཚུལ་ནི། སྦྱོང་རྒྱུད་ཀྱི་གླེང་གཞིའི་སྐབས་ལས་གསུངས་པ་དང་སྦྱར་རོ། ། དེ་ནས་བསྔོ་སྨོན་ཅི་རིགས་བྱས་ལ་
ཆོ་ག་བསྡུས་ཏེ། རོའམ་བྱང་བུ་གང་ཡིན་པར་གྲུབ་ན་མེ་ལ་གསོན་ཅིག་དགོངས་ཤིག་རིགས་ཀྱི་བུ། ། ཞེས་
སོགས་བརྗོད་ཅིང་། ཡེ་ཤེས་ཀྱི་མེས་སྡིག་སྒྲིབ་དང་བཅས་བསྲེགས་པར་བསམས་ནས་བསྲེགས་ལས། ཕུང་པོ་
ལྔ་རྣམ་པར་དག་པའི་རིགས་ལྔ་དང་སྐུ་གསུམ་གྱི་གོ་འཕང་ཐོབ་པར་བསམ་མོ། ། མིང་བྱང་ལྟ་བུ་ནི་ནམ་བསྲེག་
ཀྱང་འགལ་བ་མི་སྣང་ཡང་། ཤི་ནས་ཞག་ཏུ་མ་ལོན་པའི་ཕུང་པོ་བསྲེག་ཏུ་མི་རུང་སྟེ། རྣམ་ཤེས་ཕྱིར་མ་ཐོན་
པར་བསྲེགས་ན་སྡིག་ཆེ་བའི་ཕྱིར་རོ། ། འཕོ་བའི་དབང་གིས་མྱུར་དུ་ཐོན་སྲིད་ཀྱང་། དེ་མིན་ཞག་གསུམ་ནང་
ཚུན་ཆད་མེར་མ་བསྲེགས་ན་ལེགས་ཤིང་། གང་ཟག་གི་རིགས་འགའ་ཞིག་གི་རྣམ་ཤེས་ནི་ལུས་ལ་ཞག་ལྔ་དང་།
བདུན་དང་། དེ་ལས་རིང་བར་གནས་པ་ཡང་སྲིད་པས་ཤེས་དགོས་པ་ཡོད་དོ། ། །
གཉིས་པ་ཚེ་ལྡན་ལ་ལྷོ་སྒོ་བྱ་ཚུལ་ཅུང་ཟད་བརྗོད་ན། བསྒྲུབ་བྱ་མདུན་དུ་འཁོད་པ་ལ་ཁ་ཅིག་གཤིན་པོ་
ལ་བྱེད་པ་ལྟར་རྣམ་ཤེས་དགུག་གཞུག་སོགས་བྱེད་པ་དེ་མི་དགོས་སོ། ། དེས་ན། རང་ཉིད་ཧཱུཾ་མཛད་དུ་བསྒྱུར་
247

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བ་ནས་བྱ་ལ། འཇིགས་བྱེད་ལ་ཧཱུྃ་མཛད་དུ་མ་བསྒྱུར་ཀྱང་ཆོག བགེགས་གཏོར་སྐྱེལ་བའི་ཚེ་སྦྱིན་པའི་བདག་
པོའི་ལུས་ངག་ཡིད་གསུམ་ལ་གནོད་ཅིང་འཚེ་བར་བྱེད་པའི་གདོན་བགེགས་ཀྱི་རིགས་ཐམས་ཅད་གཏོར་མ་
འདིས་ཚིམ་པར་གྱིས་ལ། གནོད་པའི་བསམ་སྦྱོར་ངན་པ་ཐམས་ཅད་སྤོང་ལ་ཕན་པ་བདེ་བའི་བསམ་པ་དང་།
བྱང་ཆུབ་ཀྱི་སེམས་དང་ལྡན་པས་རང་རང་སོ་སོའི་གནས་སུ་སོང་ཞིག ། གལ་ཏེ་མི་འགྲོ་ན་ཁྲོ་བོའི་ཡེ་ཤེས་ཀྱི་རྡོ་
རྗེ་ཞེས་སོགས་དཀྱུས་ལྟར་བརྗོད་པར་བྱའོ། ། གཞན་ཡང་ཚེ་འདས་ཞེས་པ་སྦྱིན་པའི་བདག་པོ་ལྟ་བུར་བསྒྱུར་
ཞིང་། བྲབ་སྔགས་དང་ཁྲུས་ཀྱི་སྐབས་སུ་ནི། སྡིག་སྒྲིབ་འདག་པ་དང་འཚང་རྒྱ་བའི་སྤེལ་ཚིག་སྤྱི་ལྟར་ཡང་རུང་
མོད། དགོས་པའི་དབང་གིས་ནད་གདོན་པར་ཆད་ཐམས་ཅད་ཉེ་བར་ཞི་བའི་སྤེལ་ཚིག་སྦྱར་ན་ལེགས་ཀྱང་།
མི་མཛད་མཁན་མང་བས་མཐའ་མ་བཀག དེ་ནས་གཙོ་རྒྱལ་མའི་མཇུག་ཏུ་ཤིས་བརྗོད་མཛད་པ་ཡན་གྱིས་གྲུབ་
པ་ནི་ཕྱག་ལེན་ནོ། ། ལྷོ་སྒོའི་སྐབས་དང་ཆོ་གའི་མཇུག་ཏུ་ལྷག་ཆད་ཀྱི་ཉེས་པ་སྦྱོང་བའི་ཕྱིར་དུ་ཡིག་བརྒྱུ་བརྗོད་
དགོས་པར་བཤད་པས། དེའི་སྔགས་དོན་ལ། ཨོཾ་གྱི་མཚོན་དོན་ནི་གོང་དུ་བརྗོད་ཟིན་ཅིང་། བཛྲ་སཏྭ་ས་མ་
ཡ་ནི་རྡོ་རྗེ་སེམས་དཔའི་དམ་ཚིག མ་ནུ་པཱ་ལ་ཡ་ནི་རྗེས་སུ་སྐྱོངས་ཤིག བཛྲ་སཏཱ་ཏེ་ནོ་པ་ཏིཥྛ་ནི་རྡོ་རྗེ་སེམས་
དཔའ་ཉིད་ཉེ་བར་གནས་སམ་བཞུགས་ཤིག ཌི་ཛྷོ་བརྟན་པ། མེ་བདག བྷ་བ་མཛོད་ཅིག་ཅེས་པ་སྟེ།
བདག་ལ་བརྟན་པར་མཛོད་ཅིག་གམ་གྱུར་ཅིག་ཅེས་སོ། ། སུ་ནི་ཤིན་ཏུ། ཏོ་ཁྱོ་ནི་དགྱེས་པ། མེ་བྷ་བ་ནི་
བདག་ལ་མཛོད་ཅིག སུ་པོ་ཏོ་ནི་ཤིན་ཏུ་རྒྱས་པ། གཞན་སྔ་མ་བཞིན། ཨ་ནུ་ནི་རྗེས་སུ། རཀྟ་ནི་ཆགས་པ།
སརྦ་སིདྷི་ནི་དངོས་གྲུབ་ཐམས་ཅད། མེ་པྲ་ཡཙྪ་ནི་བདག་ལ་རབ་ཏུ་སྩོལ་ཅིག སརྦ་ཀཆ་ སུ་ཙ་མེ་ནི་བདག་གི་
ལས་ཐམས་ཅད་གཙང་བར་མཛོད་ཅིག ཙིཏྟཾ་ཤྲཱི་ཡཾ་ཀུ་རུ་ནི་སེམས་ཀྱི་དཔལ་དུ་མཛོད་ཅིག་ཅེས་པ་སྟེ། ཙིཏྟཾ་ནི་
སྙིང་ངམ་སེམས་ཀྱི། ཤྲཱི་ཡཾ་ནི་དང་ལ་ལོ། ། ཤཱི་ཡ་ཞེས་པ་ལྟར་ན་དགེ་ལེགས་སུ་མཛོད་ཅིག་ཅེས་པའོ། ། ཧཱུྃ་ནི་
ས་བོན་དང་། ཧ་བཞི་ནི་ཡེ་ཤེས་བཞི། ཧོནི་མཉེས་པར་བྱེད་པའོ། ། བྷ་ག་ཝན་ནི་བཅོམ་ལྡན་འདས།
སརྦ་ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད། བཛྲ་མ་མེ་ནི་རྡོ་རྗེས་བདག མུཉྩ་ནི་གྲོལ་བར་མཛོད་ཅིག་
གམ་མ་འདོར་ཅིག བཛྲ་བྷ་ཝ་ནི་རྡོ་རྗེ་ཅན་དུ་གྱུར་ཅིག་གམ་མཛོད་ཅིག མ་ཧཱ་ས་མ་ཡ་སཏྭ་ནི་དམ་ཚིག་ཆེན་
པོའི་སེམས་དཔའ་ཞེས་པའོ། ། འདི་ཆོ་ག་བཞིན་དུ་མང་དུ་བཟླས་པའི་ཕན་ཡོན་ནི། དེ་ཉིད་བསྡུས་པ་ལས།
འདིས་ནི་མཚམས་མེད་པ་བྱས་པ་དང༌། དེ་བཞིན་གཤེགས་པ་ཐམས་ཅད་བསླུས་པ་དང་། དམ་པའི་ཆོས་ལ་
སྨད་པ་དང་། ཉེས་པ་ཐམས་ཅད་བྱས་པའང་དེ་བཞིན་གཤེགས་པ་ཐམས་ཅད་ཀྱི་ཕྱག་རྒྱུ་སྒྲུབ་པ་བོས་རྡོ་རྗེ་
སེམས་དཔའ་བརྟན་པར་འགྱུར་ནས་ཚེ་འདི་ཉིད་ལ་ཇི་ལྟར་འདོད་པའི་དངོས་གྲུབ་ཐམས་ཅད་དམ། ཞེས་པ་
248

༄༅། ། ལྷོ་སྒོའི་ཆོ་གའི་རྒྱས་འགྲེལ་གཞན་ཕན་ཉི་འོད། །
ནས། དེ་བཞིན་གཤེགས་པའི་དངོས་གྲུབ་ཀྱི་བར་འཐོབ་པོ་ཞེས་གསུངས། འོ་ན་རྡོ་རྗེ་སེམས་དཔའ་དེ་གང་ལ་
བྱ་ཞེ་ན། སྤྱིར་དཀྱིལ་འཁོར་སོ་སོའི་སྐབས་སུ་གཙོ་བོ་ཉིད་རྡོ་རྗེ་སེམས་དཔར་སྒོམ་པ་མང་ཡང་། ཀུན་རིག་གི་
སྐབས་འདིར་ནི་སྟོན་པའམ། ཕྱག་ན་རྡོ་རྗེ་ཉིད་རྡོ་རྗེ་སེམས་དཔར་འགྱུར་ཏེ། ཕྱག་རྡོར་གྱི་མཚན་བརྒྱ་རྩ་
བརྒྱུད་པ་དང་། མཚན་བསྟོད་ཀྱི་སྐབས་དག་ལས་ཀྱང་། རྡོ་རྗེ་སེམས་དཔའ་སེམས་དཔའ་ཆེ། ། རྡོ་རྗེ་དེ་
བཞིན་གཤེགས་པ་ཀུན། ། རྡོ་རྗེ་དང་པོ་ཀུན་ཏུ་བཟང་། ། ཕྱག་འཚལ་ཕྱག་ན་རྡོ་རྗེ་ལ། ། ཞེས་འབྱུང་བ་
ལྟར་རོ། ། གལ་ཏེ་ཕྱག་རྡོར་བྱང་སེམས་ཡིན་པས་རྡོར་སེམས་སུ་ཇི་ལྟར་འགྱུར་ཞེ་ན། སྐྱོན་མེད་དེ། བྱང་
སེམས་ཀྱི་ཚུལ་བཟུང་ཡང་ངེས་དོན་དུ་སངས་རྒྱས་སུ་འདོད་དགོས་པའི་ཕྱིར་ཏེ། ། སྦྱོང་རྒྱུད་ཀྱི་མཇུག་གི་ཕྱག་
རྡོར་ གྱི་ མཚན་ བསྟོད་ ལས། སངས་ རྒྱས་ ཀུན་ བས་ སྔར་ སངས་ རྒྱས། ། ཞེས་ གསུངས་ པའི་ ཕྱིར་
རོ། ། ། ། རྒྱལ་བས་གདུལ་བྱའི་དོན་དུ་ཆོས་ཚུལ་མང་། ། གསུངས་པའི་ནང་ནས་ངན་སོང་སྦྱོང་བའི་
ཐབས། ། བཅོམ་ལྡན་ཐམས་ཅད་རིག་པའི་རྒྱུད་རྒྱལ་ལས། ། མཆོག་ཏུ་གྱུར་བ་གཞན་ནི་ཡོད་མ་ཡིན། །
དེ་ཡི་དགོངས་དོན་བློ་བཟང་རྒྱལ་བའི་སྲས། ། རྡོ་རྗེ་འཛིན་གྱིས་རྗེས་བཟུང་སེམས་དཔའ་ཆེ། ། འདུལ་བ་
འཛིན་པར་གྲགས་པའི་ལེགས་བཤད་ཀྱི། ། དགོངས་དོན་ལྷོ་སྒོའི་ཊཱིཀྐ་འདི་ཉིད་བྱས། ། ཚུལ་འདིར་སྒོ་
གསུམ་འབད་པའི་འོ་མཚོ་ལས། ། རྣམ་དཀར་བདུད་རྩིའི་ཀཱ་ལ་ཤ་ཐོབ་ངེས། ། ངན་འགྲོའི་རྒྱུ་ཚོགས་དྲི་མ་
ཀུན་བཀྲུས་ནས། ། ཀུན་མཁྱེན་ཡེ་ཤེས་རྒྱ་མཚོར་འཇུག་གྱུར་ཅིག ཅེས་ཀུན་རིག་གི་ལྟོ་ སྒོའི་རྒྱུས་འགྲེལ་
གཞན་ཕན་ཉི་འོད་ཅེས་བྱ་བ་འདི་ནི། སྐྱ་ལུང་སྔགས་རམས་པ་རྒྱལ་མཚན་བཀྲ་ཤིས་ཀྱིས་བསྐུལ་བ་ལྟར། ཤཱཀྱའི་
བཙུན་པ་གྲགས་པ་བཤད་སྒྲུབ་ཅེས་བྱ་བས་རང་ལོ་བཅུ་ཕྲག་བདུན་པའི་ཐོག་ཅོ་ནེའི་དགོན་ཉིད་དུ་སྦྱར་བའི་ཡི་གེ་
བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། མངྒ་ལཾ། །
249

༄༅། ། འཇིགས་བྱེད་ཞལ་གཅིག་ཕྱག་གཉིས་པ་ཟུང་གི་སྒྲུབ་ཐབས་
རིན་ཆེན་འབྱུང་གནས་བཞུགས་སོ། །
བཅོམ་ལྡན་འདས་འཇམ་དཔལ་གཤིན་རྗེ་གཤེད་ལ་ཕྱག་འཚལ་ལོ། ། འདིར་རྒྱུད་དང་གྲུབ་ཆེན་གྱི་
མན་ངག་འཇིགས་བྱེད་ཞལ་གཅིག་ཕྱག་གཉིས་པའི་སྒྲུབ་ཐབས་རིམ་པ་མདོར་བསྡུས་ཞིག་འཆད་པར་འདོད་
པས་འདི་ལ་གཉིས་ཡོད་པའི་གཉིས་ཀ་སྐུ་མདོག་ཕྱག་མཚན་སོགས་འདྲ་བར་སྣང་ཡང་བསྐྱེད་ཚུལ་མི་འདྲ་ཞིང་།
གཞལ་ཡས་ཁང་ཡོད་མེད་དང་སེམས་དཔའ་སུམ་བརྩེགས་ཡོད་མེད་ཀྱང་མི་འདྲ་བའི་ཕྱིར་གཞན་ལ་ཕན་འདོད་
ཀྱི་འདུན་པས་གཉིས་འགོད་པར་བྱ་སྟེ། དེ་ལས་དང་པོ་ནི། བྲིས་སྐུ་དང་། ཕྱི་ནང་གི་མཆོད་པ་རྣམས་གྲུབ་ན་
སྟ་གོན་བྱས་ནས། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་
ཐོད་པ་འཛིན་པའི་སྐུར་བཞེངས་པར་གྱུར། ནང་མཆོད། མཆོད་པ། སྔོན་འགྲོ་གཏོར་མ་རྣམས་བཅུ་གསུམ་མ་
ལྟར་བྱིན་གྱིས་བརླབས། དེ་ནས་སྐྱབས་འགྲོ་སེམས་བསྐྱེད། རྡོར་སེམས་སྒོམ་ཚུལ། ཚོགས་ཞིང་སྤྱན་འདྲེན་
རྣམས་བཅུ་གསུམ་མ་ལྟར་ལ། ཚོགས་ཞིང་མཆོད་པའི་ཚེ། རང་གི་སྙིང་ཀའི་ཧཱུྃ་ལས་བྱུང་བའི་མཆོད་པའི་ལྷ་མོ་
རྣམས་ཀྱིས་མཆོད་པར་གྱུར། ཨོཾ་ཡ་མཱནྟ་ག་ས་པཱ་རི་ལ་ར་ཨགྷཾ་པྲཏཱི་ཙྪ་ཧཱུཾ་སྭཱ་ཧཱ། དེ་བཞིན་དུ། པཱདྱེ། པུཥྛ་ནས།
ཤཔྟའི་བར་སྤྱི་ལྟར་མཆོད་ཅིང་། རྗེས་མཛད་པའི། རབ་འབྱམས་ཞིང་ན་དབང་པོའི་ཉེ་བར་འཚོ། ། ཞེས་
སོགས་ཀྱི་ཡན་ལག་བདུན་པ་དེའམ། སྡིག་པ་རྣམས་ནི་བཤགས་པར་བྱ། ། ཞེས་སོགས་འདུན་རྣམ་དག་བྱ།
རིགས་ལྔའི་སྡོམ་བཟུང་དང༌། ཚད་མེད་བཞི་ཡང་བཅུ་གསུམ་མ་ལྟར་བྱ། རྒྱུན་པའི་ཚེ་ཚོགས་ཞིང་ནས་ཚད་མེད་
ཙམ་བྱས་ཀྱང་རུང་། དེ་ནས། ཨོཾ་སྭ་བྷཱ་ཝ་ནས་ཤུདྡྷོ་ཉཧཾ། ཨོཾ་ཤཱནྱ་ཏ་ནས་ཨཏྨ་ཀོཉཧཾ། རང་གཞན་གྱི་ཆོས་
ཐམས་ཅད་བརྟེན་ནས་བཏགས་པ་ཡིན་པའི་ཕྱིར། རྟག་ཆད་ལ་སོགས་པའི་མཐའ་བཞི་དང་བྲལ་བ་བདག་མེད་
པའི་སྟོང་བ་ཉིད་དུ་གྱུར། སྟོང་བའི་ངང་ལས་སྣ་ཚོགས་པདྨ་དང་ཉི་མའི་དཀྱིལ་འཁོར་ལ་གནས་པའི་མ་ཧེ་རབ་
ཏུ་ཁྲོས་པའི་གདན་གྱི་སྟེང་དུ་ཧཱུྃ་ལས་ཁྲོ་བོའི་རྡོ་རྗེ་ཁ་དོག་ནག་པོ་རྩེ་དགུ་བ་རྭ་ཤིན་ཏུ་གདེངས་པ་ལྟེ་བ་ལ་ཧཱུྃ་གིས་
མཚན་པ་དེ་ལས་འོད་ཟེར་འཕྲོས་པས་འགྲོ་བ་རྣམས་རྡོ་རྗེ་འཇིགས་བྱེད་ཀྱི་གོ་འཕང་ལ་བཀོད། ཚུར་འདུས་
250

༄༅། །འཇིགས་བྱེད་ཞལ་གཅིག་ཕྱག་གཉིས་ཟུང་གི་སྒྲུབ་ཐབས་རིན་ཆེན་འབྱུང་གནས། །
ནས་རྡོ་རྗེ་ལ་ཐིམ། དེ་ཡོངས་སུ་གྱུར་བ་ལས་རང་ཉིད་དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་མཐིང་ནག་
ཞལ་གཅིག་ཕྱག་གཉིས་པ། མ་ཧེའི་གདོང་བ་ཅན། ཕྱག་གཡས་འབར་བའི་གྲི་གུག་དང་། གཡོན་ཐོད་པ་
བདུད་རྩིས་གང་བ་ཐུགས་ཀར་འཛིན་པ། ཞབས་གཡས་བསྐུམས་ཤིང་གཡོན་ བརྐྱངས་པའི་ སྟབས་ཀྱིས་
བཞུགས་པ། ཁམས་གསུམ་པོ་ཟ་བར་ནུས་པ། ཧ་ཧ་ཞེས་སྒྲོག་ཅིང་ལྗགས་འགྲིལ་བ། མཆེ་བ་རྣམ་པར་
གཙིགས་ཤིང་ཁྲོ་གཉེར་བསྡུས་པ། སྤྱན་གསུམ་སྡང་མིག་ཏུ་བགྲད་ཅིང་དབུ་སྐྲ་ཁམ་སེར་གྱེན་དུ་བརྫེས་པ།
ཞལ་ནས་ཧཱུཾ་དང་ཕཊ་ཀྱི་སྒྲ་ཆེན་པོ་སྒྲོགས་པ། མིའི་ཁྲག་དང་ཞག་དང་རྐང་དང་ཚིལ་བུ་ཟ་བ། འཇིགས་སུ་
རུང་བའི་ཐོད་པ་བསྐམ་པོ་ལྔས་དབུ་བརྒྱན་ཅིང་རློན་པ་ལྔ་བཅུ་དོ་ཤལ་ཅན། སྦྲུལ་ནག་པོའི་མཆོད་ཕྱིར་ཐོགས་
དང་མི་རུས་ཀྱིས་བརྒྱན་པ། གསུས་པ་ཆེ་བ། གཅེར་བུའི་གཟུགས་ཅན། མཚན་མ་གྱེན་དུ་བསྒྲེང་བ། སྨིན་
མ་དང་རྫི་མ་དང་སྨ་ར་དང་བ་སྤུ་རྣམས་དུས་མཐའི་མེ་ལྟར་འབར་བ། ཉི་མ་འབུམ་གྱི་གཟི་བརྗིད་དང་ལྡན་ཅིང་
ཡེ་ཤེས་ཀྱི་མེ་རབ་ཏུ་འབར་བའི་ཀློང་དཀྱིལ་ན་བཞུགས་པ། དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་
པོ། ཐུགས་ཀར་ཧཱུཾ་སྔོན་པོས་མཚན་པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། རང་བཞིན་
གྱི་གནས་ནས་བསྒོམས་པ་དང་འདྲ་བའི་དཔལ་རྡོ་རྗེ་འཇིགས་བྱེད་ཀྱི་ཡེ་ཤེས་པ་སྤྱན་དྲངས། ཨོ་ཧཱིཀྐི༔ སོགས་
ཀྱིས་བགེགས་བསྐྲད། ཨོཾ་ཡ་མཱནྟ་ཀ་ཨགྷཾ་ནས། ཤཔྟ་པྲ་ཏཱི་ཙྪ་ཧཱུྃ་སྭཱ་ཧཱའི་བར་སྔར་བཞིན་མཆོད། ཛ ཧཱུྃ་ཡཾ་
ཧོ༔ གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས།
ཁྱེད་རྣམས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ནས་ཤི ཡེ་ཨཱ༔ ཧཱུྃ།
ཞེས་དབང་བསྐུར། སྐུ་ཡེ་ཤེས་ཀྱི་བདུད་རྩིས་གང་། ཆུ་ལྷག་མ་སྤྱི་བོར་གནས་པ་ཡོངས་སུ་གྱུར་བ་ལས་མི་
བསྐྱོད་པས་དབུ་བརྒྱན་པར་གྱུར། རང་གི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་པར་
གྱུར། ཨོཾ་ཡ་མཱནྟ་ཀ་ཨགྷཾ་ནས། ཤཔྟའི་བར་སྔར་བཞིན་མཆོད་ཅིང་། ནང་མཆོད་ནི། བསྡུ་ན། རྩ་བ་དང་
བརྒྱུད་པར་བཅས་པའི་དཔལ་ལྡན་བླ་མ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། ཡ་མཱནྟ་ཀ་ཨོཾ་ཨཱཿ ཧཱུྃ། ཡི་དམ་མཁའ་འགྲོ་
ཆོས་སྐྱོང་སྲུང་མའི་ཚོགས་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། བསྟོད་པ་ནི། བསྡུ་ན། གཟུགས་མཆོག་
མ་དང་། རྒྱས་པར་ན་རྗེས་མཛད་པའི། ན་མ ཤྲཱི་བཛྲ་བྷི་ར་ཝ་ཡ། ཐལ་ཆེན་མདོག་ཅན་མ་ཧེའི་སྟེང་ན། །
མ་ཧེའི་གདོང་ཅན་གཤིན་རྗེའི་གཤེད་ནི། ། འཇིགས་རུང་ཞལ་གདངས་མཆེ་བ་གཙིགས་ཤིང་། ། རྔམས་
པའི་སྒྲ་དབྱངས་སྒྲོག་ལ་ཕྱག་འཚལ། ། མིག་སྨད་ལྟ་བུར་གནག་པའི་སྐུ་ནི། ། རབ་ཏུ་ཁྲོས་པའི་ཁྲོ་གཉེར་དང་
ལྡན། ། དམར་ལ་ཟླུམ་པའི་སྤྱན་གསུམ་བགྲད་ནས། ། བདུད་དཔུང་ཕྱེ་མར་འཐག་ལ་ ཕྱག་འཚལ། །
251

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཡས་གཡོན་ཕྱག་གིས་འབར་བའི་གྲི་གུག ། བདུད་རྩིས་གང་བའི་ཐོད་པ་འཛིན་ཅིང་། ། བརྐྱངས་བསྐུམས་
ཞབས་ཀྱི་གང་སྟབས་བརྗིད་པས། ། ལོག་འདྲེན་ཟིལ་གྱིས་གནོན་ལ་ཕྱག་འཚལ། ། གཅེར་བུ་རུས་པའི་རྒྱན་
གྱིས་མཛེས་ཤིང་། ། རལ་བ་སེར་སྐྱ་སེན་དུ་རབ་འབར། ། གློག་ལྟར་འཁྱུག་པའི་ལྗགས་ནི་བསྐྱོད་པས། །
ས་གསུམ་གཡོ་བར་མཛད་ལ་ཕྱག་འཚལ། ། ཐོད་བསྐམ་ལྔ་ཡིས་དབུ་ལ་ལེགས་བརྒྱན། ། བརྒྱ་ཕྱེད་ཐོད་ཕྲེང་
དོ་ཤལ་འཕྱང་ཞིང་། ། ཉིན་བྱེད་འབུམ་ཕྲག་བསྡོམས་པའི་མདངས་ལྡན། ། ཡེ་ཤེས་མེ་དཔུང་འཕྲོ་ལ་ཕྱག་
འཚལ། ། ཞེས་པས་བསྟོད། རང་གི་ཐུགས་ཀར་ཉི་གདན་གྱི་དབུས་སུ་ཧཱུཾ་ཡིག་དང་མཐར་སྔགས་འཕྲེང་གིས་
བསྐོར་བ་ལས་འོད་ཟེར་ནག་པོ་དྲག་ཅིང་རྩུབ་པའི་རྣམ་པ་ཅན་འཕྲོ་ཞིང་། ཕྲེང་བ་ཧཱུྃ་ལས་མི་མགོའི་ཕྲེང་བའི་
རྣམ་པ་ཅན་དུ་གྱུར་བར་བསམས་ལ་སྔགས་གསུམ་བཟླ་ཞིང་ཡིག་བརྒྱ་བརྗོད། གཏོར་མ་ཡོད་ཚེ་ནང་མཆོད་ལྟར་
བྱིན་གྱིས་བརླབས་ནས་སྔར་བཞིན་བསྐྱེད་ཅིང་ཡེ་ཤེས་པ་དགུག་གཞུག་སོགས་བྱེད་པའམ། བསྡུ་ན། རང་གི་
ཐུགས་ཀའི་ཧཱུཾ་ལས་འོད་ཟེར་འཕྲོས་དཔལ་རྡོ་རྗེ་འཇིགས་བྱེད་ཀྱི་ཡེ་ཤེས་པ་སྤྱན་དྲངས། ཀ་མ་ལ་ཡེ་ཧཱུཾ། ལྗགས་
འོད་ཟེར་གྱི་སྦུ་གུས་གཏོར་མའི་བཅུད་ཐོད་དྲངས་ཏེ་གསོལ་བར་གྱུར། བྷིཥི་བའི་མཐར། ཨོཾ་བཛྲ་བྷི་ར་ཝཱ་ཡ་
ཨ་དྷི་པ་ཏ་ཡེ་ཨི་དཾ་བ་ལིང་ཏ་པྲ་ཏཱི་ཙྪ་ཡ་སྭཱ་ཧཱ། ཞེས་པ་བདུན་ནམ་གསུམ་གྱིས་དབུལ། སྔར་ལྟར་ཕྱི་ནང་གི་
མཆོད་པས་མཆོད་ལ། བསྟོད་དང་རྒྱུས་བསྡུས་གཉིས་གང་རུང་བྱ། ཕྱོགས་སྐྱོང་གི་གཏོར་མ་འདོད་ན་འབུལ་
ཞིང་། ཆོས་རྒྱལ་གཏོར་འབུལ་བྱས་ན་ལེགས་པར་རྗེ་ཉིད་བཞེད། མཐར་ཡིག་བརྒྱ་བརྗོད་དེ། མ་རྙེད་སོགས་
ཀྱིས་བཟོད་གསོལ་དང་། ཡེ་ཤེས་པ་རང་བཞིན་གྱི་གནས་སུ་གཤེགས་པར་གྱུར། དམ་ཚིག་པ་བསྐྱེད་ན། ཡེ་
ཤེས་པ་གཤེགས་ཤིང༌རང་ཉིད་ལ་ཐིམ་པར་བསམ་མོ། །འདི་ལ་གཞལ་ཡས་ཁང་བསྒོམས་ཀྱང་མི་འགལ་བར་
སེམས་སོ། གཉིས་པ་ནི། པཎ་ཆེན་རིན་པོ་ཆེས་བཤད་པ་བཞིན་བཀོད་ན། རྒྱས་པར་ནི་སྔར་བཤད་པ་ལྟར་
ཚད་མེད་བཞི་སྒོམ་པའི་བར་བྱས་ནའང་ལེགས་ཤིང་བསྡུ་ན། སྐྱབས་སེམས་སོགས་སྔོན་དུ་བཏང་ནས། སུ་བྷཱ་ཝ་
ས་སྟོང་བར་སྦྱངས། སྟོང་བའི་ངང་ལས་ཡེ་ཤེས་རང་སྣང་ལས་གྲུབ་པའི་སྲུང་བའི་འཁོར་ལོ་ཡངས་ཤིང་རྒྱ་ཆེ་
བའི་ནང་དུ། གཞལ་ཡས་ཁང་གྲུ་བཞི་སྒོ་བཞི་རྒྱན་རྟ་བབས་དང་བཅས་པ་མཚན་ཉིད་ཐམས་ཅད་ཡོངས་སུ་
རྫོགས་པའི་དབུས་སུ་སྣ་ཚོགས་པདྨ་དང་ཉི་མའི་གདན་གྱི་སྟེང་དུ་མ་ཧེ་སྔོན་པོ་མགོ་གཡས་ཕྱོགས་སུ་བསྟན་ནས་
ཉལ་བ། དེའི་སྟེང་དུ་ཧཱུཾ་ལས་གྲི་གུག་ཧཱུཾ་གིས་མཚན་པ་དེ་ཡོངས་སུ་གྱུར་བ་ལས། རང་ཉིད་བཅོམ་ལྡན་འདས་
གཤིན་རྗེ་གཤེད་སྐུ་མདོག་སྐུ་མཐིང་ནག་ཞལ་གཅིག་ཕྱག་གཉིས་པ། མ་ཧེ་རབ་ཏུ་ཁྲོས་པའི་གདོང་བ་ཅན། རྭ་
རྣོན་པོ་གཉིས་དང་ལྡན་པ། ཞལ་གདངས་ཤིང་མཆེ་བ་རྣོན་པོ་བཞི་གཙིགས་པ། སྤྱན་གསུམ་དང་ལྡན་ཞིང་ཁྲོ་
252

༄༅། ། འཇིགས་བྱེད་ཞལ་གཅིག་ཕྱག་གཉིས་ཟུང་གི་སྒྲུབ་ཐབས་རིན་ཆེན་འབྱུང་གནས། །
གཉེར་ཤིན་ཏུ་བསྡུས་པ། དབུ་སྐྲ་ཁམ་སེར་གྱེན་དུ་བརྫེས་ཤིང་མི་མགོ་བསྐམ་པོ་ལྔའི་དབུ་རྒྱན་དང་། ཁྲག་
འཛགས་པའི་མགོ་བོ་རློན་པ་ལྔ་བཅུའི་དོ་ཤལ་བྱས་པ། ཕྱག་གཡས་གྲི་གུག་དང་གཡོན་ཐོད་ཁྲག་ཐུགས་ཀར་
སྟེང་འོག་ཏུ་བྱས་ཏེ་འཛིན་པ། གཅེར་བུ་མི་རུས་ཀྱི་འཁོར་ལོ་དང་རྣ་ཆ་ལ་སོགས་པས་བརྒྱན་ཅིང་། བདུད་
དཔུང་ཐམས་ཅད་རྩད་ནས་འབྱིན་པའི་སྟོབས་དང་ལྡན་པ། ཡེ་ཤེས་ཀྱི་མེ་རབ་ཏུ་འབར་པའི་དབུས་ན་ཞབས་
གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་བཞུགས་པར་གྱུར། དེའི་སྤྱི་བོར་པད་ཟླའི་གདན་ལ་བླ་མ་
ཀུན་འདུས་ཀྱི་ངོ་བོ་ཆོས་ཀྱི་རྒྱལ་པོ་བཙོང་ཁ་བ་ཞལ་གཅིག་ཕྱག་གཉིས་ཆོས་འཁོར་གྱི་ཕྱག་རྒྱས་ཤེས་རབ་ཀྱི་རལ་
གྲི་དང་བརྒྱད་སྟོང་པའི་གླེགས་བམ་གྱིས་མཚན་པའི་ཨུཏྤལའི་ཡུ་བ་ནས་འཛིན་པ། མཚན་དང་དཔེ་བྱེད་ཀྱིས་
བརྒྱན་ཅིང་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ་ལ་རྩ་བརྒྱུད་ཀྱི་བླ་མའི་ཚོགས་ཀྱིས་བསྐོར་བ། རང་གི་
ཐུགས་ཀར་ཉི་གདན་ལ་འཇམ་དཔལ་སེར་པོ་ཞལ་གཅིག་ཕྱག་གཉིས་པ་གཡས་རལ་གྲི་འཕྱར་ཞིང་གཡོན་ཐུགས་
ཀར་གླེགས་བམ་འཛིན་པ། མཚན་དཔེས་སྤྲས་ཤིང་རིན་པོ་ཆེའི་རྒྱན་གྱིས་སྤྲས་པ། ཞབས་རྡོ་རྗེའི་སྐྱིལ་ཀྲུང་
གིས་བཞུགས་པ། དེའི་སྤྱི་བོར་ཨོཾ། ། མགྲིན་པར་ཨཱ། ཐུགས་ཀར་ཧཱུཾ། ཐུགས་ཀའི་ཧཱུྃ་ལས་འོད་ཟེར་
འཕྲོས་པས་རང་བཞིན་གྱི་གནས་ནས་བསྒོམས་པ་དང་འདྲ་བའི་གཤིན་རྗེ་གཤེད་སྤྱན་དྲངས། ཨོཾ་བཛྲ་ས་མཱ་
ཛ ཛ ཧཱུྃ་ཁཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས།
དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་ཞེས་པ་ནས། མི་བསྐྱོད་པས་དབུ་
བརྒྱན་པར་གྱུར། མཆོད་པ་སྔར་བྱིན་གྱིས་མ་བརླབས་ན་འདིར། བྷིཥི ས་བསངས་ནས་གོང་ལྟར་ནང་
མཆོདདང་བཅས་པ་འབུལ། བསྟོད་པ་ནི། ཧཱུྃ་འཇིགས་རུང་གཟུགས་ཅན་མ་ཧེ་ཁྲོས་པའི་ཞལ། ། རྔམས་
པའི་ང་རོས་ས་གསུམ་གཡོ་བར་བྱེད། ། ཐུགས་རྗེ་ནུས་པས་འགྲོ་དྲུག་དབྱིངས་སུ་འདྲེན། ། སྐུ་གསུམ་མངོན་
གྱུར་གཤིན་རྗེ་གཤེད་ལ་འདུད། ། ཞེས་དང་། གཟུགས་མཆོག་མས་བསྟོད་ཀྱང་ཆོག རང་གི་ཐུགས་ཀར་ཡེ་
ཤེས་སེམས་དཔའ་འཇམ་དཔལ་གྱི་ཐུགས་ཀར་ཉི་གདན་ལ་ཧཱུྃ་སྔོན་པོ་དྷཱི ས་མཚན་པ། དེའི་མཐར་ཨ་ར་པ་ཙ་
ན་དང་། ཡ་མཱནྟ་ཀའི་སྔགས་ཀྱིས་ བསྐོར་ བ་ དེ་ལས་ འོད་ཟེར་འཕྲོས། རྒྱལ་ བ་ ཐམས་ ཅད་ མཆོད་ ཅིང་།
སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། གནོད་བྱེད་གདོན་བགེགས་ཐམས་ཅད་ཚར་བཅད་པར་གྱུར། ཨོཾ་
ཨ་ར་པ་ཙ་ན་དྷཱི ཨོཾ་ཡ་མཱནྟ་ག་ཧཱུྃ་ཕཊ། ཅེས་པ་ཅི་འགྲུབ་བཟླས་ནས་ཡིག་བརྒྱ་བརྗོད། གཏོར་མ་འབུལ་ན་
མདུན་དུ་སྔར་ལྟར་བསྐྱེད་དེ་ཡེ་ཤེས་པ་སྤྱན་འདྲེན་པ་སོགས་བྱེད་པའམ། བསྡུ་ན། རང་གི་ཐུགས་ཀའི་ཧཱུྃ་ལས་
འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་གཤིན་རྗེ་གཤེད་ཀྱི་ཡེ་ཤེས་པ་སྤྱན་
253

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དྲངས། ཀ་མ་ཡ་ཡེ་ཧཱུཾ། ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ནས་གསོལ་བར་གྱུར།
ཨོཾ་ཡ་མཱནྟ་ག་ས་པཱ་རི་ཝཱ་ར་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ཞེས་པས་བདུན་ནམ་གསུམ་གྱིས་དབུལ། ཕྱི་ནང་གི་
མཆོད་པས་མཆོད། ། ཧཱུྃ ༑འཇིགས་རུང་གཟུགས་ཅན་ཞེས་སོགས་ཀྱིས་བསྟོད་དོ ། བཅོམ་ལྡན་འཇིགས་
བྱེད་ཆེན་པོ་ཡིས། ། མཆོད་སྦྱིན་གཏོར་མ་འདི་བཞེས་ལ། ། མི་མཐུན་ཕྱོགས་ཀུན་ཞི་བ་དང་། ། དངོས་
གྲུབ་མ་ལུས་སྩལ་དུ་གསོལ། ། ཞེས་འཕྲིན་ལས་བཅོལ། ཆོས་རྒྱལ་གྱི་གཏོར་མ་ཡོད་ན། སྐད་ཅིག་གིས་སྤྱན་
དྲངས་ནས་འབུལ། གཤིན་རྗེ་གཤེད་ཀྱི་ཡིག་བརྒྱ་བཟླས་ནས། མ་རྙེད་ཡོངས་སུ་མ་ཤེས་དང༌། ། ཞེས་སོགས་
ཀྱིས་བཟོད་གསོལ་དང་། ཨོཾ་བཛྲ་མུ ། གཏོར་མགྲོན་གྱི་ཡེ་ཤེས་པ་རང་བཞིན་གྱི་གནས་སུ་གཤེགས་པར་གྱུར།
དམ་ཚིག་པ་བསྐྱེད་པ་ཡིན་ན། ཡེ་ཤེས་པ་གཤེགས་ཤིང་། དམ་ཚིག་པ་རང་ཉིད་ལ་ཐིམ་པར་གྱུར། ཅེས་བྱ།
ཉེར་བསྡུ་བྱེད་ན། སྲུང་འཁོར་གཞལ་ཡས་ཁང་ལ་ཐིམ། དེ་རང་ལ་ཐིམ། རང་ཡེ་ཤེས་སེམས་དཔའ་ལ་ཐིམ།
དེ་ཏིང་ངེ་འཛིན་སེམས་དཔའ་ལ་ཐིམ། དེ་རིམ་གྱིས་སྟོང་པའི་འོད་གསལ་དུ་ཐིམ་པའི་འོད་གསལ་གྱི་ངང་ནས་
རང་ཉིད་འཇིགས་བྱེད་ཞལ་གཅིག་ཕྱག་གཉིས་པའི་སྐུར་བཞེངས་པར་གྱུར། དགེ་བ་འདི་ཡིས་མྱུར་དུ་བདག།
གཤིན་རྗེ་གཤེད་པོ་འགྲུབ་གྱུར་ནས། ། ཞེས་སོགས་ཀྱིས་བསྔོ་སྨོན་བྱའོ༔ ༔
རྒྱལ་ཀུན་ཡབ་གཅིག་འཇམ་པའི་དབྱངས། ། དྲག་པོའི་སྐུར་བསྟན་གཤིན་རྗེའི་གཤེད། ། ཟུང་གི་སྒྲུབ་
ཐབས་སྤེལ་བའི་དགེས: ། སྐྱེ་ཀུན་འབྲལ་མེད་རྗེས་འཛིན་ཤོག ། ཅེས་པ་འདི་ཡང་ཤཱཀོ་བཙུན་བཤད་སྒྲུབ་མིང་
ཅན་གྱིས་འདི་གཉིས་ཀྱི་འཕྲིན་ལས་སྤེལ་ཕྱིར་དད་པས་དམ་པའི་མན་ངག་ལྟར་ཅོ་ནེ་དགོན་ཉིད་དུ་སྦྱར་བའོ། །
མངྒ་ལཾ། །
འཇིགས་བྱེད་ཀྱི་འཕོ་བ་བསྡུས་པ་བཞུགས་སོ། ། ན་མོ་བཛྲ་བྷི་ར་ཝ་ཡེ། འཇིགས་བྱེད་ལ་བརྟེན་པའི་
འཕོ་བ་པཎ་ཆེན་རིན་པོ་ཆེས་མཛད་འདུག་ཀྱང་ཅུང་ཟད་ཁ་བསྐང་དགོས་པར་སྣང་བས། འདིར་ཁ་བསྐང་བའི་
སྒོ་ནས་འཁྱེར་བདེར་དགོད་པར་བྱ་སྟེ། །རང་ཉིད་བཅོམ་ལྡན་འདས་རྡོ་རྗེ་འཇིགས་བྱེད་དུ། ། གསལ་བའི་
ལུས་དབུས་དྲང་པོར་རྩ་དབུ་མ། ། མདའ་སྐུག་ཙམ་ཞིག་མར་སྣ་ལྟེ་འོག་དང་། ། ཡར་སྣ་ཚངས་བུག་ཁར་
ཟུག་སྙིང་ཁའི་དབུས། ། རང་སེམས་ཧཱུཾ་སྔོན་འཕར་ཞིང་འཕུར་ལ་ཁད། ། སྤྱི་བོར་བླ་མ་རྡོ་རྗེ་འཇིགས་བྱེད་
ནི། ། གྲི་ཐོད་འཛིན་པ་སྐྱབས་གནས་ཀུན་འདུས་ཀྱི། ། ཐུགས་ཀའི་ཧཱུྃ་ལས་འོད་འཕྲོས་རང་འདྲ་བའི། །
ཡེ་ཤེས་སྤྱན་དྲངས་དབྱེར་མེད་གཅིག་ཏུ་གྱུར། ། བླ་མ་འཇམ་དཔལ་རྡོ་རྗེ་འཇིགས་བྱེད་ལ། ། ཕྱག་འཚལ་
མཆོད་ཚོགས་ཀུན་འབུལ་སྡིག་ལྟུང་བཤགས། ། དགེ་ལ་ཡི་རང་བསྐུལ་ཞིང་གསོལ་བ་འདེབས། ། དགེ་ཀུན་
254

༄༅། ། འཇིགས་བྱེད་ཞལ་གཅིག་ཕྱག་གཉིས་ཟུང་གི་སྒྲུབ་ཐབས་རིན་ཆེན་འབྱུང་གནས། །
སངས་རྒྱས་ཐོབ་པའི་ཆེད་དུ་བསྔོ། ། སྐྱབས་གནས་ཀུན་འདུས་རྡོ་རྗེ་འཇིགས་བྱེད་ལ། ། གསོལ་བ་འདེབས་
སོ་རྗེས་བཟུང་བྱིན་གྱིས་རློབས། ། ངན་སོང་འཁོར་བའི་འཇིགས་ལས་སྐྱོབ་ཏུ་གསོལ། ། དག་པ་མཁའ་སྤྱོད་
གནས་སུ་འཁྲིད་དུ་གསོལ། ། ཞེས་པ་སྦྱོང་བའི་དུས་སུ་ལན་ཉེར་གཉིས་རེ་བརྗོད་པའི་མཐར། བླ་མ་འཇིགས་
བྱེད་ཆེན་པོའི་ཐུགས་ག་ནས། འོད་ཟེར་ལྕགས་ཀྱུ་ལྟ་བུ་གློག་འཁྱུག་བཞིན། ། སྤྱི་བོར་དབུ་མའི་ནང་ཞུགས་
རང་གི་སེམས། ། ཧཱུྃ་ཡིག་རྣམ་པ་ཅན་ལ་ཟུག་པར་གྱུར། ། དེ་ནས་ཧྲུག་ཅེས་ལན་རེ་བརྗོད་པ་དང་རྣམ་ཤེས་
ཧཱུྃ་གི་རྣམ་པ་ཅན་དེ་ཡར་འཕངས་ཏེ་ཚངས་བུག་ལ་རེག་ཙམ་དང༌། ཀ་ཞེས་བརྗོད་པ་དང་སླར་སྙིང་ཁར་འབབ་
ཅིང་དེ་ལྟ་བུ་ལན་ཉེར་གཅིག་བྱ། དེ་བཞིན་དུ་སླར་གསོལ་འདེབས་དང་རྣམ་ཤེས་འཐེན་འབེབས་གྲངས་རི་
ནུས་བྱས་པས་རྟགས་འབྱུང་། མཐར་སྤྱི་བོའི་འཇིགས་བྱེད་ཀྱང་སྙིང་ཁའི་ཧཱུཾ་ལ་ཐིམ་ནས་རང་སེམས་དང་བླ་མ་
ལྷག་པའི་ལྷ་གསུམ་དབྱར་མེད་དུ་བསམས་ལ་བསྔོ་སྨོན་བྱ། འཆི་བའི་དུས་སུ། རྣམ་ཤེས་ལྷའི་ཐུགས་ཀར་ཐིམ་
ནས་མཁའ་སྤྱོད་དང་བདེ་བ་ཅན་གང་མོས་སུ་གཤེགས་པར་གྱུར། ཅེས་བརྗོད་ཅིང་ཡང་བསམ། འདི་གཞན་
ལ་འདེབས་ན་རང་ཞེས་པ་གཞན་དུ་བསྒྱུར་བར་བྱ་སྟེ། བདེ་བ་ཅན་སྐྱེ་བར་འདོད་ན་དག་པ་མཁའ་སྤྱོད་ཅེས་པ།
ཞིང་མཆོག་བདེ་བ་ཅན་དུ་འཁྲིད་དུ་གསོལ། ། ཞེས་བསྒྱུར་ཆོག་ཅིང་གསོལ་འདེབས་གཞན་བྱེད་ན། གནད་
གཅོད་གཤིན་རྗེའི་འཇིགས་ལས་སྐྱོབ་ཏུ་གསོལ། ། བར་དོའི་འཁྲུལ་སྣང་མ་ལུས་བསལ་དུ་གསོལ། ། སྐྱབས་
མགོན་མཛོད་ཅིག་བླ་མ་ཡི་དམ་ལྷ། ། རེ་བ་གཞན་ན་མེད་དོ་ཐུགས་རྗེ་ཟུངས། ། ཞེས་བྱས་ཀྱང་ལེགས་
སོ། ། ཞེས་འཇིགས་བྱེད་ཀྱི་འཕོ་བ་མདོར་བསྡུས་པ་འདི་ཡང་ཤཱཀ་བཙུན་བཤད་སྒྲུབ་མིང་ཅན་གྱིས་རེ་གཉིས་ལ་
ཕན་འདོད་ཀྱི་འདུན་པས་སྦྱར་བའི་ཡི་གེ་པ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། ། ། མངྒ་ལཾ། །
255

༄༅། ། བདེ་མཆོག་དང་རྡོ་རྗེ་རྣལ་འབྱོར་མའི་འཕོ་བ་
མཁའ་སྤྱོད་བདེ་ལམ་བཞུགས་སོ། །
ན་མོ་ཙཀྲ་སཾ་བ་ར་ཡེ།འདིར་འཁོར་ལོ་བདེ་མཆོག་ལ་བརྟེན་པའི་འཕོ་བའི་ཉམས་ལེན་པཎ་ཆེན་ཐམས་ཅད་
མཁྱེན་པས་མཛད་པ་གཞིར་བྱས་ཏེ་འཇུག་པ་བདེ་བར་དགོད་པར་བྱས་ལ། སྐྱབས་སེམས་སོགས་སྔོན་དུ་བཏང་
ནས།༧།རང་གི་སྤྱི་བོར་སྣ་ཚོགས་པད་ཉིའི་སྟེང་། བླ་མ་ཀུན་འདུས་འཁོར་ལོ་སྡོམ་པ་ནི། ། ཉིན་བྱེད་འབུམ་
གྱིས་འཁྱུད་པའི་དབང་སྔོན་ལྟར། ། རབ་བརྗིད་རྣམ་ཐར་སྒོ་བཞི་དག་པའི་ཞལ། ། རྟེན་འབྲེལ་བཅུ་གཉིས་
དག་པའི་ཕྱག་བཅུ་གཉིས། ། དང་པོ་གཉིས་ཀྱིས་རྡོ་རྗེ་ཕག་མོ་ལ། ། འཁྱུད་ཅིང་སྙོམས་པར་འཇུག་པའི་
གནས་གསུམ་དུ། ། རྡོ་རྗེ་གསུམ་མཚན་ཧཱུཾ་ཡིག་འོད་ཟེར་གྱིས། ། རང་བཞིན་གནས་ནས་རྒྱལ་བ་ཀུན་གྱི་
དངོས། ། བཅོམ་ལྡན་བདེ་མཆོག་ཡབ་ཡུམ་ཡེ་ཤེས་པ། ། སྤྱན་དྲངས་ཛ ཧཱུྃ་བཾ་ཧོ༔ ས་དབྱེར་མེད་གྱུར།༧།ཧེ་
རུ་ཀ་དཔའ་བདག་ཉིད་ཆེ། ། རྣམ་དག་རྡོ་རྗེ་དབང་ཕྱུག་མ། ། རྗེས་ཆགས་ཆགས་པ་ཆེ་རྣམས་ཀྱི། ། རྡོ་རྗེ་
ཕག་མོ་བཅས་ལ་འདུད། ། དངོས་བཤམས་ཡིད་ཀྱིས་ སྤྲུལ་བ་ཡི། ། ཕྱི་ནང་གསང་བའི་མཆོད་ཚོགས་
འབུལ། ། སྡིག་ལྟུང་ཐམས་ཅད་སོ་སོར་བཤགས། ། དགེ་ཚོགས་ཀུན་ལ་རྗེས་ཡི་རང་། ། འགྲོ་ལ་ཆོས་
འཁོར་བསྐོར་བར་བསྐུལ། ། མྱ་ངན་མི་འདའ་རྟག་བཞུགས་གསོལ། ། འདིས་མཚོན་དགེ་ཀུན་ཡང་མཆོག་གི་
གོ་འཕང་དམ་པ་ཐོབ་ཕྱིར་བསྔོ། །རང་ལུས་དབུས་སུ་དབུ་མ་མདའ་སྨྱུག་ཙམ། ། མར་སྣ་ལྟེ་འོག་ཡར་སྣ་ཚངས་
བུག་ཟུག ། སྙིང་ཀར་རང་སེམས་ཧཱུཾ་སྔོན་ནས་འབྲུ་ཙམ། ། འཕར་ཞིང་འཕུར་ལ་ཁད་པ་ཉིད་དུ་གྱུར། །
སྐྱབས་གནས་ཀུན་འདུས་བདེ་མཆོག་ཡབ་ཡུམ་ལ། ། གསོལ་བ་འདེབས་སོ་རྗེས་བཟུང་བྱིན་གྱིས་རློབས། །
མཆོག་ཐུན་དངོས་གྲུབ་མ་ལུས་སྩལ་དུ་གསོལ། ། དག་པ་མཁའ་སྤྱོད་གནས་སུ་དྲང་དུ་གསོལ། ། ཞེས་པ་ལན་
ཉེར་གཅིག་རེ་བརྗོད་པའི་མཐར། ༧དེ་ལྟར་གསོལ་བས་རྗེ་བཙུན་ཐུགས་ཀ་ནས། ། འོད་ཟེར་ལྕགས་ཀྱུ་ལྟ་བུ་
གློག་འཁྱུག་བཞིན། ། རང་གི་སྤྱི་བོར་དྷུ་ ཏིའི་ ནང་ བརྒྱུད་དེ། ། རྣམ་ ཤེས་ ཧཱུྃ་ ལ་ བཏབ་ ནས་ གྱེན་དུ་
དྲངས། ། ཞེས་བརྗོད་ཅིང་འོག་རླུང་གྱེན་དུ་འཐེབས་པ་དང་མཉམ་དུ་ཧཱིཀ་ཞེས་བརྗོད་དེ་ཧཱུྃ་ཡིག་ཚངས་པའི་
བུག་གར་མགོ་ཉུག་ཙམ་བྱས་ནས། ཀ་ཞེས་བརྗོད་ཅིང་སར་སྙིང་གར་འབེབས། དེ་ལྟ་བུ་ལན་ཉེར་གཅིག་རེ་བྱས་
256

༄༅། ། བདེ་མཆོག་དང་རྡོ་རྗེ་རྣལ་འབྱོར་མ་འཕོ་བ་མཁའ་སྤྱོད་བདེ་ལམ། །
ནས། ཡང་གསོལ་འདེབས་ནས་བསྐྱུར་ཏེ་ཉེར་གཅིག་པ་ལན་ཅི་ནུས་བྱས་ནས་མཐར་རྗེ་བཙུན་ཡབ་ཡུམ་སྤྱི་བོ་
ནས་སྙིང་ཁར་བྱོན་ནས་ཧཱུྃ་ཡིག་ལ་ཐིམ་པར་བསམ་ཞིང༌། རང་གི་སེམས་དང་བླ་མ་ལྷག་པའི་ལྷ་གསུམ་དབྱེར་
མེད་དུ་མོས་པ་ཤུགས་དྲག་བྱའོ། ། དེ་ནི་སྦྱོང་བའི་དབང་དུ་བྱས་པ་ཡིན་ལ། རང་འཆི་བའི་ཚེ་འདེབས་ན་
འཕེན་པ་ལས་འབེབ་པ་མི་བྱེད་དེ་ཡང་ལན་རེ་གཉིས་ཙམ་གྱིས་མི་ཆོག་གི ། འཆི་བའི་དུས་ཀྱི་བར་ལན་མང་དུ་བྱ་
དགོས་སོ། ། དེའི་ཚེ་སྔར་གྱི་གསོལ་འདེབས་ཀྱིས་དྲག་ཏུ། རྗེ་བཙུན་ཉིད་ཀྱི་ཐུགས་ཀར་ཐིམ་གྱུར་ཏེ། །
མཁའ་སྤྱོད་གནས་གཤེགས་རྣམ་ཤེས་ཐུགས་ཀ་ནས། ། ཕྱིར་འཐོན་མཁའ་སྤྱོད་རིག་པ་འཛིན་པར་གྱུར། །
ཧཱིཀ་ཕཊ་ཅེས་ད་མིགས་པ་དང་བཅས་བརྗོད་ཅིང་བསྔོ་སྨོན་བྱའོ། ། མངྒ་ལཾ། །
ན་མོ་བཛྲ་ཝཱ་ར་ཧི་ཡེ། འདིར་རྡོ་རྗེ་རྣལ་འབྱོར་མ་ལ་བརྟེན་པའི་མཁའ་སྤྱོད་ཀྱི་འཕོ་བའི་ཉམས་ལེན་ཞིག་
བཤད་པར་བྱ་སྟེ། དེ་ཡང་ནཱ་རོ་ཆོས་དྲུག་དང་ནཱ་གུ་ཆོས་དྲུག་ནས་འབྱུང་བ་ལྟར་རྗེ་དགེ་འདུན་རྒྱ་མཚོ་དང་པཎ་
ཆེན་གོང་མ་སོགས་ཀྱིས་བཤད་པའི་རྗེས་སུ་འབྲང་ནས་འཆད་པ་ལ། བདེ་མཆོག་གི་རྣལ་འབྱོར་བ་ལྟ་བུ་ཞིག་གིས་
སྐྱབས་འགྲོ་སེམས་བསྐྱེད་སོགས་སྔོན་དུ་བཏང་ནས། རང་ཉིད་བདེ་མཆོག་ཏུ་སྒོམ་པའི་རྒྱུན་ཡིན་ན་དེས་ཆོག་ལ།
མིན་ན། རང་ཉིད་སྐད་ཅིག་གིས་བདེ་མཆོག་ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་འཛིན་པར་གྱུར།
རང་གི་ལུས་ཀྱི་ནང་སྒལ་ཚིགས་ལ་ཉེ་བར་རྩ་དབུ་མ་མདའ་སྨྱུག་ཙམ་མར་སྣ་ལྟེ་འོག་སོར་བཞི་ནས་ཟུག་ཅིང་།
ཡར་སྣ་ཚངས་བུག་དང་ཁད་ཆད་དུ་ཡོད་པ། རང་གི་གསང་གནས་སུ་ཆོས་འབྱུང་ཟུར་གསུམ་པ་ཕྱི་དཀར་ལ་
ནང་དམར་བའི་ནང་དུ་རླུང་དཀྱིལ་གཡོ་བ་གཞུ་ལྟ་བུ། དྷུ་ཏིའི་མར་སྣའི་བུག་པའི་ནང་དུ་རང་གི་སེམས་ཉིད་ཨ་
དཀར་པོ་འོད་ཀྱི་རང་བཞིན་ཅན་འཕར་ལ་ཁད་འཕུར་ལ་ཁད་པ་ཞིག་ཏུ་གྱུར། རང་གི་སྤྱི་བོར་པད་ཟླའི་གདན་
ལ་རྗེ་བཙུན་རྡོ་རྗེ་རྣལ་འབྱོར་མ་སྐུ་མདོག་དཀར་མོ་གྲི་གུག་དང་ཐོད་པ་འཕྱར་སྟབས་སུ་འཛིན་པ། ཞབས་
གཉིས་རང་གི་རྒྱབ་ནས་ཕྲག་པ་ལ་བཀོལ་བ། ཐོད་པ་སྐམ་ལྔའི་དབུ་རྒྱུན་དང་བསྐམ་པོ་ལྔ་བཅུའི་དོ་ཤལ་ཅན།
ཕྱག་རྒྱ་ལྔས་བརྒྱན་པ། དབུ་སྐྲ་སིལ་བུས་སྐུ་སྟོད་ཁེབས་ཤིང་ནུ་འབུར་རྒྱས་པ། གཅེར་མོའི་གཟུགས་ཅན་
གསང་བའི་ཆུ་སྐྱེས་དམར་སིང་ངེ་བ་རང་གི་ཚངས་བུག་གི་ཐད་དུ་གནས་པ། དེའི་སྤྱི་བོར་ཨོཾ། མགྲིན་པར་ཨཱ།
ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། མཁའ་སྤྱོད་ཀྱི་གནས་ནས་བསྒོམས་པ་དང་འདྲ་བའི་རྡོ་
རྗེ་རྣལ་འབྱོར་མའི་ཡེ་ཤེས་པ་སྤྱན་དྲངས། ཛ ཧཱུཾ་བཾ་ཧོ༔ སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས་པས་
དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས།
དེ་རྣམས་ཀྱིས་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་དྲི་མ་དག ཆུ་ལྷག་མ་ཡོངས་སུ་གྱུར་བ་ལས་རྣམ་
སྣང་གིས་དབུ་བརྒྱན་པར་གྱུར། རང་གི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར།
ཨོཾ་བཛྲ་ཝ་ར་ཧི་ཨརྒྱུ་ནས། ཤཔྟ་པྲ་ཏི་ཙྪ་ཧཱུཾ་སྭཱ་ཧཱའི་བར་གྱིས་མཆོད། ནང་མཆོད་ཡོད་ན་འབུལ། རྒྱལ་ཀུན་ལྷན་
257

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཅིག་སྐྱེས་པའི་དངོས། ། སྒྱུ་མའི་གར་རོལ་ལྷ་མོའི་གཟུགས། ། གནས་གསུམ་མཁའ་འགྲོ་ཡོངས་ཀྱི་གཙོ། །
རྡོ་རྗེ་རྣལ་འབྱོར་མ་ལ་འདུད། ། ཅེས་བསྟོད་ནས། དུས་གསུམ་རྒྱལ་བ་མ་ལུས་བསྐྱེད་མཛད་ཡུམ། ། གསོལ་
བ་འདེབས་སོ་རྗེ་བཙུན་རྣལ་འབྱོར་མ། ། ཐུགས་རྗེས་གཟིགས་ཤིག་རྒྱལ་བ་ཀུན་གྱི་ཡུམ། ། དག་པ་མཁའ་
སྤྱོད་གནས་སུ་འཁྲིད་དུ་གསོལ། ། བླ་མ་ཀུན་འདུས་རྡོ་རྗེ་རྣལ་འབྱོར་མ། ། དག་པ་མཁའ་སྤྱོད་གནས་སུ་
འཁྲིད་དུ་གསོལ། ། མཆོག་གསུམ་ཀུན་འདུས་རྡོ་རྗེ་རྣལ་འབྱོར་མ། ། དག་པ་མཁའ་སྤྱོད་གནས་སུ་འཁྲིད་དུ་
གསོལ། ། ཡི་དམ་ཀུན་འདུས་རྡོ་རྗེ་རྣལ་འབྱོར་མ། ། དག་པ་མཁའ་སྤྱོད་གནས་སུ་འཁྲིད་དུ་གསོལ། །
མཁའ་འགྲོ་ཀུན་འདུས་རྡོ་རྗེ་རྣལ་འབྱོར་མ། ། དག་པ་མཁའ་སྤྱོད་གནས་སུ་འཁྲིད་དུ་གསོལ། ། ཞེས་ལན་
བདུན་ནས། ཉེར་གཅིག་ལྟ་བུ་རེ་བརྗོད་ཅིང་མཐར་འོག་རླུང་གྱེན་དུ་འཐེན་པ་དང་འོག་རླུང་གཡོས། སྤྱི་བོའི་རྗེ་
བཙུན་རྣལ་འབྱོར་མའི་ཐུགས་ཀ་ནས་འོད་ཟེར་ལྕགས་ཀྱུ་ལྟ་བུ་ཞིག་བྱུང་སྟེ། རང་སེམས་ཨ་ཡིག་ལ་ཟུག་ནས་
གྱེན་དུ་དྲངས། ཧཱིཀ་ཞེས་བརྗོད་པས་དེ་ཉིད་ཧྲིལ་གྱིས་སོང་ནས་ཚངས་བུག་ཨ་རེག་ཙམ་བྱས་ནས་འོག་རླུང་ལྷོད་
པ་དང་བླར་མར་འབེབས། དེ་ལྟར་ལན་མང་དུ་བྱས་ན་འབྱོངས་པའི་རྟགས་འབྱུང་། ཡང་ན་སྦྱོང་པའི་ཚེ།
དག་པ་མཁའ་སྤྱོད་གནས་སུ་འཁྲིད་དུ་གསོལ། ། ཞེས་པ་ཟབ་ལམ་འཕོ་བ་འབྱོངས་པར་བྱིན་གྱིས་རློབས། །
ཞེས་བསྒྱུར་ཡང་རུང་། མཐར་རྗེ་བཙུན་མ་དང་དེའི་ཐུགས་ཀ་ནས་ཡེ་ཤེས་ཀྱི་བདུད་རྩིའི་རྒྱུན་བབས་པ་ཨ་ཡིག་
ལ་ཐིམ་པར་བསམ་མོ། ། དེ་ནི་སྦྱོང་བའི་དབང་དུ་བྱས་པ་ལ། རང་འཆི་བར་ངེས་པའི་ཚེ། ཧིག་ཕཊ་ཅེས་
བརྗོད་པས། རྣམ་ཤེས་ཨ་ཡིག་ཏུ་གསལ་བ་དེ་ཉིད་ཚངས་བུག་ནས་རྒྱངས་ཀྱིས་འཐོན། རྗེ་བཙུན་མའི་གསང་
གནས་དམར་སིང་དེ་བའི་ནང་དུ་ཞུགས་ནས་ཐུགས་ཀར་ཐིམ་པས་རྗེ་བཙུན་མཁའ་སྤྱོད་དུ་གཤེགས། རྣམ་ཤེས་
ཐུགས་ཀ་ནས་ཕྱིར་འཐོན་མཁའ་སྤྱོད་ཀྱི་རིག་པ་འཛིན་པར་གྱུར་བར་བསམས་ལ་བསྔོ་སྨོན་བྱའོ། ། དེ་ལྟ་བུ་ལན་
རེ་གཉིས་ཙམ་གྱིས་མི་ཆོག་པས། འཆི་བའི་དུས་བྱེད་པའི་བར་བྱ་ཞིང་། གཞན་ལ་འདེབས་པ་དང་ཁ་བསྒྱུར་
ཚུལ་ཤེས་པར་བྱས་ནས་བྱའོ། ། འདིའི་འཕོ་བ་ལ་རླུང་སྟོབས་ཀྱིས་འཕོ་བ་དང༌། འདུན་སྟོབས་ཀྱིས་འཕོ་བ་
གཉིས་བཤད་པའི་ཕྱི་མའི་དབང་དུ་བྱས་ལ། རླུང་སྟོབས་ཀྱིས་འཕོ་ནུས་ན་རང་གང་འདོད་པར་འཕོ་ནུས་ལ།
འདུན་སྟོབས་ལ་དེ་ཙམ་མི་ནུས་ཀྱང་ཕན་ཆེའོ། ། ཅེས་པ་འདི་གཉིས་ཀ་དམ་པའི་མན་ངག་བཞིན་ཤཱཀ་བཙུན་
བཤད་སྒྲུབ་མིང་ཅན་གྱིས་རེ་གཉིས་ལ་ཕན་འདོད་ཀྱི་འདུན་པས་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་ཡི་
ལ་ལུང་བློ་བཟང་དོན་གྲུབ་པོ། ། ། །མངྒ་ལཾ། ། ། །
258

༄༅། ། རྒྱུད་དང་གྲུབ་ཆེན་བླ་མའི་དགོངས་དོན་ཐུན་དྲུག་གི་རྣལ་འབྱོར་ཇི་ལྟར་
བྱ་བའི་ཚུལ་རིན་ཆེན་འཕྲེང་མཛེས་ཞེས་བྱ་བ་བཞུགས་སོ། །
ན་མོ་གུ་རུ་བཛྲ་དྷ་ར་ཡེ། རབ་འབྱམས་རྒྱལ་བའི་འཕྲིན་ལས་ཀུན། ། གཅིག་བསྡུས་བཤེས་གཉེན་གར་
རོལ་བ། ། བླ་མ་རྡོ་རྗེ་ཅན་ཞབས་ལ། ། བཏུད་ནས་ཐུན་དྲུག་རྣལ་འབྱོར་བཤད། ། དེ་ཡང་སྔགས་ལས་རྩ་
བ་དང་ཡན་ལག་གི་དམ་ཚིག་དང་སྡོམ་པ་དག་པར་བྱེད་པའི་ཐབས་ནི་དེ་རྣམས་ལ་ཉིན་ཞག་རེར་བསྔོ་བགྲང་བྱེད་
དགོས་ཤིང་། དེ་ལ་རིགས་ལྔའི་དམ་ཚིག་རྣམས་ཐུན་དྲུག་ཏུ་བསྟེན་དགོས་པར་རྒྱུད་རྒྱ་གཞུང་དུ་མ་དང་། རྗེའི་
རྩ་ལྟུང་རྣམབཤད། བླ་མ་ལྔ་བཅུ་བའི་ཊིཀྐ མཁས་གྲུབ་རྗེའི་རྣལ་འབྱོར་རོལ་པའི་དགའ་སྟོན་སོགས་ལས་
འབྱུང་བ་ལྟར་གལ་ཆེ་བ་ཞིག་གོ ། དེས་ན་འདིར་རིགས་ལྔའི་སྡོམ་བཟུང་གི་དོན་གྱི་སྙིང་པོ་ཐུན་དྲུག་གི་རྣལ་
འབྱོར་དང་སྦྱར་ནས་ཉམས་སུ་ལེན་ཚུལ་བསྡུས་པ་ནི། བླ་མ་མཆོག་གསུམ་ཐམས་ཅད་ལ། ། བྱང་ཆུབ་བར་དུ་
སྐྱབས་སུ་མཆི། ། སེམས་ཅན་ཀུན་གྱི་དོན་གྱི་ཕྱིར། ། བདག་གིས་བྱང་ཆུབ་སེམས་བསྐྱེད་དོ། ། ལན་གསུམ།
སེམས་ཅན་ཐམས་ཅད་བདེ་ལྡན་ཞིང་། ། སྡུག་བསྔལ་ཀུན་ལས་ཐར་བ་དང་། ། བདེ་བ་མཆོག་དང་མི་འབྲལ་
ཞིང་། ། ཉེ་རིང་ཆགས་སྡང་དང་བྲལ་ཤོག ། མདུན་གྱི་ནམ་མཁར་ཡིད་འཕྲོག་སེངྒེའི་ཁྲི། ། སྣ་ཚོགས་པདྨ་
ཉི་ཟླའི་གདན་གྱི་སྟེང་། ། སྐྱབས་གནས་ཀུན་འདུས་རྩ་བའི་བླ་མ་ཉིད། ། རྣམ་པ་ཁྱབ་བདག་རྡོ་རྗེ་འཆང་
སྔོན་པོ། ། མཚན་དཔེའི་དཔལ་འབར་ཞལ་གཅིག་ཕྱག་གཉིས་ཀྱིས། ། རྡོར་དྲིལ་བཟུང་ནས་དབྱིངས་ཕྱུག་
མ་ལ་འཁྱུད། ། སྣ་ ཚོགས་ དར་དང་རིན་ཆེན་ རྒྱན་གྱིས་ སྤྲས། ། འཇའ་ཚོན་ལྟ་བུའི་འོད་ཀྱི་གུར་ཁྱིམ་
དབུས། ། རྡོ་རྗེའི་སྐྱིལ་ཀྲུང་གིས་བཞུགས་གནས་གསུམ་དུ། ། ཡི་གེ་གསུམ་མཚན་ཧཱུཾ་གིས་འོད་ཟེར་གྱིས། །
རང་བཞིན་གནས་ནས་བླ་མ་རྡོ་རྗེ་འཆང་། ། ཡི་དམ་ཞི་ཁྲོ་རབ་འབྱམས་ཀྱིས་བསྐོར་བ། ། སྤྱན་དྲངས་ཛ ཧཱུྃ་
པོ་ཧོ ས་གཉིས་མེད་གྱུར། ། གང་གི་དྲིན་གྱིས་ཟུང་འཇུག་བདེ་ཆེན་སྐུ། ། སྙིགས་དུས་སྐད་ཅིག་ཉིད་ལ་སྩོལ་
མཛད་པ། ། ཡིད་བཞིན་ནོར་བུ་ལྟ་བུའི་བླ་མ་རྗེ། ། རྡོ་རྗེ་ཅན་ཞབས་པདྨོར་ཕྱག་བགྱིའོ། ། ཇི་སྙེད་ཕྱི་ནང་
གསང་བའི་མཆོད་པའི་ཚོགས། ། དངོས་བཤམས་ཡིད་སྤྲུལ་ནམ་མཁའ་གང་བ་དང་། ། བདག་ལུས་ལོངས་
259

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྤྱོད་དགེ་བའི་ཚོགས་དང་བཅས། ། རྗེ་བཙུན་བླ་མ་ཁྱོད་ཉིད་མཉེས་ཕྱིར་འབུལ། ། བདག་གཞན་ལུས་ངག་
ཡིད་གསུམ་སོགས་དང་། སྡིག་ལྟུང་ཀུན་བཤགས་དགེ་ལ་རྗེས་ཡི་རང་། ཆོས་འཁོར་བསྐོར་ཕྱིར་རྟག་པར་
བཞུགས་སུ་གསོལ། ། དགེ་ཀུན་རྡོ་རྗེ་འཆང་དབང་ཐོབ་པ་དང་། ། རྗེ་བཙུན་བླ་མས་རྗེས་སུ་འཛིན་ཕྱིར་
བསྔོ། ། ཕྱོགས་བཅུའི་རྒྱལ་བ་སྲས་བཅས་ཐམས་ཅད་ཀྱི། ། འཕྲིན་ལས་ངུར་སྨྲིག་གཟུགས་ཀྱིས་རྣམ་རོལ་
ཏེ། ། རྒྱལ་པའི་མཛད་པ་སྒྲུབ་པའི་ཁུར་བཞེས་པ། ། རྗེ་བཙུན་བླ་མའི་ཞབས་ལ་གསོལ་བ་འདེབས། །
རྒྱལ་བས་ ཕྱོགས་ བཅུའི་ བདེ་ གཤེགས་ མཆོད་ པ་ བས། ། གང་ ཞིག་ བསྟེན་ ཅིང་ མཆོད་ པ་ ཁྱད་འཕགས་
ཞེས། ། རབ་བསྔགས་དངོས་གྲུབ་མ་ལུས་འབྱུང་པའི་གནས། ། བླ་མ་རིན་པོ་ཆེ་ལ་གསོལ་བ་འདེབས། །
འདི་ཕྱིའི་མཆོག་ཐུན་ལེགས་ཚོགས་ཐམས་ཅད་ཀྱང་། ། ཁྱོད་ཉིད་ཚུལ་བཞིན་བསྟེན་པའི་རྗེས་འགྲོ་བར། །
གསུངས་ཕྱིར་བདག་གི་སྒོ་གསུམ་བྱ་བ་ཀུན། ། ཁྱོད་མཉེས་འབའ་ཞིག་སྒྲུབ་པར་བྱིན་གྱིས་རློབས། ། དེ་ལྟར་
གསོལ་བས་བླ་མའི་གནས་གསུམ་གྱི། ། ཡི་གེ་གསུམ་ལས་འོད་དང་བདུད་རྩིའི་རྒྱུན། ། དཀར་དམར་མཐིང་
གསུམ་རིམ་དང་ཅིག་ཅར་དུ། ། བྱུང་ནས་ཐིམ་པས་སྒོ་གསུམ་བྱིན་བརླབས་ཏེ། ། བླ་མ་སྤྱི་བོའི་གཙུག་ཏུ་ས་
མཱཛ ། ། རང་ལ་ཐིམ་པས་དབྱེར་མེད་བདག་ཉིད་ཀྱང་། ། རྡོ་རྗེ་འཆང་གྱུར་རྡོ་རྗེ་དྲིལ་བཟུང་ནས། །
རྡོར་དབྱིངས་མ་དང་ལྷན་ཅིག་མཉམ་པར་སྦྱོར། ། བདག་གི་ལུས་དང་ལོངས་སྤྱོད་དགེ་ཚོགས་བཅས། །
མར་གྱུར་སེམས་ཅན་དོན་དུ་རབ་བསྔོ་ཞིང་། ། བྱམས་དང་སྙིང་རྗེ་བཏང་སྙོམས་མི་འཇིགས་སྦྱིན། ། རྟག་ཏུ་
གོམས་པས་འགྲོ་ཀུན་བསྐྱང་བར་བྱ། ། སོ་ཐར་བྱང་སེམས་གསང་སྔགས་སྡོམ་པ་གསུམ། ། སྲོག་གི་ཕྱིར་ཡང་
མི་གཏོང་སྲུང་བ་དང་། ། རྒྱལ་པའི་མདོ་སྔགས་ཆོས་ཚུལ་མ་ལུས་པ། ། མགོན་དེའི་དགོངས་པ་ཇི་བཞིན་
བཟུང་བར་བྱ། ། མདོར་ན་རང་དོན་ཙམ་ལ་མི་ལྟ་བར། ། གཞན་དོན་ཚུལ་བཞིན་བྱེད་འདོད་ལྷག་བསམ་
གྱིས། ། གང་ལ་ གང་འདུལ་འཚམས་པའི་ཐབས་བསྟན་ནས། ། བླ་མེད་བྱང་ཆུབ་མཆོག་ལ་འགོད་པར་
ཤོག ། སྐྱེ་བ་ཀུན་ཏུ་ཡང་དག་བླ་མ་དང་། ། ཞེས་སོགས་ཀྱང་བརྗོད་པར་བྱའོ། ། སྐབས་འདིར་ཡན་ལག་
གཞན་དང༌། ཏིང་ངེ་འཛིན་གྱི་དབང་ཞོར་ལ་བཀོད་ཅིང་འཇུག་སྡོམ་འཛིན་དགོས་པའི་ངེས་པ་ཡང་མེད་མོད་
འཛིན་པར་སྤྲོ་ན། ཡན་ལག་བདུན་པའི་མཇུག་དེར་རམ། འདིར་ཡང་རུང་སྟེ། དཀོན་མཆོག་གསུམ་ལ་བདག་
སྐྱབས་མཆི། ། ཞེས་སོགས་སམ། ཡང་ན། སྔོན་གྱི་བདེ་བར་གཤེགས་རྣམས་ཀྱིས། ། སེམས་བསྐྱེད་བསླབ་
པ་བཟུང་བ་ལྟར། ། བདག་གིས་བྱང་ཆུབ་སེམས་བསྐྱེད་ནས། ། བྱང་ཆུབ་སྤྱོད་ལ་བསླབ་པར་བགྱི། ། དེ
རིང་སངས་རྒྱས་རིགས་སུ་སྐྱེས། ། སངས་རྒྱས་སྲས་སུ་ད་གྱུར་ཏོ། ། ཞེས་མདོར་བསྡུས་ནས་བྱའོ། ། དེ་དག་
26)

༄༅། ། རྒྱུད་དང་གྲུབ་ཆེན་བླ་མའི་དགོངས་དོན་ཐུན་དྲུག་གི་རྣལ་འབྱོར་ཇི་ལྟར་བྱ་བའི་ཚུལ། །
རིགས་ལྔའི་སྡོམ་བཟུང་དང་སྦྱར་ན། གོང་གི་སྐྱབས་འགྲོ་སེམས་བསྐྱེད་དང་འོག་གི་སྡོམ་པ་གསུམ་ལ་བསླབ་པར་ ་
ཁས་བླངས་པ་ནི་རྣམ་སྣང་གི་རིགས་ཀྱི་དམ་ཚིག་དང་སྡོམ་པ་ལ་སློབ་པ་དང་། བླ་མ་རྡོ་རྗེ་འཆང་དུ་བསྐྱེད་ནས་
མཆོད་དེ་རང་ལ་བསྟིམས་ནས་རྡོ་རྗེ་འཆང་ཡབ་ཡུམ་དུ་བསྒོམས་པའི་སྒོ་ནས་རྡོར་དྲིལ་འཛིན་པ་ནི་མི་བསྐྱོད་པ་
དང༌། ལུས་ལོངས་སྤྱོད་སོགས་གཞན་ལ་གཏོང་ཞིང་བྱམས་པ་དང་བཏང་སྙོམས་ཚད་མེད་སྒོམ་པ་ནི་རིན་འབྱུང་
དང༌། མདོ་སྔགས་ཀྱི་དམ་ཆོས་མ་ལུས་པར་འཛིན་པ་ནི་འོད་དཔག་མེད་དང་། བླ་མ་ལ་ཕྱི་ནང་གི་མཆོད་པའི་
ཚོགས་འབུལ་བ་ནི་དོན་གྲུབ་ཀྱི་རིགས་ཀྱི་དམ་ཚིག་དང་སྡོམ་པ་ལ་སློབ་པར་བྱེད་པའི་ཚུལ་ཏེ། གཞན་རྣམས་ནི་
དེ་དག་གི་ཡན་ལག་གོ ། ཐུན་དྲུག་ཏུ་བྱེད་ཚུལ་ནི། ཉིན་རེ་བཞིན་ཡང་དུས་དྲུག་ཏུ། ། ཞེས་སོགས་རིན་འབྱུང་
གི་དམ་ཚིག་གི་སྐབས་སུ་འབྱུང་བ་ལྟར་གཞན་རྣམས་ལ་སྦྱོར་བ་ཡིན་པས། ཐུན་དྲུག་ནི་ཉིན་ལན་གསུམ་དང་
མཚན་ལན་གསུམ་ཏེ་དུས་དྲུག་ཏུ་དེ་ལྟར་བསྔོ་བགྲང་བྱེད་དགོས་པ་གཞུང་གི་དགོངས་པ་ཡིན་ཀྱང་། ད་ལྟའི་གང་
ཟག་གིས་དེ་ལྟར་མ་ནུས་ཚེ་ལན་གསུམ་མམ༔ མ་ཐ་གཅིག་བྱས་ནའང་ལེགས་པར་སེམས་སོ། ། དེ་ལྟ་བུའི་ཉམས་
ལེན་ནི་རྒྱུད་དང་གྲུབ་ཆེན་སྤྱིའི་དགོངས་པ་ཡིན་པས་ཉམས་ལེན་ཕལ་པ་གཞན་ལས་ཁྱད་པར་དུ་འཕགས་སོ། །
རྒྱུད་སྡེ་རྒྱ་མཚོ་ལས་འོངས་པའི། ། དོན་བཟང་རིན་ཆེན་འཕྲེང་མཛེས་འདི། ། སྐལ་ལྡན་ཀུན་གྱི་དམ་ཚིག་
དང་། ། སྡོམ་པ་དག་བྱེད་རྒྱུན་མཆོག་ཡིན། ། ཞེས་པ་འདིའང་འགའ་ཞིག་གིས་སྔ་མོ་ནས་བསྐུལ་བས་རྐྱེན་བྱས་
ཏེ། ཤཱཀྱའི་དགེ་སློང་རིག་པ་འཛིན་པའི་ཚུལ་ཅན་བཤད་སྒྲུབ་མིང་ཅན་གྱིས་ཅོ་ནེའི་དགོན་ཉིད་དུ་སྦྱར་བའོ། །
མངྒ་ལཾ། །
261

རྗེ་བཙུན་མི་ལ་ལ་བརྟེན་པའི་ཐུན་དྲུག་གི་རྣལ་འབྱོར་དངོས་གྲུབ་
འབྱུང་གནས་ཞེས་བྱ་བ་བཞུགས་སོ། །
༧ན་མོ་སུ་མ་ཏི་ཀིརྟི་ཡེ། འདིར་རྗེ་བཙུན་མི་ལའི་རྣལ་འབྱོར་དང་འབྲེལ་བའི་ཐུན་དྲུག་གི་རྣལ་འབྱོར་
མདོར་བསྡུས་གསོལ་འདེབས་དང་བཅས་པ་ཞིག་དམ་པའི་གསུང་གིས་བསྐུལ་བ་ལྟར་བཤད་པར་བྱ་སྟེ། སྤྱིར་
ཐུན་དྲུག་གི་རྣལ་འབྱོར་ནི་རྒྱུད་སྡེ་གོང་མ་གཉིས་ཀྱི་དབང་བསྐུར་རྒྱུད་བཤད་མན་ངག་གནང་བའི་བཀའ་དྲིན་
གསུམ་ལྡན་སོགས་ཀྱི་བླ་མ་ཞིག་དང་སྦྱར་ནས་བྱེད་དགོས་པ་གཞུང་གི་དགོངས་པར་མངོན་ཡང་། རྗེ་བཙུན་མི་ལ་
དང་སྦྱོར་བར་འདོད་ན་དེ་དང་རྩ་བའི་བླ་མ་གང་མོས་ངོ་བོ་དབྱེར་མེད་དུ་བསྒོམ་ན་ལེགས་ཏེ། གཞན་དུ་ན་ཅུང་
མ་འབྲེལ་བར་འགྱུར་རོ། ། དེར་མ་ཟད་རྗེ་ཙོང་ཁ་བ་ཆེན་པོ་དང་སྦྱོར་ཡང་རྩ་བའི་བླ་མ་དང་དབྱེར་མེད་དུ་
མཛད་དགོས་སོ། ། འདིར་གྲུབ་ཆེན་མི་ལ་དང་སྦྱོར་གསུང་བ་བཞིན་བྱེད་པས། ཐུན་དྲུག་གི་ཉམས་ལེན་རིགས་
ལྔའི་སྡོམ་བཟུང་གི་གོ་རིམ་དང་འབྲེལ་དགོས་ཤིང་། སྡོམ་བཟུང་ལས། སྔོན་དུ་སེམས་བསྐྱེད་དང་། དེ་ནས་
རྣམ་སྣང་། མི་བསྐྱོད་པ། རིན་འབྱུང་། འོད་དཔག་མེད། དོན་གྲུབ་ཀྱི་དམ་ཚིག་རྣམས་རིམ་བཞིན་བཤད་
པས་གོ་རིམ་དེ་ལྟར་དུ་ཡང་རུང་མོད། འཇུག་པ་བདེ་ཆེད་གོ་རིམ་དེ་བཞིན་ངེས་མེད་ལ་དོན་རྣམས་ཚང་བའི་
ཚུལ་གྱིས་བརྗོད་ན་འདི་ལྟ་སྟེ། བླ་མ་མཆོག་གསུམ་ཐམས་ཅད་ལ། ། རྟག་ཏུ་བདག་ནི་སྐྱབས་སུ་མཆི། །
མར་གྱུར་སེམས་ཅན་ཀུན་དོན་ཕྱིར། ། བྱང་ཆུབ་ཏུ་ནི་སེམས་བསྐྱེད་དོ། ། སེམས་ཅན་ཐམས་ཅད་བདེ་ལྡན་
ཅིང་། ། སྡུག་བསྔལ་ཀུན་དང་བྲལ་གྱུར་ཅིག ། བདེ་ཐོབ་ཉིད་དང་མི་འབྲལ་པར། ། ཆགས་སྡང་བྲལ་བའི་
གནས་ཐོབ་ཤོག ། དེ་ནས། བདུན་གྱི་ནམ་མཁར་བྲག་ལྗོན་མེ་ཏོག་གིས། ། མཛེས་པའི་དབུས་སུ་པད་སྡོང་
རྒྱས་པའི་རྩེར། ། རིན་ཆེན་ཁྲི་སྟེང་ཉི་ ཟླའི་དཀྱིལ་འཁོར་སྟེང་། ། རྩ་བའི་བླ་མ་ཀུན་དང་དབྱེར་མེད་
པའི། ། གྲུབ་པའི་དབང་ཕྱུག་རྗེ་བཙུན་མི་ལའི་ཞབས། ། སྐུ་མདོག་སྔོ་སངས་ཞལ་གཅིག་ཕྱག་གཉིས་པ། །
ཕྱག་གཡས་སོར་མོ་སྙན་གྱི་རྩ་བར་འཛིན། ། གཡོན་པ་ལྟེ་འོག་མཉམ་གཞག་ཕྱག་རྒྱ་ཅན། ། འཛུམ་པའི་
མདངས་ལྡན་རྡོ་རྗེའི་གླུ་དབྱངས་ལེན། ། རས་དཀར་གོས་གྱོན་སྐྱིལ་ཀྲུང་ཕྱེད་སྟབས་བཞུགས། ། གནས་
གསུམ་རྡོ་རྗེ་གསུམ་མཚན་ཧཱུཾ་ཡིག་གི ། འོད་ཀྱིས་འོག་མིན་མངོན་པར་དགའ་སོགས་ནས། ། རྗེ་བཙུན་མི་ལ་
262

༄༅། ། རྗེ་བཙུན་མི་ལ་ལ་བརྟེན་པའི་ཐུན་དྲུག་གི་རྣལ་འབྱོར་དངོས་གྲུབ་འབྱུང་གནས། །
རྒྱལ་བ་ཞི་ཁྲོ་ཡིས། ། བསྐོར་བ་སྤྱན་དྲངས་དབྱེར་མེད་གཅིག་ཏུ་གྱུར། ། བརྩོན་པ་ཕུལ་དུ་བྱུང་བའི་སྙིང་
སྟོབས་ཀྱིས། ། དཀའ་བ་བརྒྱ་ཕྲག་དང་བླངས་ཚེ་གཅིག་ལ། ། ཟུང་འཇུག་རྡོ་རྗེའི་སྐུ་བརྙེས་གྲུབ་པའི་
དབང་། ། རྣལ་འབྱོར་དབང་ཕྱུག་མི་ལའི་ཞབས་ལ་འདུད། ། རྩ་བའི་བླ་མ་ཉིད་དང་དབྱེར་མེད་པའི། །
གྲུབ་པའི་དབང་ཕྱུག་རྗེ་བཙུན་ཆེན་པོ་ལ། ། སྲིད་ཞིའི་ཕྱི་ནང་གསང་བའི་མཆོད་ཚོགས་དང་། ། བདག་ལུས་
ལོངས་སྤྱོད་དགེ་ཚོགས་བཅས་ཏེ་འབུལ། ། སྡིག་ལྟུང་ཀུན་བཤགས་དགེ་ལ་རྗེས་ཡི་རང་། ། ཆོས་འཁོར་
བསྐོར་ཕྱིར་བསྐལ་བརྒྱར་རྟག་བཞུགས་གསོལ། ། དགེ་ཀུན་རྡོ་རྗེ་འཆང་དབང་ཐོབ་ཕྱིར་བསྔོ། ། རྒྱལ་དང་
དེ་སྲས་ཐུགས་རྗེའི་ཟློས་གར་ཉིད། ། གྲུབ་དབང་རྣམ་རོལ་གང་ལ་གང་འདུལ་གྱིས། ༑ ཞིང་འདིར་རྒྱལ་བའི་
མཛད་པ་སྒྲུབ་པ་ཅན། ། རྗེ་བཙུན་རིན་པོ་ཆེ་ལ་གསོལ་བ་འདེབས། ། རྡོ་རྗེ་འཆང་གིས་རབ་འབྱམས་རྒྱལ་བ་
ལས། ། གང་གི་ཞབས་པད་བསྟེན་ཅིང་གུས་མཆོད་པ། ། ལྷག་པར་བསྔགས་པའི་རྩ་བའི་བླ་མ་དང་། །
དབྱེར་མེད་རྗེ་བཙུན་ཆེན་པོར་གསོལ་བ་འདེབས། ། མཆོག་ཐུན་དངོས་གྲུབ་མ་ལུས་འབྱུང་བའི་གནས། །
རྩ་བའི་བླ་མ་གྲུབ་ཆེན་མི་ལ་དང་། ། ཐ་དད་མེད་པའི་ཚུལ་དུ་མོས་གུས་ཀྱིས། ། སྤྱི་བོར་བསྟེན་ནོ་བདག་རྒྱུད་
བྱིན་གྱིས་རློབས། ། ཞེས་དང་། གདུངས་དབྱངས་དང་འབྲེལ་བ་ཞིག་གསུངས་འདུག་པ་ལྟར་དེ་ཡིན་ཁུལ་དུ།
སྤྲོ་ན། མགོན་ཁྱོད་ཀྱིས་ངན་འགྲོའི་སྡུག་བསྔལ་རྒྱུ། ། གཏན་སྤངས་ནས་བདེ་བའི་དཔལ་བརྙེས་ཀྱིས། ། ད་
ངན་འགྲོའི་སྡུག་བསྔལ་མྱོང་འགྱུར་བའི། ། ཕྲན་བདག་ཅག་རྗེས་བཟུང་བྱིན་གྱིས་རློབས། ། རྗེ་ཁྱོད་ཀྱིས་
འཁོར་བའི་སྡུག་བསྔལ་ཀུན། ། རབ་སྤངས་ཏེ་ཞི་བའི་བདེ་ཐོབ་ཀྱིས། ། ད་མཐའ་མེད་འཁོར་བར་འཁྱམས་
འགྱུར་བའི། ། ཕྲན་ བདག་ ཅག་རྗེས་བཟུང་བྱིན་ གྱིས་རློབས། ། མགོན་ཁྱོད་ ཀྱིས་ རང་ བདེ་ ཙམ་ དོན་
གཉེར། ། ཡོངས་དོར་ནས་གཞན་དོན་མཐར་ཕྱིན་མཛད། ། ད་རང་དོན་ཙམ་ལ་རྗེས་ཆགས་པའི། ། ཕྲན་
བདག་ཅག་རྗེས་བཟུང་བྱིན་གྱིས་རློབས། ། རྗེ་ཁྱོད་ཀྱིས་རྒྱུད་དང་གྲུབ་ཆེན་གྱི། ། སྲོལ་མན་ངག་མཐར་ཐུག་
ཉམས་བཞེས་ཀྱིས། ། ད་མན་ངག་ཉམས་ལེན་མ་མཆིས་པའི། ། ཕྲན་བདག་ཅག་རྗེས་བཟུང་བྱིན་གྱིས་
རློབས། །མགོན་ཁྱོད་ཀྱིས་བརྩོན་པ་ཤུགས་དྲག་གིས། ། ཚེ་གཅིག་ལ་གྲུབ་པ་མཆོག་བརྙེས་ཀྱིས། ། ད་ལེ་
ལོ་དམན་ལ་ཞེན་གྱུར་པའི། ། ཕྲན་བདག་ཅག་རྗེས་བཟུང་བྱིན་གྱིས་རློབས། ། རྗེ་ཁྱོད་ཀྱིས་གྲོགས་མེད་
གཅིག་པུ་ཡིས། ། དབེན་གནས་སུ་ཏིང་འཛིན་བསྒོམས་མཐར་ཕྱིན། ། ད་འདུ་འཛི་གཡེང་བའི་རྒྱུར་ཚུད་
པའི། ། ཕྲན་བདག་ཅག་རྗེས་བཟུང་བྱིན་གྱིས་རློབས། ། མགོན་ཁྱོད་ཀྱིས་ཏིང་འཛིན་ཟས་བསྟེན་ཏེ། །
བདེ་དྲོད་ཀྱི་གོས་བཟང་མཆོག་གྱོན་གྱིས། ། ངལ་མལ་གྱི་ཟས་གོས་ལ་ཆགས་པའི། ། ཕྲན་བདག་ཅག་རྗེས་
263

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ; །
བཟུང་བྱིན་གྱིས་རློབས། ། རྗེ་ཁྱོད་ཀྱིས་སྣང་སྲིད་ཆོས་ཀུན་ཀྱང༌། ། ཟབ་ཆོས་ཀྱི་དབྱངས་སུ་སྒྲོགས་མཛད་
ཀྱིས། ། ད་འཆལ་གཏམ་བརྗོད་པས་དུས་འདའ་པའི། ། ཕྲན་བདག་ཅག་རྗེས་བཟུང་བྱིན་གྱིས་རློབས། །
མགོན་ཁྱོད་ཀྱིས་རང་ལུས་ལྷ་སྐུར་གཟིགས། ། ངག་བཟླས་བརྗོད་ཡིད་ཀྱིས་བདེ་སྟོང་སྒོམ། ། ད་སྒོ་གསུམ་ཐ་
མལ་སྣང་ཞེན་ ཅན། ། ཕྲན་ བདག་ ཅག་ རྗེས་ བཟུང་ བྱིན་གྱིས་རློབས། ། རྗེ་ཁྱོད་ ཀྱིས་ སྐྱེ་ ཤི་བར་དོ་
གསུམ། ། སྐུ་གསུམ་གྱི་ལམ་དུ་བསྒྱུར་མཛད་ཀྱིས། ། ད་སྐྱེ་འཆི་བར་དོའི་འཁོར་ལོ་ཅན། ། ཕྲན་བདག་
ཅག་རྗེས་བཟུང་བྱིན་གྱིས་རློབས། ། མདོར་བ་སོལ་ན་དཔའ་བོ་རྣལ་འབྱོར་མ། ། ཀུན་འདུས་ཀྱི་རྣལ་འབྱོར་
དབང་ཕྱུག་ཆེ། ། ཁྱོད་ཉིད་ཀྱིས་ཚེ་རབས་ཀུན་ཏུ་ཡང་། ། འབྲལ་མེད་དུ་རྗེས་བཟུང་བྱིན་གྱིས་རློབས། །
རྒྱས་བསྡུས་གཉིས་གང་བྱེད་ཀྱང་། དེ་ལྟར་གསོལ་བས་བླ་མའི་གནས་གསུམ་ལས། ། བདུད་རྩི་དཀར་དམར་
མཐིང་གསུམ་རིམ་ཅན་དང་། ། ཅིག་ཅར་བྱུང་ནས་བདག་ཉིད་གནས་གསུམ་དུ། ། དེ་བཞིན་ཐིམ་པས་སྒོ་
གསུམ་བྱིན་བརླབས་ཏེ། ། རང་གི་སྤྱི་བོར་ཚངས་པའི་བུ་ག་ནས། ། ཞུགས་ནས་སྙིང་ཁར་བྱང་སེམས་དབྱེར་
མེད་ལས། ། རང་ཉིད་རྡོ་རྗེ་འཆང་གི་སྐུར་གྱུར་ཏེ། ། རྡོར་དྲིལ་བཟུང་ནས་དབྱིངས་ཕྱུག་མ་དང་སྦྱོར། །
བདག་ལུས་ལོངས་སྤྱོད་དུས་གསུམ་དགེ་ཚོགས་བཅས། ། མར་གྱུར་ སེམས་ ཅན་རྣམས་ལ་ཡོངས་བཏང་
ཞིང་། ། སོ་ཐར་བྱང་སེམས་གསང་སྔགས་སྡོམ་པ་ཀུན། ། སྲོག་གི་ཕྱིར་ཡང་མི་འདའ་བསྲུང་བར་བྱ། །
རྒྱལ་བའི་མདོ་སྔགས་ཆོས་ཚུལ་མ་ལུས་པ། ། དེ་ཡི་དགོངས་པ་ཇི་བཞིན་འཛིན་པ་དང་། གང་འཚམས་
ཐབས་ཀྱིས་འགྲོ་བ་ཐམས་ཅད་ཀྱང་། ། བླ་མེད་གོ་འཕང་མཆོག་ལ་འགོད་པར་ཤོག ། སྐྱེ་བ་ཀུན་ཏུ་ཡང་དག་
བླ་མ་དང་། ། ཞེས་སོགས་ཀྱང་བརྗོད་པར་བྱའོ། ། ཚུལ་འདི་ལ་རིགས་ལྔའི་སྡོམ་བཟུང་གི་དོན་རགས་པོ་ཚང་
བ་ཡིན་ཏེ། དེ་ཡང་ཐུན་དྲུག་གི་རྣལ་འབྱོར་སྔོན་མའི་སྐབས་སུ་བཤད་པ་ལྟར་སྦྱོར་བ་ཡིན་པའི་ཕྱིར་རོ། །
ཐུན་དྲུག་གི་རྣལ་འབྱོར་རྒྱུས་པ་ཉམས་སུ་ལེན་རྒྱུ་བྱུང་ན་ཤིན་ཏུ་ལེགས་པ་ཡིན་མོད། ཚུལ་དེ་མ་ལྕོགས་ན་འདི་
ལྟར་མདོར་བསྡུས་པའི་སྒོ་ནས་དྲན་ཤེས་བསྟེན་རྒྱུ་བྱུང་ནའང་ཉམས་ལེན་ཕལ་བ་གཞན་རྣམས་ལས་ནི་ཁྱད་པར་
དུ་འཕགས་ཞེས་བཤད་པ་ལྟར་ཡིན་ཏེ། འདི་ལ་རིགས་ལྔའི་སྡོམ་བཟུང་གི་དོན་གྱི་སྙིང་པོ་ཚང་བས་དམ་ཚིག་
དང་སྡོམ་པ་དག་བྱེད་ཀྱི་ཐབས་མཆོག་ཏུ་འགྱུར་བའི་ཕྱིར་རོ། ། ཞེས་པ་འདི་ཡང་། རྒྱལ་དབང་བདུན་པའི་
ཆོས་ཀྱི་ཐུགས་སྲས་རིགས་པ་སྨྲ་བ་ཨང་དཀར་ཞབས་དྲུང་ཨང་སྨོན་དབྱངས་ཅན་གཞོན་ནུ་ཞེས་བགྱི་བས་ཐག་
རིང་ནས་བསྐུལ་བ་ལྟར། ཅོ་ནེའི་སློབ་དཔོན་པ་ཤཱཀ་བཙུན་བཤད་སྒྲུབ་མིང་ཅན་གྱིས་ཁོང་གི་གསུང་བཟློག་མ་
ནུས་པར་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། མངྒ་ལཾ། །
264

༄༅། ། ཡི་དམ་སྤྱི་འགྲོའི་རྗེས་གནང་བཞུགས་སོ། །
ན་མོ་བཛྲ་དྷཱ་ར་ཡེ། རྒྱུད་སྡེ་རྣམ་བཞི་དང་འབྲེལ་བའི། ། ཡི་དམ་ལྷག་པའི་ལྷ་དག་གི ། རྗེས་གནང་
ཇི་ལྟར་བྱ་བའི་ཚུལ། ། མཁས་པའི་བཞེད་སྲོལ་ལྟར་བཤད་བྱ། ། འདི་ལ་སྤྱི་བཀའ་དང་ཟུར་བཀའ་གཉིས་ཀྱི་
དང་པོ་ལ་གཉིས། མཁས་པ་གཞན་གྱི་ལུགས་དགོད་པ་དང་། རང་གིས་ཇི་ལྟར་བྱ་བའི་ཚུལ་ལོ། ། དང་པོ་ལ་
མང་སྟེ། པཎ་ཆེན་ཐར་རྩེ་བའི་སྒྲུབ་ཐབས་རྒྱ་མཚོ་ལས། བདག་མདུན་དང་མཎྜལ་འབུལ་བ། ཐུན་མོང་བའི་
གསོལ་འདེབས། ཆོས་བཤད་པ། བྱང་སྡོམ་འཛིན་པ་སྔོན་དུ་བཏང་ནས། ཐུན་མོང་མ་ཡིན་པའི་གསོལ་
གདབ་དང་སློབ་མ་ལྷར་བསྐྱེད་རྗེས། སྐུའི་རྗེས་གནང་ལ། སློབ་དཔོན་གྱི་ཐུགས་ག་ནས་འོད་ཟེར་འཕྲོས་
མདུན་བསྐྱེད་ཀྱི་ཐུགས་ཀར་ཕོག དེའི་ཐུགས་ཀའི་འོད་ཟེར་གྱིས་སངས་རྒྱས་བྱང་སེམས་ཐམས་ཅད་ཀྱི་ཐུགས་
གཉིས་སུ་མེད་པའི་ཡེ་ཤེས་ལྷ་གང་ཡིན་པ་དེའི་རྣམ་པར་སྤྱན་དྲངས་ནས་སློབ་མའི་ལུས་ལ་བསྟིམ་ནས་དག་པ་
བརྗོད། གསུང་གི་རྗེས་གནང་ལ་སློབ་མས་བླ་མ་ལ་གུས་བཏུད་བྱས་པས་སློབ་དཔོན་གྱི་ཐུགས་ཀའི་ལྷའི་ས་བོན་
སྔགས་འཕྲེང་དང་བཅས་པ་ལས་དེ་གཉིས་པ་རེ་མར་མེ་གཅིག་ལས་གཉིས་ཆད་ཀྱི་ཚུལ་དུ་ཞལ་ནས་བྱུང་སློབ་
མའི་ཁར་ཞུགས་ཏེ། སྙིང་ཁའི་ས་བོན་གྱི་མཐར་འཁོད་པ་ན་སྔགས་ལན་གསུམ་རྗེས་ཟློས་བྱེད་ཅིང་། སློབ་མས་
བཅོམ་ལྡན་བདག་ལ་སོགས་དང་། སློབ་དཔོན་གྱིས་བཅོམ་ལྡན་འདས་འདི་ལ་སོགས་བརྗོད་དེ་མེ་ཏོག་འཐོར་
ཞིང་དག་པ་བྱེད། ཐུགས་ཀྱི་རྗེས་གནང་ལ། དངོས་པོ་མེད་པས་སྒོམ་པ་མེད། ། ཞེས་སོགས་བརྗོད་ཅིང་དོན་
བརྡ་སྤྲད་ནས། སློབ་མ་ལྷར་གསལ་བ་སྡུད་རིམ་བྱས་ཏེ་ལྟ་ཐོག་ཏུ་འཇོག་པའི་བརྡ་སྤྲོད་ཅིང་དག་པ་བརྗོད་པ་
དང་། ཚོམ་བུ་ལ་མཆོད་བསྟོད། བཟོད་གསོལ། གཤེགས་གསོལ་རྣམས་བྱེད་དོ། ། ངོར་བ་དཀོན་མཆོག་
ལྷུག་གྲུབ་ཀྱིས། ། སྒྲུབ་ཐབས་བརྒྱ་རྩ་ནས་བདག་མདུན་སོགས་སྔོན་དུ་བཏང་སྟེ། སློབ་མ་ལྷར་བསྐྱེད་ནས་
ལུང་གསུམ་གྱི་ཆིངས་མཛད་དེ། སྔར་བཞིན་སངས་རྒྱས་བྱང་སེམས་ཐམས་ཅད་ཀྱི་ཐུགས་ཀ་ནས་སྤྱན་དྲངས་
པའི་ལྷ་བསྟིམ་པ་དང་དག་པའི་རྗེས་སུ། བཟླས་པའི་ལུང་ལ་སྔགས་ཀྱི་བཟླས་ལུང་དང་། དམ་བཅའི་ལུང་ལ་
བྱང་ཆུབ་ཀྱི་བར་ལྷ་དེ་ལྷག་པའི་ལྷར་འཛིན་པའི་དམ་བཅའ་ལན་གསུམ་གྱི་རྗེས་ཟློས་དང་དག་པ་བརྗོད། བྱིན་
265

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རླབས་ཀྱི་ལུང་ལ༑ སློབ་དཔོན་གྱི་ཐུགས་ཀའི་འོད་ཟེར་གྱིས་མདུན་གྱི་ལྷའི་ཐུགས་རྒྱུན་བསྐུལ་བས་ཐུགས་
གཉིས་སུ་མེད་པའི་ཡེ་ཤེས་ཀྱི་ངོ་བོ་ལྷ་སྐུ་མཐེབ་སོར་ཙམ་པ་སྤྲོས་ཏེ། སློབ་མའི་སྤྱི་བོ་ནས་ཐིམ་པས་སྙིང་ཀའི་ས་
བོན་དང་དབྱེར་མེད་དུ་གྱུར་རྗེས་ཉེར་བསྡུ་བྱས་ནས་ལྟ་ཐོག་ཏུ་འཇོག་ཅིང་དག་པ་བརྗོད། གཞན་ཐམས་ཅད་
སྔར་བཞིན་ནོ། ། མཆིམས་ནམ་མཁའ་གྲགས་ཀྱིས། སྣར་ཐང་བརྒྱ་རྩ་ལས། བདག་མདུན་བུམ་སྒྲུབ་སོགས་
སྔོན་ཏུ་བཏང་སྟེ། མཎྜལ་བསྟན་རྗེས། སྐུའི་རྗེས་གནང་ལ་ཐུན་མོང་མ་ཡིན་པའི་གསོལ་འདེབས་ནི། དུས་
གསུམ་སངས་རྒྱས་ཐམས་ཅད་ཀྱི། ། སྐུ་ཡི་རྡོ་རྗེ་སློབ་དཔོན་གྱིས། ། བདག་ལ་ལྷ་མཆོག་འདི་ཞེས་བའི། །
སྐུ་ཡི་རྗེས་གནང་སྩལ་དུ་གསོལ། ། ཞེས་ལན་གསུམ་གྱིས་གསོལ་བ་འདེབས་པ་དང་། རྗེས་གནང་གི་གཞི་སྒྲུབ་
བའི་ཆེད་དུ་སློབ་མ་ལྷར་བསྐྱེད་དེ་གནས་གསུམ་བྱིན་གྱིས་བརླབས། སློབ་དཔོན་ལ་མོས་པ་དུང་བ་ཞིག་བྱས་
པས། སློབ་དཔོན་གྱི་ཐུགས་ཀའི་འོད་ཟེར་མདུན་གྱི་ཐུགས་ཁར་ཕོག དེ་ལས་འོད་འཕྲོས་སངས་རྒྱས་བྱང་
སེམས་ཐམས་ཅད་ཀྱི་སྐུའི་བྱིན་རླབས་ཐམས་ཅད་ལྷ་དེ་དང་དེའི་སྐུའི་རྣམ་པར་སྤྱན་དྲངས་པ་དང་། རང་དང་
མདུན་གྱི་ལྷ་ལས་ཀྱང་ལྷའི་སྐུ་དཔག་ཏུ་མེད་པ་བྱུང་ནས་སློབ་མའི་ལུས་ལ་ཐིམ་པར་མོས་ཤིང་། མ་ལུས་སེམས་
ཅན་ཀུན་གྱི་སོགས་ཚིགས་བཅད་གཅིག་གི་མཐར་བཛྲ་ཨ་བེ་ཤ་ཡ་ཨ་ཛ ཧཱུྃ་བཾ་ཧོ༔ ས་བསྟིམ། སླར་ཡང་རང་གི་
ཐུགས་ཀའི་ས་བོན་གྱི་འོད་ཟེར་གྱིས་དབང་ལྷ་སྤྱན་དྲངས་ནས་གསོལ་བ་བཏབ་སྟེ། ཇི་ལྟར་བལྟམས་པ་ཞེས་
སོགས་བརྗོད་ཅིང་དབང་བསྐུར་བ་ན་བུམ་ཆུ་འཐོར་ཞིང་སྔགས་བརྗོད་དེ་ཆུ་འཐུང་དུ་གཞུག་སྐུའི་བྱིན་རླབས་
ཐོབ། ལུས་ཀྱི་སྒྲིབ་པ་དག ། སྐུ་འགྲུབ་པའི་ནུས་པ་བཞག ཆུ་ལྷག་མ་སྤྱི་བོར་གནས་པ་ལས་དེ་བཞིན་
གཤེགས་པའི་རིགས་ཀྱིས་དབུ་བརྒྱན་པར་བསམ། གསུང་གི་རྗེས་གནང་ལ་སྔར་གྱི་སྐུའི་ཞེས་ལ་གསུང་དུ་བསྒྱུར།
བླ་མ་དང་མདུན་བསྐྱེད་ཀྱི་ཐུགས་ཀ་ནས་སྔགས་འཕྲེང་སྔར་བཞིན་ཆད་དེ་ཞལ་ནས་འབྱུང་བ་དང་། འོད་ཟེར་
གྱིས་སངས་རྒྱས་བྱང་སེམས་ཐམས་ཅད་ཀྱི་གསུང་གི་བྱིན་རླབས་ཐམས་ཅད་ལྷའི་སྔགས་ཀྱི་རྣམ་པར་སྤྱན་དྲངས་
པ་རྣམས་ལྷན་ཅིག་སློབ་མའི་ཞལ་དུ་ཞུགས། སྙིང་ཁའི་ས་བོན་གྱི་མཐར་འཁོད་པ་དང་སྔགས་ཀྱི་རྗེས་ཟློས་ལན་
གསུམ་དང་། བླ་མས་མེ་ཏོག་འཐོར་བ་དང་བཅས། བཅོམ་ལྡན་འདས་ལ་སྩལ་ལགས་ཀྱི། ། ཞེས་སོགས་ལན་
གསུམ་དང་། བླ་མའི་ཐུགས་ཀའི་འོད་ཟེར་གྱིས་ལྷའི་གསུང་གི་བྱིན་རླབས་ཐམས་ཅད་དབྱངས་གསལ་གྱི་ཡི་
གེའི་རྣམ་པར་སྤྱན་དྲངས་ནས་རང་གི་ལག་གི་མེ་ཏོག་ལ་ཐིམ་པ་ན། མེ་ཏོག་སློབ་མའི་སྤྱི་བོར་གཏོར་ཞིང་།
བཅོམ་ལྡན་འདི་ལ་ཞེས་སོགས་བརྗོད་པས་སློབ་མའི་སྙིང་ཁའི་སྔགས་ནུས་པ་ཅན་དུ་བྱིན་གྱིས་བརླབས་པའི་མོས་
པ་དང་། བླ་མས་ཇི་ལྟར་བལྟམས་པ་སོགས་བརྗོད་དེ་བུམ་པའི་ཆུས་དབང་བསྐུར་ཞིང་། ཆུ་ལྷག་མ་ཡར་ལུད་
266

༄༅། ། ཡིད་དམ་སྤྱི་འགྲོའི་རྗེས་གནང་། །
པ་ལས་པདྨའི་རིགས་ཀྱི་བདག་པོས་དབུ་བརྒྱན་པར་བསམ། ཐུགས་ཀྱི་རྗེས་གནང་ལ་ཐུགས་ཀྱི་ཞེས་འདོན་པ་
བསྒྱུར། བླ་མའི་ཐུགས་ཁའི་འོད་ཟེར་མདུན་བསྐྱེད་ཀྱི་ཐུགས་ཁར་ཕོག ། དེའི་ཐུགས་ཀའི་འོད་ཟེར་གྱིས་
ཕྱོགས་བཅུའི་སངས་རྒྱས་བྱང་སེམས་ཐམས་ཅད་དང་ལྷ་གང་ཡིན་པ་དེའི་ཐུགས་ཀྱི་བྱིན་རླབས་རྣམས་ལྷ་དེའི་ས་
བོན་ནམ་ཕྱག་མཚན་གྱི་རྣམ་པར་སྤྱན་དྲངས་ནས་སློབ་མའི་ལུས་ལ་ཞུགས་པས་འོད་དུ་ཞུ་ནས་སྙིང་ཀའི་ས་བོན་
ལ་ཐིམ། དེ་ཉིད་ཇེ་ཕྲ་ཇེ་ཕྲར་གྱུར་ཏེ་མི་དམིགས་པ་སྟོང་བ་ཉིད་ཀྱི་རང་བཞིན་དུ་གྱུར་བར་བསམས་ཏེ་མཉམ་
པར་འཇོག་ཏུ་འཇུག དེ་ནས་སྟོང་བའི་ངང་ལས་སྐད་ཅིག་གིས་ལྷའི་སྐུར་གྱུར་པར་མོས་ཏེ། ཇི་ལྟར་བལྟམས་
པ་སོགས་ཀྱིས་བུམ་ཆུས་དབང་བསྐུར། ཆུ་ལྷག་མ་ཡར་ལུད་པ་ལས་རྡོ་རྗེའི་རིགས་ཀྱི་ལྷས་དབུ་བརྒྱན་པར་
བསམ། རྗེས་གནང་གསུམ་ཀའི་མཐར་ཨགྷོ་སོགས་ཀྱིས་མཆོད། དེ་ནས་གཙོ་བོས་ཇི་ལྟར་བཀའི་སྩལ་བ། །
ཞེས་སོགས་བརྗོད་ཅིང་། མཎྜལ་འཕུལ་ནས། དེང་ནས་བརྩམས་ཏེ་བདག་བྲན་དུ། ། ཞེས་སོགས་བརྗོད་དེ་
རྗེས་ཟློས་བྱེད་དུ་གཞུག་གོ ། རྗེ་དགེ་འདུན་རྒྱ་མཚོའི་སྤྱི་འགྲོའི་རྗེས་གནང་ལས། བདག་མདུན་སོགས་སྔོན་
དུ་བཏང་ནས། མཎྜལ་ཕུལ། ཀུན་མཁྱེན་ཡེ་ཤེས་ཞེས་སོགས་ཀྱིས་གསོལ་བ་ལན་གསུམ་དང༌། དཀོན་མཆོག་
གསུམ་ལ་ཞེས་སོགས་ཀྱིས་བྱང་སྡོམ་འབོག སྐུ་དང་གཏོར་མ་དང་ཚོམ་བུ་གང་ཡིན་ལྷ་དེ་དང་དེར་ངོ་སྤྲད།
དངོས་གཞིའི་དུས་སུ། དུས་གསུམ་སངས་རྒྱས་ཐམས་ཅད་ཀྱི། ། སྐུ་ཡི་ཞེས་སོགས་ཀྱིས་གསོལ་བ་འདེབས་སུ་
གཞུག ། སློབ་མ་ལྷར་བསྐྱེད་དེ་གནས་གསུམ་དུ་ཡི་གེ་དགོད། རང་གི་ཐུགས་ཀའི་ས་བོན་གྱི་འོད་ཟེར་གྱིས་ལྷ་
གང་ཡིན་པ་དེ་སངས་རྒྱས་བྱང་སེམས་རྣམས་ཀྱིས་བསྐོར་བ་སྤྱན་དྲངས་ནས་སློབ་མའི་ལུས་ལ་བསྟིམ་པ་ནི་སྐུའི་
རྗེས་གནང་། དུས་གསུམ་སངས་རྒྱས་སོགས་གསུང་ལ་འདོན་པ་བསྒྱུར་ཏེ་གསོལ་བ་བཏབ་པས། རང་གི་
ཐུགས་ཀའི་ས་བོན་ལས་ལྷགང་ཡིན་པ་དེའི་སྔགས་འཕྲེང་བྱུང་སྟེ་རང་གི་སྣ་བུག་ནས་ཐོན། སློབ་མའི་སྣ་བུག་
གཡོན་ནས་ཞུགས་པས། སྙིང་ཁའི་ས་བོན་གང་ཡིན་པའི་མཐར་འཁོར་བར་མོས་ནས་སྔགས་ཀྱི་རྗེས་ཟློས་ལན་
གསུམ་བྱེད་པ་ནི་གསུང་གི་རྗེས་གནང་དང་། ཡང་དུས་གསུམ་སངས་རྒྱས་སོགས་ཐུགས་ལ་བསྒྱུར་ཏེ་གསོལ་བ་
བཏབ་པས། རང་གི་ཐུགས་ཀའི་ས་བོན་གྱི་འོད་ཟེར་གྱིས་ལྷ་དེའི་ཕྱག་མཚན་ནམ་ས་བོན་ནམ་མཁའ་གང་བ་
སྤྱན་དྲངས་ནས་སློབ་མའི་སྙིང་ཁར་ཐིམ་པར་བསམ་པ་ནི་ཐུགས་ཀྱི་རྗེས་གནང་། བཅོམ་ལྡན་འདས་ལ་ཞེས་
སོགསཀྱི་མཇུག་ཏུ། སྐུའམ་གཏོར་མ་སོགས་སློབ་མའི་མགོར་བཞག་ནས། བཅོམ་ལྡན་འདི་ལ་ཞེས་སོགས་
བརྗོད་པས་ལྷ་དེ་དང་དེ་སློབ་མ་ལ་ཐིམ་པས་སློབ་མའི་ལུས་ངག་ཡིད་གསུམ་དང་ལྷའི་སྐུ་གསུང་ཐུགས་དབྱེར་
མེད་དུ་གྱུར་པར་བསམ་པ་ནི་ལྷབསྟིམ་པའི་རྗེས་གནང་། དེ་ནས་ལྷ་དེའི་མངོན་རྟོགས་དང་སྔགས་ཀྱི་ལུང་བྱེད་
267

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་ནི་འཕྲིན་ལས་ཀྱི་རྗེས་གནང་དུ་བཤད་དོ། །
གཉིས་པ་ནི། པཎ་ཆེན་གོང་མའི་གསུང་འབུམ་ལས་འབྱུང་བའི་ཡི་དམ་སྤྱི་འགྲོའི་རྗེས་གནང་དང་
བསྟུན་ནས་ཅུང་ཟད་ཕྱེ་སྟེ་བཤད་ན། དབང་རྟེན་གཏོར་མའམ། ཚོམ་བུ་མཎྜལ་མཆོད་གཏོར་རྣམས་སྟ་གོན་
བྱ། སློབ་དཔོན་གྱིས་ལྷ་གང་ཡིན་པ་དེའི་བདག་བསྐྱེད་བཟླས་པ་དང་བཅས་པ་དང་། མདུན་བསྐྱེད་མཆོད་
བསྟོད་བཟླས་པ་གཏོར་འབུལ་དང་བཅས་པ་སྔོན་དུ་བཏང་ནས། སློབ་མ་ཁྲུས་བྱས་ནས་མཎྜལ་འབུལ་དུ་འཇུག
དེ་ནས་ཆོས་བཤད་ཅེས་གསུངས་ཀྱང་འཇུག་པ་བདེ་ཕྱིར་ཀུན་མཁྱེན་ཡེ་ཤེས་ཕུང་པོ་ཅན། ། སྲིད་པའི་འཁོར་
ལོ་རྣམ་སྦྱོང་བ། ། དེ་རིང་བཤད་པའི་རིན་ཆེན་གཏེར། ། གཙོ་བོས་བདག་ལ་བཀའ་དྲིན་སྩོལ། ། ཞེས་པ་
ལྟ་བུའི་གསོལ་འདེབས་ལན་གསུམ་གྱི་རྗེས་ཟློས་བྱ། དེ་ནས་ཀུན་སློང་འཆོས་པའི་ཆོས་བཤད་བྱ་སྟེ། དེ་ཡང་
ཆོས་བཤད་པ་ལ་སྤྱི་དང་བྱེ་བྲག་གཉིས་ཡོད་པ་ལས། དང་པོ་ནི། ལམ་རིམ་བསྡུས་དོན་ལས། དལ་པའི་རྟེན་
འདི་ཡིད་བཞིན་ནོར་ལས་ལྷག ། འདི་འདྲ་རྙེད་པ་ད་རེས་ཙམ་ཞིག་ཡིན། ། ཞེས་སོགས་གསུངས་པ་ལྟར་
རྟེན་འདི་རྙེད་པར་དཀའ་ཞིང་འཇིག་པར་སླ་བ་ཡིན་པས་རྟེན་འདི་ལ་སྙིང་པོ་ལེན་དགོས། སྙིང་པོ་ལེན་ཚུལ་ནི།
ཤི་ནས་ངན་འགྲོར་མི་སྐྱེ་བའི་གདེངས་མ་ཐོབ་པས། ཐོག་མར་ངན་སོང་གསུམ་གྱི་སྡུག་བསྔལ་གྱིས་འཇིགས་
ནས་དཀོན་མཆོག་གསུམ་ལ་སྐྱབས་སུ་འགྲོ་བ་དང་། ངན་འགྲོར་མི་སྐྱེ་བའི་ཐབས་ལ་འབད་དགོས་ཤིང་དེ་ཡང་
མི་དགེ་བཅུ་སྤོང་ཞིང་དགེ་བཅུ་ཅི་ནུས་སུ་སྒྲུབ་པ་དང་། དེ་ནས་འཁོར་བ་མཐའ་དག་སྡུག་བསྔལ་གྱི་རང་བཞིན་
དུ་ཤེས་ནས་དེ་ལས་ཐར་འདོད་ཀྱི་ངེས་འབྱུང་གི་བློ་རྒྱུད་ལ་ཅི་སྐྱེ་དང་། དེ་ནས་རང་ཉིད་སྐྱེ་རྒ་ན་འཆིའི་སྡུག་
བསྔལ་དང་། སྡུག་བསྔལ་གསུམ་གྱིས་མནར་བ་ལྟར་སེམས་ཅན་གཞན་དག་ཀྱང་དེ་དང་འདྲ་བར་མཐོང་ནས།
དེ་རྣམས་ལ་དམིགས་པའི་བྱམས་སྙིང་རྗེ་དང་དེས་ཀུན་ནས་བསླངས་ཏེ་བྱང་ཆུབ་ཏུ་སེམས་བསྐྱེད་ནས་ཕྱིན་དྲུག་
སོགས་ཀྱི་སྤྱོད་པ་སློབ་འདོད་དང་། དེ་ནས་སྔགས་ལམ་དུ་འཇུག་ཅིང་ཡི་དམ་གྱི་ལྷ་ཞིག་བསྟེན་དགོས་པས། ད་
ལམ་ཡི་དམ་གྱི་ལྷ་འདི་ཞེས་བགྱི་བའི་རྗེས་གནང་མནོས་ཏེ་སྒོམ་བཟླས་སོགས་ཀྱི་སྒོ་ནས་རྟེན་འདི་ལ་སྙིང་པོ་ལེན་
པ་ཡིན་ལ། དེ་ཡང་ལྷག་པའི་ལྷ་འདི་ལྟ་བུ་ལ་བརྟེན་ན་གནས་སྐབས་བར་ཆད་ཞི་བ་དང་། ལས་སྒྲིབ་འདག་པ་
དང༌། ཡི་དམ་གྱི་ལྷས་རྗེས་སུ་བཟུང་ནས་སངས་རྒྱས་ཐོབ་པའི་བར་གྱི་ཕན་ཡོན་མང་དུ་འབྱུང་བས་བསམ་པ་
འདི་བཞིན་དུ་གྱིས། གནས་ཁང་འདི་ཉིད་ཐ་མལ་གྱི་གནས་མ་ཡིན་པར་དག་པའི་ཞིང་དང་། མངོན་རྟོགས་
བསྡུས་པའི་སྒོ་ནས་སམ། བསྡུ་ན་མདུན་བསྐྱེད་ཀྱི་རྟེན་འདི་ལྷ་འདི་དང་འདི་དངོས་ཡིན་སྙམ་པ་དང་། མདུན་
གྱི་ནམ་མཁར་བླ་མ་ཡི་དམ་སངས་རྒྱས་བྱང་སེམས་སོགས་སྤྲིན་གྱི་ཕུང་པོ་ལྟར་བཞུགས་པའི་མོས་པ་བྱ། དེ་
268

༄༅། ། ཡིད་དམ་སྤྱི་འགྲོའི་རྗེས་གནང་། །
རྣམས་ཀྱི་དྲུང་དུ་སྐྱབས་འགྲོ་དང་སྡིག་བཤགས་སྔོན་དུ་འགྲོ་བའི་བྱང་སྡོམ་འཛིན་དགོས་པས་འདིའི་རྗེས་ཟློས་
མཛོད། དཀོན་མཆོག་གསུམ་ལ་བདག་སྐྱབས་མཆི། ། ཞེས་སོགས་ཚིགས་བཅད་གཅིག་ལན་གསུམ་རྗེས་ཟློས་
བྱེད་དུ་གཞུག ། དེ་ནས་རྗེས་གནང་ལ་རྗེས་གནང་བསྐུར་པའི་གཞི་ལྷར་བསྐྱེད་ནས་གསོལ་བ་དང་། རྗེས་
གནང་བསྐུར་བ་གཉིས་ལས། དང་པོ་ནི། སློབ་མ་ལ་ཁྱོད་རྣམས་ལྷར་བསྐྱེད་རྒྱུ་ཡིན་ཞེས་བརྡ་ སྤྱད་དེ།
བསངས་སྦྱངས་བྱས་ནས་ལྷ་ཞི་དྲག་གང་ཡིན་པ་དང་ཆོ་ག་གསུམ་མམ་ས་བོན་ལས་བསྐྱེད། དེ་ནས། དེས་སྐུ་
གསུང་ཐུགས་ཀྱི་རྗེས་གནང་གི་གསོལ་འདེབས་སོ་སོར་བྱེད་ན། སློབ་དཔོན་ཆེན་པོ་དགོངས་སུ་གསོལ། སངས་
རྒྱས་ཀུན་གྱི་སྐུ་ཡི་དངོས། ། བདག་ལ་ལྷ་མཆོག་འདི་ཞེས་པའི། ། སྐུ་ཡི་རྗེས་གནང་སྩལ་དུ་གསོལ། ། ལན་
གསུམ་མས་གཅིག་གིས་གསོལ་བ་གདབ། དེ་ནས་བླ་མས། རང་གི་ཐུགས་ཀའི་ས་བོན་ལས་འོད་ཟེར་འཕྲོས།
མདུན་བསྐྱེད་ཀྱི་ལྷའི་ཐུགས་རྒྱུད་བསྐུལ། དེའི་ཐུགས་ཀའི་ས་བོན་ལས་འོད་ཟེར་འཕྲོས། རང་བཞིན་གྱི་
གནས་ནས་ལྷ་དེ་ལ་སོགས་པ་རྒྱལ་བ་སྲས་བཅས་ཐམས་ཅད་ཀྱི་སྐུ་དང་དེའི་བྱིན་རླབས་ཐམས་ཅད་ལྷ་དེའི་སྐུའི་
རྣམ་པར་སྤྱན་དྲངས།མ་ལུས་སེམས་ཅན་མ་ཚིགས་བཅད་གཅིག་དང་། ཨེ་ཧེ་ཧི། བཛྲ་ཨ་བེ་ཤའམ་བཛྲ་ས་མ་
ཡཛ ཛ ཛ ཧཱུྃ་པོ་ཧོ སློབ་མའི་ལུས་ལ་ཐིམ་པས་གཉིས་སུ་མེད་པར་གྱུར། ལུས་ཀྱི་སྒྲིབ་པ་སྦྱངས། སྐུ་ཡི་
རྗེས་སུ་གནང་བ་ཐོབ་པར་གྱུར། གསུང་གི་རྗེས་གནང་ལ། གོང་གི་གསོལ་འདེབས་ཀྱི་སྐུའི་ཞེས་པ་གསུང་གི་
ཞེས་པར་བསྒྱུར། ལྷ་ཞི་བ་ལ་ཟླ་བ་དང་དྲག་པོ་ལ་ཉི་གདན་དུ་མོས་ཏེ། རང་གི་ཐུགས་ཀའི་ས་བོན་སྔགས་
འཕྲེང་གིས་བསྐོར་བ་ལས་སྔགས་འཕྲེང་གཉིས་པ་དེ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་། རང་གི་
ཞལ་ནས་ཐོན། སློབ་མ་ལྷར་གསལ་བའི་ཞལ་དུ་ཞུགས་སྙིང་ཁར་ས་བོན་གྱི་མཐར་འཁོད་པའི་འོད་ཟེར་གྱིས་
ངག་གི་སྒོ་ནས་བསགས་པའི་སྡིག་སྒྲིབ་ཐམས་ཅད་སྦྱངས་ནས་གསུང་གི་བྱིན་རླབས་ཞུགས། ངག་ནུས་པ་དང་
ལྡན་པར་བྱིན་གྱིས་བརླབས་པར་གྱུར་ཚེས་བརྗོད་དེ་སྔགས་གང་ཡིན་པ་དེ་ལན་གསུམ་རྗེས་ཟློས་བྱེད་དུ་འཇུག
མེ་ཏོག་སྤྱི་བོར་གཏོར་ཏེ། བཅོམ་ལྡན་འདི་ལ་སྩལ་ལགས་ཀྱི། ། འདི་ལ་འགོ་བར་མཛད་དུ་གསོལ། །
སྔགས་ཀྱི་དངོས་གྲུབ་ཐམས་ཅད་དང་། ། བརྟུལ་ཞུགས་བརྟན་པར་མཛད་དུ་གསོལ། ། ཞེས་བརྗོད་ཅིང་
ལྷ་འདི་ཞེས་བགྱི་བའི་གསུང་གི་བྱིན་རླབས་ཐམས་ཅད་ཁྱོད་ཀྱི་ངག་ལ་འཇུག་པར་གྱུར་ཅིག་ཅེས་བྱས་ཀྱང་ལེགས།
ཐུགས་ཀྱི་རྗེས་གནང་གི་གསོལ་འདེབས་ལ་ཐུགས་ཀྱི་ཞེས་བསྒྱུར། རང་དང་མདུན་བསྐྱེད་ཀྱི་ལྷའི་ཐུགས་ཀའི་ས་
བོན་གྱི་འོད་ཟེར་གྱིས། ལྷ་དེ་ལ་སོགས་པའི་ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་ཐུགས་ཀྱི་བྱིན་
རླབས་རྣམས་ལྷ་དེའི་ཕྱག་མཚན་དང་ས་བོན་ཧཱུྃ་ལ་སོགས་པའི་རྣམ་པར་སྤྱན་དྲངས། ཨེ་ཧེ་ཧི། ཛ ཧཱུྃ་པོ་
269

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཧོ༔ སློབ་མའི་སྙིང་ཁར་བདུད་རྩི་ལྔའི་རྣམ་པར་ཞུ་ནས་ཐིམ་པས། ཡིད་ཀྱི་སྒྲིབ་པ་དང་། ནད་གདོན་བར་ཆད་
ཐམས་ཅད་སྦྱངས། ཐུགས་ཀྱི་བྱིན་རླབས་ཐམས་ཅད་ཐོབ་བྱུང་སྙམ་པའི་མོས་པ་མཛོད་ཅིག སྐབས་འདིར་མི་
གསལ་ཡང་གཞན་འགའ་ཞིག་ལྟར་འདོད་ན། སྐུ་ཡི་ཞེས་སོགས་འདིར་སྐུ་གསུང་ཐུགས་ཀྱི་རྗེས་གནང་སྩོལ་ཞེས་
བསྒྱུར་ཞིང་། གོང་དུའང་གསོལ་གདབ་སོ་སོར་མི་བྱེད་ན་ཐུན་མོང་དུ་འདི་ལྟར་བྱས་ཆོག སྔར་ལྟར་འོད་ཟེར་
གྱིས་བདག་མདུན་གྱི་ལྷའི་ཐུགས་རྒྱུད་བསྐུལ་བས་ཐུགས་ཀའི་ས་བོན་གྱི་འོད་ཟེར་གྱིས་ལྷ་དེ་ལ་སོགས་པ་སྐྱབས་
གནས་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་རྣམས་ལྷ་དེའི་སྐུ་གསུང་ཐུགས་དང་འོད་དང་བདུད་རྩི་
དཀར་དམར་མཐིང་གསུམ་གྱི་རྣམ་པར་སྤྱན་དྲངས་ནས་སློབ་མའི་གནས་གསུམ་ལ་ཆར་ལྟར་ཐིམ་པར་གྱུར་ཅེས་
བརྗོད་ཅིང་དྲིལ་སྒྲ་བྱ། དེས་སྒོ་གསུམ་ཐུན་མོང་བའི་སྒྲིབ་པ་སྦྱངས་ནས་ལྷའི་སྐུ་གསུང་ཐུགས་ཀྱི་བྱིན་རླབས་
ཐམས་ཅད་ཐོབ་པར་གྱུར་ཅེས་བརྗོད། ལྷབསྟིམས་པའི་རྗེས་གནང་བྱེད་ན། རང་གི་ཐུགས་ཀའི་ས་བོན་གྱི་
འོད་ཟེར་གྱིས་མདུན་གྱི་ལྷ་སློབ་མའི་སྤྱི་བོར་སྤྱན་དྲངས། གཏོར་མའམ་ཚོམ་བུ་སློབ་མའི་མགོར་བཞག་སྟེ། རྗེ་
བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱིས་བྱིན་གྱིས་རློབས་ཤིག ། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས +། ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱིས +།
དཔའ་བོ་མཁའ་འགྲོའི་ཚོགས་ཐམས་ཅད་ཀྱིས+། ཆོས་སྐྱོང་སྲུང་མའི་ཚོགས་རྣམས་ཀྱིས + ། ཁྱད་པར་དུ་ལྷ་
མཆོག་འདི་ཞེས་བྱ་བས +། ཁྱེད་རྣམས་ཀྱིས་སློབ་མ་འདི་དག་གི་ནད་གདོན་བར་ཆད་ཐམས་ཅད་ཞི་བར་
མཛོད་ཅིག ཚེ་དང་བསོད་ནམས་ལ་སོགས་པའི་ལེགས་ཚོགས་ཐམས་ཅད་རྒྱས་པར་མཛོད་ཅིག ། ཅེས་པ་ལྟ་
བུས་མཚོན་རྒྱས་བསྡུས་ཅི་རིགས་ལན་གསུམ་བྱས་པའི་མཐར། ཛ ཧཱུཾ་ཡཾ་ཧོ༔ སློབ་མ་ལ་ཐིམ་པས་བྱིན་གྱིས་
བརླབས་པར་གྱུར་པར་བསམ། གཏོར་མ་ཡིན་ན་ལྷ་ཞུ་བའི་མོས་པས། དམ་རྫས་འཆི་མེད་བདུད་རྩིའི་
ཐས། ། ཟོ་ཞིག་ཁྱོད་ནི་རིགས་སུ་སྐྱེ། ། འདི་ཟོས་ནད་གདོན་སྡིག་སྒྲིབ་ལས། ། གྲོལ་འགྱུར་འདི་ལ་ཐེ་ཚོམ་
མེད། ། ཅེས་བརྗོད་ལ་བྱིན། ཚོམ་བུ་ཡིན་ན་ལྷ་ཡེ་དམ་གཉིས་དབྱེར་མེད་དུ་བསྟིམས་ཟིན་པས་བཏང་སྙོམས་
སུ་བྱས་ཆོག ལྷོ་མ་བསྟེམས་ན་ཡེ་ཤེས་པ་གཤེགས་ཤིང་དམ་ཚིག་པ་ཚོམ་བུའམ་གཏོར་ཟན་གྱི་རྣམ་པར་ཞུ་བར་
གྱུར་ནས་སྔར་ལྟར་བྱས་ཆོག ཡང་ན་མཆོད་བསྟོད་བཟོད་གསོལ་བྱས་ནས་ཡེ་ཤེས་པ་གཤེགས་ཤིང་དམ་ཚིག་པ་
རང་ལ་ཐིམ་པར་བསམས་ལ་མཇུག་བསྡུའོ། ། ཆོས་སྐྱོང་སྤྱི་འགྲོའི་རྗེས་གནང་གོང་ལྟར་བྱ་བར་བཤད། ཅུང་
ཟད་བྱེད་དེ་ཡང་དབང་རྟེན་གཏོར་མའམ། མ་གྲུབ་ན་ཚོམ་བུས་རུང་བར་བཤད། རང་འཇིགས་བྱེད་ལྟ་བུའི་
ང་རྒྱལ་གྱིས་གཏོར་མ་ལྷར་བསྐྱེད་ནས་མཆོད་བསྟོད་གཏོར་འབུལ་བྱ། དེ་ནས་སློབ་མ་ཁྲུས་དང་མཎྜལ་སོགས་
270

༄༅། ། ཡིད་དམ་སྤྱི་འགྲོའི་རྗེས་གནང་། །
གོང་བཞིན་དང་། སློབ་མ་ཆོས་སྐྱོང་དང་མངོན་རྟོགས་མདོར་བསྡུས་ནས་བསྐྱེད་དེ་གནས་གསུམ་བྱིན་གྱིས་
བརླབས་ཏེ། གསོལ་འདེབས་ནི། སློབ་དཔོན་རིན་པོ་ཆེ་བདག་ལ་ཆོས་སྐྱོང་འདི་ཞེས་བགྱི་བའི་སྐུའི་རྗེས་
གནང་སོགས་ཟེར་རམ། ཐུན་མོང་དུ་སྐུ་གསུང་ཐུགས་ཀྱི་རྗེས་སུ་གནང་བ་སྩལ་དུ་གསོལ། ཞེས་བྱ། དེ་ནས་
རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། མདུན་བསྐྱེད་ཀྱི་ཐུགས་ཀར་ཕོག་པས་དེའི་ཐུགས་ཀ་ནས་འོད་
ཟེར་འཕྲོས། མགོན་པོ་ལྟ་བུ་ལ་ཤར་ལྷོ་བསིལ་བའི་ཚལ་གྱི་དུར་ཁྲོད་ཞེས་སོགས་དང་། ཆོས་རྒྱལ་ལ་ལྷོ་ཕྱོགས་
རིམ་པ་བདུན་གྱི་ས་འོག་ནས་ལས་ཀྱི་གཤིན་རྗེ་ཡབ་ཡུམ་ཞེས་སོགས་དང་། ལྷ་མོ་ལ་བྱང་ཤར་མུ་ལེ་དིང་གི་རྒྱུ་
མཚོ་ཞེས་སོགས་དང་། རྣམ་སྲས་ལ་བྱང་ཕྱོགས་ལྕང་ལོ་ཅན་གྱི་ཞེས་སོགས་གནས་གྱི་མིང་ནས་བརྗོད་ཅིང་སྤྱན་
དྲངས་ནས་སློབ་མའི་ལུས་ལ་ཐིམ་པས་སྡིག་སྒྲིབ་ནད་གདོན་བར་ཆད་ཐམས་ཅད་ཞི་བར་གྱུར་ཅེས་བརྗོད་ལ་དྲིལ་
བུ་སོགས་དཀྲོལ། དེས་ཆོས་སྐྱོང་འདི་ཞེས་བྱ་བའི་སྐུའི་རྗེས་གནང་ཐོབ། ལུས་ལྷར་སྒོམ་པ་ལ་དབང་བར་བྱས་
པ་ཡིན། གསུང་གི་རྗེས་གནང་ལ། རང་གི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་ཀར་ཕོག་
དེའི་ཐུགས་ཀ་ནས་འོད་ཟེར་འཕྲོས། རང་བཞིན་གྱི་གནས་ན་བཞུགས་པའི་ཆོས་སྐྱོང་རྣམས་དང་མདུན་གྱི་ཆོས་
སྐྱོང་གི་གསུང་གི་བྱིན་རླབས་ཐམས་ཅད་ཆོས་སྐྱོང་གི་སྔགས་ཀྱི་རྣམ་པར་སྤྱན་དྲངས། སློབ་མའི་མགྲིན་པར་
ཞུགས་བས་ངག་གི་ཉེས་པ་དང་ནད་གདོན་བར་ཆད་ཐམས་ཅད་ཞི་བར་གྱུར་པའི་མོས་པ་མཛོད། སྐབས་
འདིར་སྔགས་ཀྱི་བཟླས་ལུང་བྱེད་པར་འདོད་ན་གོང་གི་སྔགས་ཀྱི་ལུང་བཟླས་ལྟར་རིགས་འགྲོས་བྱས་ཆོག་ཅིང་མ་
བྱས་ཀྱང་མི་འགལ། དེས་གསུང་གི་རྗེས་གནང་ཐོབ། ངག་སྔགས་བཟླ་བ་དང་སྔགས་ཀྱི་སྒོ་ནས་ལས་སྒྲུབ་པ་ལ་
དབང་བར་བྱས་པ་ཡིན་ཞེས་བརྗོད། ཐུགས་ཀྱི་རྗེས་གནང་ལ། རང་གི་ཐུགས་ཀ་ནས་འོད་ཟེར་འཕྲོས་ཞེས་པ་
ནས། མདུན་བསྐྱེད་ཀྱི་ལྷའམ་ཆོས་སྐྱོང་གི་ཐུགས་ཀྱི་བྱིན་རླབས་ཐམས་ཅད་ས་བོན་དང་ཕྱག་མཚན་གྱི་རྣམ་
པར་སྤྱན་དྲངས། སློབ་མའི་སྙིང་ཁར་ཐིམ་པས་ཡིད་ཀྱི་ཉེས་སྐྱོན་དང་ནད་གདོན་སོགས་སྔར་བཞིན་དང་།
དེས་ཐུགས་ཀྱི་རྗེས་གནང་ཐོབ། ཐུགས་ཀྱི་སྒོ་ནས་འཕྲིན་ལས་སྒྲུབ་པ་ལ་དབང་བར་བྱས་པ་ཡིན། དབང་ལྷ་
བསྟིམ་པའི་རྗེས་གནང་གི་གཏོར་མ་སློབ་མའི་མགོར་བཞག་སྟེ། རྗེ་བཙུན་རྩ་བ་དང་ཞེས་སོགས་སྔར་ལྟར་ལ།
ཁྱད་པར་དུ་ཆོས་སྐྱོང་འདི་ཞེས་བགྱི་བ་ཁྱོད་ཀྱིས་རྡོ་རྗེ་སློབ་མ་འདི་ལ་བྱིན་གྱིས་རློབས་ཤིག ། སློབ་མ་འདི་བྱེད་
གཉེར་དུ་གཏད་པ་ཡིན་པས་འགལ་རྐྱེན་ཐམས་ཅད་སོལ། མཐུན་རྐྱེན་ཐམས་ཅད་ཡིད་བཞིན་དུ་སྒྲུབས།
མདོརན་གང་བཅོལ་བའི་འཕྲིན་ལས་ཐམས་ཅད་ཐོགས་པ་མེད་པར་སྒྲུབ་པར་མཛད་དུ་གསོལ། ཞེས་ལན་
གསུམ་མམ་གཅིག་གསོལ་བ་བཏབ་པས། གཏོར་མ་ལྟ་བུ་ལྷར་གསལ་བ་ཞུ་ནས་སློབ་མའི་སྤྱི་བོ་ནས་ཐིམ་པར་
271

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གྱུར། ཛ ཧཱུྃ་པོ་ཧོ༔ གཉིས་སུ་མེད་པར་ཐིམ་ནས་བྱིན་གྱིས་བརླབས་པར་གྱུར་ཞེས་བརྗོད། ལྷ་མ་བསྟིམས་ན་
མཆོད་བསྟོད་བཟོད་གསོལ་བྱས་ནས་ཡེ་ཤེས་པ་གཤེགས་ཤིང་དམ་ཚིག་པ་རང་ལ་ཐིམ་པར་གྱུར་པའི་མོས་པ་བྱ།
ཆོས་སྐྱོང་བསྐྱེད་པ་ལ་འཁོར་བསྐྱེད་མི་བསྐྱེད་གཉིས་ཡོད་ཀྱང་། འཁོར་རྣམས་བསྐྱེད་ན་ལྷ་མ་བསྟིམ་ན་ལེགས།
རྒྱུས་པར་ན་བསང་གཏོར་བྱ་བ་ལ་བུམ་པའི་ནང་དུ་ལས་ཀྱི་ལྷ་གང་འདོད་པ་བསྐྱེད་ནས་སྔགས་བཟླ་བ་དང་།
ཡང་ན་ལས་སྔགས་བཟླས་ནས་བུམ་ཆུ་བྱིན་གྱིས་བརླབས་པའི་ལུགས་ལྟར་བྱ་ལ། བསྡུས་པ་ལ་ནི་དེ་མེད་ཀྱང་མི་
འགལ་བར་མཐོང་ངོ་། ། འདིར་ནི་སྤྱི་བཀའི་རྗེས་གནང་བྱ་ཚུལ་གྱི་རིགས་འགའ་ཞིག་བརྗོད་པ་ཡིན་གྱི། སྤྱི་
བཀའ་ལ་མི་འདྲ་བ་གཞན་ཡང་མང་ལ། ཟུར་བཀའ་ལ་འཇམ་དབྱངས་ཆོས་སྐོར་ནས་འབྱུང་བ་དང་། གྲུབ་
རྒྱལ་མའི་ལུགས་དང་། ལྷོ་བྲག་གྲུབ་ཆེན་སོགས་ནས་བརྒྱུད་པའི་རྗེས་གནང་བྱ་ཚུལ་རིགས་མི་འདྲ་བ་མང་། ད་
ལྟ་བསྟན་འགྱུར་དུ་གྲགས་པའི་རྒྱ་གཞུང་རྣམས་ན་ལྷའི་སྒྲུབ་ཐབས་མང་པོ་དང་། དབང་བསྐུར་བའི་སྐོར་མང་
པོ་འབྱུང་ཡང་ལྷ་སོ་སོའི་རྗེས་གནང་འདི་ལྟར་བྱ་བའི་གསལ་ཁ་མི་སྣང་ཡང་དེའི་དགོངས་པ་ནི་དབང་ཆེན་གྱི་
ནང་དུ་རྗེས་གནང་གི་གནད་འདུས་པ་ལ་དགོངས་སམ་སྙམ་མོ། ། འོན་ཀྱང་བོད་ཀྱི་བླ་མ་དུ་མས་མཛད་པའི་
སྒྲུབ་ཐབས་རྒྱ་མཚོ་བརྒྱ་རྩ་དང་། གཞན་དུ་མ་ལས་རྗེས་གནང་གི་སྐོར་མང་དུ་འབྱུང་བ་ནི་ད་ལྟ་གྲགས་ཆེ་ཞིང་།
དེ་ཡང་རྒྱ་གར་གྱི་མཁས་གྲུབ་ཆེན་པོ་དག་དང་། བོད་དུ་ལྷག་པའི་ལྷ་དག་གི་མན་ངག་ལས་བྱོན་པར་གསལ་
ལོ། ། སྒྲུབ་ཐབས་རྒྱ་མཚོ་སོགས་ལས། བླ་མེད་ཀྱི་ལྷ་ཀྱེ་རྡོར་གཤིན་རྗེ་གཤེད་དམར་ནག་གཉིས་ལ་སོགས་པ་བླ་
མེད་ཀྱི་ལྷ་དུ་མའི་རྗེས་གནང་བྱེད་ཚུལ་འདུག་ཀྱང་། གསང་བདེ་འཇིགས་གསུམ་གྱི་རྗེས་གནང་འདི་བཞིན་
བྱེད་པའི་གསལ་ཁ་མི་སྣང་བ་ཇི་ལྟར་ཡིན་སྙམ་ན། དེ་ནི་ཐོག་མའི་སྒྲུབ་ཐབས་སྐོར་ནས་རྗེས་གནང་གི་བརྒྱུད་པ་
བྱུང་མ་བྱུང་གི་དབང་ཡིན་གྱི། སྤྱིར་ཀྱེ་རྡོར་དང་དམར་ནག་གཉིས་ཀྱི་རྗེས་གནང་བྱར་རུང་བའི་ཕྱིར་གསང་
བདེ་འཇིགས་གསུམ་གྱི་གཙོ་བོའི་རྗེས་གནང་ཡང་རུང་བར་འགྲུབ་བོ། ། འོན་ཀྱང་དེ་གསུམ་གྱི་རྗེས་གནང་གི་
བརྒྱུད་པ་འདི་ཡིན་ཞེས་པའི་གསལ་ཁ་མི་འདུག་པས་རང་བཟོས་བྱ་དཀའོ། ། རྒྱལ་བའི་སྐུ་དང་གསུང་ཐུགས་
ཀྱིས། ། གདུལ་བྱའི་སྒོ་གསུམ་བྱིན་བརླབས་ནས། ། གདོན་ཞི་སྒྲིབ་སྦྱངས་སྐུ་གསུམ་གྱི། ། ནུས་པ་འཇོག་
བྱེད་ཐབས་འདི་མཚར། ། དེ་ལྟ་བུའི་སྤྱི་འགྲོའི་རྗེས་གནང་བྱ་བའི་རིམ་པ་འདི་ཡང་། རིགས་གསུམ་མགོན་པོ་
སོགས་ལྷ་མང་པོ་ལ་སྦྱར་ཆོག་པས་དོན་གཉེར་ཅན་འགའ་རེ་ལ་ཕན་ཐོགས་ན་སྙམ་པའི་འདུན་པས་དམ་པའི་
གསུང་རྒྱུན་ལ་བརྟེན་ནས། ཤཱཀྱ་བཙུན་པ་བཤད་སྒྲུབ་མིང་ཅན་གྱིས་ཅོ་ནེའི་དགོན་ཉིད་དུ་བསྒྲིགས་པ་སྟེ་ཡི་གེ་
བ་ནི་དད་དང་རྣམ་དཔྱོད་ལྡན་པའི་ཁྲུ་ཤའི་དགེ་སློང་ཀུན་དགའ་ནོར་བུའོ། ། ། ། སརྦ་མངྒ་ལཾ། ། ། ། །
272

༄༅། ། འཇམ་དབྱངས་ནས་རྗེ་རིན་པོ་ཆེ་སོགས་ལ་བརྒྱུད་པའི་འཇམ་ལུགས་
ཚེ་དཔག་མེད་ལྷ་ལྔའི་རྗེས་གནང་བཞུགས་སོ། །
བཅོམ་ལྡན་འདས་ཚེ་དཔག་མེད་ལ་ཕྱག་འཚལ་ལོ། ། འདི་རྗེ་རིན་པོ་ཆེ་ནས་བརྒྱུད་པའི་ཚེ་དཔག་མེད་
ལྷ་ལྔའི་མངོན་རྟོགས་རྗེས་གདབ་བྱ་ཚུལ་ལ་གཉིས་ཀྱི་དང་པོ་ནི། སྐྱབས་སེམས་སོགས་སྔོན་དུ་བཏང་ནས། སུ་བྷཱ་
ཝས་སྟོང་བར་སྦྱངས། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་
སེམས་ཉིད་ཡི་གེ་ཧཱི༔དམར་པོ་རིང་ཆ་ཚེག་དྲག་དང་བཅས་པ། དེ་ཡོངས་སུ་གྱུར་བ་ལས་རང་ཉིད་རྒྱལ་བ་ཚེ་
དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པ་མཉམ་བཞག་གི་ཕྱག་རྒྱའི་སྟེང་ན་འཆི་མེད་ཚེའི་བདུད་
རྩིས་གང་བའི་བུམ་པ་བསྣམས་པ། མཚན་དཔེ་སྤྲས་ཤིང་ལོངས་སྤྱོད་རྫོགས་པའི་རྣམ་པ་ཅན། རིན་པོ་ཆེའི་
རྒྱུན་དང་དར་སྣ་ཚོགས་ཀྱི་ན་བཟས་བཀླུབས་པ། ཞབས་རྡོ་རྗེའི་སྐྱིལ་ཀྲུང་གིས་འོད་ཀྱི་ཕུང་པོའི་དབུས་ན་
བཞུགས་པ། དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། བདེ་བ་
ཅན་ནས་བསྒོམ་པ་དང་འདྲ་བའི་ཚེ་དཔག་མེད་སྤྱན་དྲངས། ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་
པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་གྱིས་
མངོན་པར་དབང་བསྐུར་དུ་གསོལ། ཞེས་སོགས་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་
བའི་བུམ་པ་ཞེས་པ་ནས། སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་བླ་མ་དང་དབྱེར་མེད་པའི་སྤྲུལ་སྐུ་ཚེ་
དཔག་མེད་ཀྱིས་དབུ་བརྒྱན་པར་གྱུར། མཆོད་པ་བྱིན་གྱིས་བརླབས་ནས། ཨོཾ་ཨ་པ་ར་མི་ཏ་ཨཱ་ཡུཛྙཱ་ན་ས་བ་རི་ཝཱ་
ར་ཨརྒྱུ་ནས། ཤལྟའི་བརགྱིས་མཆོད། བཅོམ་ལྡན་མགོན་པོ་ཚེ་དཔག་མེད། ། སྡིག་པའི་དྲི་མ་ཕྱིར་བསལ་
ནས། ། མཁའ་དང་མཉམ་པའི་སྐུ་མངའ་བ། ། མཉམ་ཉིད་སྐུ་ལ་ཕྱག་འཚལ་བསྟོད། ། རིགས་བདག་ཚེ་
དཔག་མེད་ཀྱི་ཕྱག་མཚན་བུམ་པའི་ནང་དུ་ཟླ་གདན་གྱི་སྟེང་དུ་ཧི ཡིག་གི་མཐར་སྙིང་པོ་དང་གཟུངས་རིང་གིས་
བསྐོར་བ་ལས་འོད་ཟེར་འཕྲོས། རང་གི་ཚེ་མི་མ་ཡིན་གྱིས་འཕྲོག་པ་དང་། བརྐུས་པ་དང་། ཡར་བ་ལ་སོབ། ས་
པ་རྣམས་བུམ་པ་དང་ཐོད་པ་བདུད་རྩིས་གང་པའི་རྣམ་པར་བསྡུས་ནས་སྔགས་འཕྲེང་ལ་ཐིམ། ཡང་འབྱུང་བ་
273

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་འབྱུང་གྱུར་རྣམས་ཀྱི་བཅུད་དང་། སྐྱེ་འཕགས་ཐམས་ཅད་ཀྱི་ཚེ་དཔལ་བསོད་ནམས་དང༌། རྒྱལ་བ་སྲས་
བཅས་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་བསྡུས་ནས་སྔགས་འཕྲེང་ལ་ཐིམ། དེ་ལས་
བདུད་རྩིའི་རྒྱུན་བྱུང་བས་བུམ་པའི་ནང་གང་བས་བདུད་རྩི་དཀར་ཆིལ་གྱིས་ལུད་ནས་རང་གི་སྤྱི་བོའི་ཚངས་བུག་
ནས་ཞུགས་པས། ལུས་ཀྱི་ནང་གང་། དྲི་མ་དག འཆི་མེད་ཚེའི་རིག་འཛིན་ཐོབ་པར་གྱུར་བར་བསམས་ལ།
ཨ་མ་ར་ཎི་དང་། གཟུངས་རིང་བཟླ། མཇུག་ཏུ་ཡིག་བརྒྱ་དང༌། སྔར་བཞིན་མཆོད་བསྟོད་བྱའོ།༧།དེ་ནས་ཚེ་
དབང་བྱ་བ་ལ་མདུན་བསྐྱེད་བུམ་པ་བསྒྲུབ་པ་ནི། ཚེ་བུམ་བསངས། སྭ་བྷཱ་ཝས་སྦྱངས། ཚེ་བུམ་སྟོང་བ་ཉིད་དུ་
གྱུར། སྟོང་པའི་ངང་ལས་ཧཱུཾ་ལས་བུམ་པ་དམར་པོ། ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ། ལྷ་
རྫས་ཀྱི་གོས་ཀྱིས་མགུལ་བ་བརྒྱན་ཅིང་། དཔག་བསམ་གྱི་ཤིང་གིས་ཁ་བརྒྱན་པ་དྭངས་ཤིང་ཐོགས་པ་མེད་པ་ཕྱི་
བུམ་པ་ནང་ལྷའི་གཞལ་ཡས་ཁང་གྲུ་བཞི་སྒོ་བཞི་བ་ལ་སོགས་པའི་མཚན་ཉིད་ཐམས་ཅད་ཡོངས་སུ་རྫོགས་པར་
གྱུར། དེའི་དབུས་སུ་པཾ་ལས་སྣ་ཚོགས་པདྨ་འདབ་མ་བཞི་བའི་སྟེང་དང་འདབ་མ་རྣམས་སུ་ཨ་ལས་ཟླ་བའི་
དཀྱིལ་འཁོར། དེ་རྣམས་ཀྱི་སྟེང་དུ་ཡི་གེ་ཧཱི༔དམར་པོ་རིང་ཆ་ཚེག་དྲག་དང་བཅས་པ་རེ་རེ། དེ་རྣམས་ཡོངས་
སུ་གྱུར་པ་ལས་དབུས་ཀྱི་གདན་ལ་སངས་རྒྱས་ཚེ་དཔག་ཏུ་མེད་པ། ཤར་དུ་འཁོར་ལོའི་རིགས་ཀྱི་ཚེ་དཔག་མེད།
ལྷོར་རིན་པོ་ཆེའི་རིགས་ཀྱི་ཚེ་དཔག་མེད། ནུབ་ཏུ་པདྨའི་རིགས་ཀྱི་ཚེ་དཔག་མེད། བྱང་དུ་ལས་ཀྱི་རིགས་གྱི་ཚེ་
དཔག་མེད། དེ་ཐམས་ཅད་ཀྱང་སྐུ་མདོག་དམར་པོ་ཞལ་གཅིག་ཕྱག་གཉིས་མཉམ་བཞག་གི་ཕྱག་རྒྱའི་སྟེང་ན་
འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། ཞེས་སོགས་སྔར་བཞིན་དང་། སྤྱན་འདྲེན་པའི་ཚེ།
ཚེ་དཔག་མེད་རིགས་ལྔ་ཞེས་སྦྱར་ནས་མཆོད་བསྟོད་སྔར་བཞིན་བྱ། བཟླས་པ་ནི། བུམ་པའི་ནང་གི་ཚེ་དཔག་
མེད་རིགས་ལྔའི་ཕྱག་མཚན་བུམ་པའི་ནང་དུ་ཟླ་གདན་གྱི་སྟེང་དུ་ཧཱུཾ་ཡིག་གི་མཐར་སྙིང་པོ་དང་གཟུངས་རིང་
ནས་སློབ་མ་རྣམས་ཀྱི་ཚེ་ཡར་བ་དང་འཐོར་པ་ལ་སོགས་པ་རྣམས་བུམ་པ་དང་ཐོད་པ་བདུད་རྩིས་གང་བའི་རྣམ་
པར་བཀུག་ནས་སྔགས་འཕྲེང་ལ་ཐིམ། དེ་ལས་བདུད་རྩིའི་རྒྱུན་བབས་པས་བུམ་པ་བདུད་རྩིས་གང་བར་གྱུར་
བར་བསམས་ལ། གཟུངས་གཉིས་ཅི་འགྲུབ་བཟླ། ཚེ་ཆང་ནང་མཆོད་ལྟར་རྒྱས་བསྡུས་ཅི་རིགས་ཀྱིས་བྱིན་གྱིས་
བརླབས་ནས་གཟུངས་གཉིས་བཟླ་ཞིང་། ཚེ་རིལ་ནི། ཧཱུྃལས་ཚེ་རིལ་རྣམས་སྨན་སྣ་ཚོགས་ལས་གྲུབ་པའི་རིལ་
བུར་གྱུར་པའི་སྟེང་དུ་དྷཱི༔ཡིག་དེ་ལས་འོད་ཟེར་འཕྲོས། འཇིག་རྟེན་དང་འཇིག་རྟེན་ལས་འདས་པའི་ལྷའི་བྱིན་
རླབས་དང་སྨན་དང་རྩི་བཅུད་ལ་སོགས་པའི་ནུས་པ་ཐམས་ཅད་བདུད་རྩིའི་རྣམ་པར་བཀུག་ནས་ཚེ་རིལ་ལ་ཐིམ་
པར་བསམས་ལ་གཟུངས་གཉིས་བཟླས་ཏེ་བསྒྲུབས། གཏོར་མ་ནང་མཆོད་ལྟར་བྱིན་གྱིས་བརླབས་ལ། གོང་གི་
274

༄༅། ། འཇམ་དབྱངས་ནས་རྗེ་རིན་པོ་ཆེ་སོགས་ལ་བརྒྱུད་པའི་འཇམ་ལུགས་ཚེ་དཔག་མེད་ལྷ་ལྔའི་རྗེས་གནང༌། །
སྔགས་ཀྱི་མཐར་ཨི་དཾ་བ་ལིང་ཏ་ཞེས་སོགས་བཏགས་ནས་འབུལ་ཞིང་། ཨགྷོ་སོགས་ཀྱིས་མཆོད་ལ་བསྟོད། དེ་
ནས་སློབ་མ་རྣམས་ཁྲུས་བྱས་ལ་མདུན་དུ་འཁོད་པ་ལ། མཎྜལ་འབུལ་དུ་འཇུག དེ་ནས། ཀུན་མཁྱེན་ཡེ་ཤེས་
ཕུང་པོ་ཅན། ། ཞེས་སོགས་ཀྱིས་གསོལ་འདེབས་ལན་གསུམ་བྱེད་དུ་གཞུག དེ་ནས་ཆོས་བཤད་པ་སྤྱི་དང་བྱེ་
བྲག་གིས་གདམས་པ་འདིའི་ལོ་རྒྱུས་བརྗོད། དེ་ནས། གནས་ཁང་འདི་ཐ་མལ་གྱི་རང་བཞིན་ཅན་མ་ཡིན་པར་
དག་པའི་ཞིང་མདུན་གྱི་བུམ་པའི་ནང་དུ་ཚེ་དཔག་མེད་རིགས་ལྔ་དངོས་སུ་བཞུགས་པའི་མོས་པ་དང་། མདུན་
གྱི་ནམ་མཁར་རྒྱལ་བ་སྲས་བཅས་རྣམས་བཞུགས་པའི་མོས་པ་བྱ། དེ་ནས་བྱང་སྡོམ་འཛིན་པའི་ཆེད་དུ།
དཀོན་མཆོག་གསུམ་ལ་བདག་སྐྱབས་མཆི། ། ཞེས་སོགས་ལན་གསུམ་རྗེས་ཟློས་བྱེད་དུ་གཞུག ། དེ་ནས།
སློབ་དཔོན་རིན་པོ་ཆེ་བདག་ལ་མགོན་པོ་ཚེ་དཔག་མེད་རིགས་ལྷའི་རྗེས་སུ་གནང་བ་སྩལ་དུ་གསོལ། ། ཞེས་
གསུམ་གསོལ་གདབ་བྱས་ཀྱང་ལེགས། དེ་ནས་མཎྜལ་བསྟན་པ་ནི། མདུན་གྱི་ཕུལ་པ་འདི་ནང་ལྷའི་གཞལ་ཡས་
ཁང་དང་། དེའི་ནང་གི་དབུས་སུ་སངས་རྒྱས་ཚེ་དཔག་མེད། ཤར་དུ་རྡོ་རྗེའི་ཚེ་དཔག་མེད། ཞེས་པ་ནས།
ཞབས་རྡོ་རྗེའི་སྐྱིལ་ཀྲུང་གིས་བཞུགས་པར་མོས། དེ་ནས་སློབ་མ་བསངས་སྦྱངས། སྟོང་པའི་ངང་ལས་པདྨ་དང་
ཟླ་གདན་ལ་སློབ་མའི་སེམས་ཉིད་ཡི་གེ་ཧཱི དམར་པོ་དེ་ཡོངས་སུ་གྱུར་བ་ལས་སློབ་མ་རྣམས་ཚེ་དཔག་མེད་སྐུ་
མདོག་དམར་པོ་ཞལ་གཅིག་ཕྱག་གཉིས་པ་ཚེའི་བུམ་པ་འཛིན་པའི་སྐུར་གྱུར། དེའི་སྤྱི་བོར་ཨོཾ། ཞེས་སོགས་
གནས་གསུམ་བྱིན་བརླབ་བྱ། དེ་ནས་དབང་བསྐུར་བ་དངོས་ལ། ཚེ་བུམ་ལ་བརྟེན་ནས་དབང་བསྐུར་བ། ཚེ་
ཆོང་ལ་ བརྟེན་ནསx། ཚེ་རིལ་བ་བརྟེན་ནས ། ཚེ་སྤེལ་བ་དང་བཞི་ལས། དང་པོ་ལ་ཚེ་ཡར་བ་འགུག་པ།
ཉམས་པ་གསོབ། ཚེ་བསྟིམ་པ་དང་གསུམ། དང་པོ་ནི།མདུན་གྱི་ཚེ་དཔག་མེད་རིགས་ལྔའི་ཕྱག་མཚན་བུམ་པའི་
ནང་གི་ཟླ་བའི་དཀྱིལ་འཁོར་གྱི་སྟེང་གི་ཧཱི ཡིག་གི་མཐར་སྙིང་པོ་དང་གཟུངས་རིང་གིས་བསྐོར་བ་ལས་འོད་ཟེར་
འཕྲོས། ཁྱེད་རང་རྣམས་ཀྱི་ཚེ་གཤིན་རྗེ་དང་རྒྱལ་པོ་ལ་སོགས་པ་མི་མ་ཡིན་རྣམས་ཀྱིས་འཕྲོག་པ་དང་། བརྐུས་
པ། ཡར་བ། འཐོར་བ་ཐམས་ཅན་བུམ་པ་དང་ཐོད་པ་བདུད་རྩིས་གང་བའི་རྣམ་པར་བཀུག་ནས་སྔགས་
འཕྲེང་ལ་ཐིམ། དེ་ལས་བདུད་རྩིའི་རྒྱུན་བབས། བུམ་པ་འཆི་མེད་ཚེའི་བདུད་རྩིས་གང་བས་སྤྱི་བོ་ནས་དབང་
བསྐུར། ལུས་ཀྱི་ནང་གང་ཕྱི་ཐམས་ཅད་བཀྲུས་པས། ལུས་གནོད་པ་གང་གིས་མི་ཚུལ།ས་པའི་རྡོ་རྗེའི་རང་
བཞིན་ཅན་དུ་གྱུར་པའི་ནུས་པ་ཁྱད་པར་ཅན་བཞག་པའི་མོས་པ་མཛོད་ཅིག ། ཅེས་བརྗོད་ནས་ཌ་མ་རུ་དང་
དྲིལ་བུའི་སྒྲ་དང་བཅས། སྐལ་ལྡན་རིགས་ཀྱི་བུ་འདི་རྣམས་འདི་དག་ལ་ཚེ་དབང་དུ་གྱུར་ཅིག ། ཚེ་དངོས་
གྲུབ་ཏུ་གྱུར་ཅིག ། ཚེ་མི་འགྱུར་བའི་གཡུང་དྲུང་དུ་གྱུར་ཅིག མི་གཞིག་པའི་རྡོ་རྗེ་གྱུར་ཅིག ། མི་ནུབ་པའི་
275

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྒྱལ་མཚན་དུ་གྱུར་ཅིག ། འཆི་བ་མེད་པའི་ཚེའི་རིག་འཛིན་ཐོབ་པར་གྱུར་ཅིག ། ཅེས་བརྗོད་ལ་མེ་ཏོག་
གཏོར། རྒྱལ་མཚན་རྩེ་མོ་དབང་གིས་ཞེས་སོགས་ལྟ་བུའི་བཀྲ་ཤིས་བྱའོ། །
གཉིས་པ་ཉམས་པ་གསོལ་ལ། ཚེ་ཉམས་པ་གསོ་བ། སྟོབས་དངབསོད་ནམས་ཉམས་པ་གསོ་བ། དམ་
ཚིག་དང་སྡོམ་པ་ཉམས་པ་གསོ་བ་གསུམ་ལས། དང་པོ་ནི། མདུན་གྱི་ཚེ་དཔག་མེད་རིགས་ལྔའི་ཕྱག་མཚན་
བུམ་པའི་ནང་གི ཞེས་པ་ནས། འོད་ཟེར་འཕྲོས། འབྱུང་བ་ནམ་མཁའ་རླུང་མེ་དང་ཆུ་དང་སའི་བཅུད་
ཐམས་ཅད་བདུད་རྩི་ལྗང་ཁུ་དང་སྔོན་པོ་དང་དམར་པོ་དང་དཀར་པོ་དར་སེར་པོའི་རྣམ་པར་ནམ་མཁའི་ཁམས་
གང་བར་བཀུག་ནས་སྔགས་འཕྲེང་ལ་ཐིམ། དེ་ལས་བདུད་རྩིའི་རྒྱུན་ཞེས་པ་ནས། དག་པར་བཀྲུས་པས་ནད་
གདོན་སྡིག་སྒྲིབ་ཐམས་ཅད་དག ཁྱད་པར་དུ་ཡང་འབྱུང་བའི་སྒོ་ནས་ཚེ་ཉམས་པའི་ཉེས་སྐྱོན་སྦྱངས་ནས་ཚེ་
ཉམས་པ་སོར་ཆུད། འཆི་བ་མེད་པའི་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག ། སྔགས་རིང་
ཐུང་གཉིས་ཀའམ། ཨ་ མ་ར་ཎི་གཉིས་ཀ་བརྗོད་དེ། སྐལ་ལྡན་རིགས་ཀྱི་བུ་འདི་དག་ལ་ཚེ་དབང་དུ་གྱུར་
ཅིག ། སོགས་སྔར་བཞིན་དང་། ཆོས་སྐུ་ནམ་མཁའ་བཞིན་དུ་ཞེས་ལྟ་བུའི་བཀྲ་ཤིས་བྱའོ། །གཉིས་པ་སྟོབས་
དང་བསོད་ནམས་ཉམས་པ་གསོ་བ་ནི། མདུན་གྱི་ཚེ་དཔག་མེད་རིགས་ལྔའི་ཞེས་པ་ནས། འོད་ཟེར་འཕྲོས།
ཚངས་པ་དང་བརྒྱ་བྱིན་ལ་སོགས་པ་ལྷ་ཚེ་རིང་པོ་རྣམས་དང་། འཁོར་ལོས་བསྒྱུར་བའི་རྒྱལ་པོ་ལ་སོགས་པ་མི་ཚེ་
རིང་པོ་རྣམས་དང་། དགའ་བོ་དང་ཉེ་དགའ་ལ་སོགས་པའི་ཀླུ་ཚེའི་རང་པོ་རྣམས་དང་། བླ་མ་རྒྱལ་བ་སྲས་
བཅས་ཐམས་ཅད་ཀྱི་སྐུ་ཚེ་བསོད་ནམས་དང་། འགྲོ་བ་ཐམས་ཅད་ཀྱི་ཚེ་དང་བསོད་ནམས་དང་། སྲིད་པ་
གསུམ་གྱི་ཕུན་ཚོགས་ཐམས་ཅད་དང་། དེ་རྣམས་ཀྱི་བཀྲག་མདངས་གཟི་བརྗིད་ཐམས་ཅད། བཀྲ་ཤིས་པའི་
རྟགས་བརྒྱད། རྒྱལ་སྲིད་རིན་པོ་ཆེ་སྣ་བདུན། བཀྲ་ཤིས་པའི་རྫས་བརྒྱད་ལ་སོགས་པའི་རྣམ་པར་བཀུག་ནས་
སྔགས་ཕྲེང་ལ་ཐིམ། དེ་ལས་བདུད་རྩིའི་རྒྱུན་ཞེས་པ་ནས། སྡིག་སྒྲིབ་ཐམས་ཅད་དག ཁྱད་པར་དུ་ཡང་
སྟོབས་དང་བསོད་ནམས་ཉམས་པའི་ཉེས་སྐྱོན་སྦྱངས། སྟོབས་དང་བསོད་ནམས་ཉམས་པ་སོར་ཆུད། ཚངས་
པ་དང་བརྒྱ་བྱིན་དང་འཁོར་ལོས་བསྒྱུར་བའི་རྒྱལ་བོ་དང་སྐལ་བ་མཉམ་པའི་འཆི་མེད་ཚེའི་རིག་འཛིན་ཐོབ་བྱུང་
སྙམ་པའི་མོས་པ་མཛོད་ཅིག ། ཅེས་དང་། ཨ་མ་ར་ཎི་དང་། སྐལ་ལྡན་རིགས་ཀྱི་བུ་ཞེས་སོགས་དང་། སྟོན་
པ་བླ་མེད་སངས་རྒྱས་རིན་པོ་ཆེ། ཞེས་སོགས་བཀྲ་ཤིས་བྱའོ། །གསུམ་པ་དམ་ཚིག་དང་སྡོམ་པ་ཉམས་པ་གསོ་
བ་ནི། མདུན་གྱི་ཚེ་དཔག་མེད་རིགས་ལྔའི་ཞེས་པ་ནས། འོད་ཟེར་འཕྲོས། རྒྱལ་བ་ཚེ་དཔག་མེད་ལ་སོགས་པ་
ཚེ་འཁྲིད་བརྒྱུད་པའི་བླ་མ་རྣམས་དང་། ཡི་དམ་ལྷ་ཚོགས་སངས་རྒྱས་བྱང་སེམས་ཉན་རང་དཔའ་བོ་མཁའ་
276

༄༅། །འཇམ་དབྱངས་ནས་རྗེ་རིན་པོ་ཆེ་སོགས་ལ་བརྒྱུད་པའི་འཇམ་ལུགས་ཚེ་དཔག་མེད་ལྷ་ལྔའི་རྗེས་གནང་། །
འགྲོ་ཆོས་སྐྱོང་སྲུང་མའི་ཚོགས་དང་། ལྷ་མིའི་རིག་འཛིན་ཆེན་པོ་རྣམས་ཀྱི་སྐུ་གསུང་ཐུགས་ཀྱི་བྱིན་རླབས་ནུས་
མཐུ་ཐམས་ཅད་སྐུ་གཟུགས་དང་ཡིག་འབྲུ་དང་ཕྱག་མཚན་གྱི་རྣམ་པར་བཀུག་ནས་སྔགས་ཕྲེང་ལ་ཐིམ། ཞེས་
པ་ནས། སྡིག་སྒྲིབ་དག ཁྱད་པར་དུ་ཡང་དམ་ཚིག་དང་སྡོམ་པ་ཉམས་པའི་ཉེས་སྐྱོན་སྦྱངས། དམ་ཚིག་དང་
སྡོམ་པ་ཉམས་པ་སོར་ཆུད། འཆི་མེད་ནས། སྙམ་པའི་མོས་བ་མཛོད་ཅིག ། ཨ་མ་ར་ཎི་དང་། སྐལ་ལྡན་
རིགས་ཀྱི་བུ་ཞེས་སོགས་དང་། མི་འགྱུར་ལྷུན་པོ་སྐུ་ཡི་ཞིས་སོགས་མཀྲ་ཤིས་བྱའོ། །
གསུམ་པ་ཚེ་སྙིམ་པ་ནི། རང་གི་ཐུགས་ཀའི་ཧཱི ཡིག་ལས་འོད་ཟེར་འཕྲོས། ནུབ་ཕྱོགས་བདེ་བ་ཅན་
ནས་རྒྱལ་བ་ཚེ་དཔག་མེད་ལ་ཚེ་འཁྲིད་བརྒྱུད་པའི་བླ་མ་ཡི་དམ་ལྷ་ཚོགས་སངས་རྒྱས་བྱང་སེམས་ཐམས་ཅད་
ཀྱིས་བསྐོར་བ་སྤྱན་དྲངས། བུམ་ནང་གི་ཚེ་དཔག་མེད་རྣམས་ལ་ཐིམ། དེ་རྣམས་འོད་དུ་ཞུ་ནས་ཁྱེད་རྣམས་ཀྱི་
སྤྱི་བོ་ནས་ཐིམ། ཁྱེད་རྣམ་པའི་ལུས་ངག་ཡིད་གསུམ་དང་ཚེ་དཔག་མེད་ཀྱི་སྐུ་གསུང་ཐུགས་དབྱེར་མེད་དུ་གྱུར་
ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག ། ཅེས་བརྗོད་ནས་ཚེ་བུམ་སློབ་མའི་སྤྱི་
བོར་བཞག་ནས། བཅོམ་ལྡན་འདས་མགོན་པོ་ཚེ་དཔག་མེད། རྗེ་བཙུན་འཇམ་པའི་དབྱངས། སློབ་དཔོན་
དཔའ་བོ་རྡོ་རྗེ། ཆོས་ཀྱི་རྒྱལ་པོ་ཙོང་ཁ་བ་ཆེན་པོ། ། པཎ་ཆེན་ཆོས་ཀྱི་རྒྱལ་མཚན། གྲུབ་མཆོག་ཆོས་ཀྱི་རྡོ་རྗེ།
རྒྱལ་བ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན་ནས། རྡོ་
རྗེ་འཆང་བློ་བཟང་སྦྱིན་པའི་བར་གྱི་དཔལ་ལྡན་བླ་མ་རྣམས་ཀྱིས་བྱིན་གྱིས་རློབས་ཤིག གཞན་ཡང་རྩ་བརྒྱུད་
ཀྱི་བླ་མ་རྣམས་དང་རྒྱལ་བ་ཞི་ཁྲོ་ཐམས་ཅད་ཀྱིས་བྱིན་གྱིསx། ཁྱེད་རྣམས་ཀྱིས་རྡོ་རྗེ་སློབ་མ་འདི་དག་ལ་གནོད་
པའི་ནད་གདོན་བགེགས་བར་དུ་གཅོད་པའི་གནོད་པ་ཐམས་ཅད་དང་། ཁྱད་པར་དུ་ཚེ་ལ་བར་དུ་གཅོད་པའི་
མི་མ་ཡིན་གྱི་གནོད་པ་དང་། དུས་མ་ཡིན་པར་འཆི་བའི་འཇིགས་པ་ཐམས་ཅད་ལས་སྲུངས་ཤིག སྐྱོབས་
ཤིག ། ཅེས་དང༌། གཟུངས་རིང་ཐུང་གཉིས་ཚར་གཅིག་བཟླའོ། ། ཚེ་ཆང་ལ་བརྟེན་ནས་དབང་བསྐུར་བ་ནི།
ཚེ་ཆང་འདི་ཉིད་བདུད་རྩི་ལྔའི་ངོ་བོར་བྱིན་གྱིས་བརླབས་ཤིང་། དེའི་སྟེང་དུ་ཡི་གེ་གསུམ་སྟེང་ནས་སྟེང་དུ་
བརྩེགས་པ་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་
བདུད་རྩི་དང་། དཔའ་བོ་དང་རྣལ་འབྱོར་མ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་རྣམས་བཀུག་
ནས་དེ་ལ་ཐིམ་པར་གྱུར། དེ་ལྟ་བུའི་བདུད་རྩི་དེ་ཉིད་གསོལ་བས་ལུས་ཀྱི་རྩ་རླུང་ཐིག་ལེ་ཉམས་པ་སོར་ཆུད།
འཆི་མེད་ནས། མོས་པ་མཛོད་ཅིག ། དམ་རྫས་འཆི་མེད་བདུད་རྩིའི་ཟས། ། དེ་རིང་བུ་ཡིས་བཏུང་བར་
བགྱིས། ། ང་ཡིས་བསྒོམས་པའི་བཀའ་མ་བཅག ། སྒྲུབ་ལ་ནན་ཏན་གཅེས་སུ་གྱིས། ། ཞེས་ཚེ་ཆང་
277

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྦྱིན། །གསུམ་པ་ཚེ་རིལ་ལ་བརྟེན་ནས་དབང་བསྐུར་བ་ནི། ཚེ་རིལ་འདི་ཉིད་ཀྱང་བྱང་སེམས་ཀྱི་བྱིན་རླབས་
དང༌། སྨན་དང་རྩི་བཅུད་ཀྱི་ནུས་པ་རྣམས་བཀུག་ནས་བསྟིམས་ནས་བྱིན་གྱིས་བརླབས་པ་ཡིན་པས། འདི་
གསོལ་བས་གདོན་དང་ནད་རིགས་བཞི་བརྒྱ་རྩ་བཞི་ལ་སོགས་པ་ཐམས་ཅད་ཞི་ནས་འཆི་མེད་ནས་མཛོད་
ཅིག ། བཀྲ་ཤིས་ཚེ་བརྟན་དཔལ་གྱི་ཟས། ། སྙིང་པོ་བསྡུས་པའི་བཅུད་འདི་ནི། ། དེ་རིང་བུ་ཡིས་བཟའ་
བར་བགྱིས། ། འདི་ཟོས་སངས་རྒྱས་ཚེ་དཔག་མེད། ། ཞལ་ཟས་བསྟེན་ན་ནད་ཀུན་ལས། ། གྲོལ་འབྱུང་
འདི་ལ་ཐེ་ཚོམ་མེད། ། བཞི་བ་ཚེ་སྤེལ་བ་ནི། ཁྱེད་རང་རྣམས་གྱི་སྟེང་གི་ནམ་མཁའ་རྒྱལ་བ་ཚེ་དཔག་མེད་ལ་
ཚེ་འཁྲིད་བརྒྱུད་པའི་བླ་མ་རྣམས་དང་། སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་
ཚོགས་ཐམས་ཅད་དང་། ལྷ་མིའི་རིག་འཛིན་གྱི་ཚོགས་ཀྱིས་བསྐོར་ནས་བཞུགས་པ་རྣམས་ཀྱིས་མེ་ཏོག་གི་ཆར་
འབེབས་པ་དང་། རོལ་མོའི་སྒྲ་སྒྲོགས་པ་དང་། བཀྲ་ཤིས་ཀྱི་གླུ་དབྱངས་ཀྱིས་ཤིས་པ་བརྗོད་པ་གྱུར། ཕུན་
སུམ་ཚོགས་པ་མངའ་བ་གསེར་གྱི་རི་བོ་འདྲ། ། ཞེས་སོགས་དང་། སྦྱིན་པའི་སྟོབས་ཀྱིས་སངས་རྒྱས་ཞེས་
སོགས་སོ་སོར་རམ། ཡང་ན། ཕྱིན་དྲུག་སྟོབས་ཀྱིས་ཞེས་ཐུན་མོང་དུ་བྱ་ཞིང་། གཞན་ཡང་བཀྲ་ཤིས་ཅི་རིགས་
དང༌། དེ་ནས་གཏང་རག་གི་མཎྜལ་དང་། མཇུག་ཆོ་ག་རྣམས་སྤྱི་ལྟར་བྱའོ། ། ཅེས་པ་འདི་ཡང་ཤཱཀ་བཙུན་
བཤད་སྒྲུབ་མིང་ཅན་གྱིས་དམ་པ་སྔ་མའི་བཤད་སྲོལ་ལྟར་བགྱིས་སོ། ། མངྒ་ལཾ། །། ། །
ཡང་གྲུབ་རྒྱལ་མའི་ལུགས་ཀྱི་རྗེས་གནང་ལ་ཚེ་དཔག་མེད་ལྷ་ལྔའི་སྣོན་པ་བཏབ་ནས་དབང་བསྐུར་བའི་
ཚུལ་ཞིག་འབྱུང་བ་འདི་སྒོས་སུ་བྱས་ནའང་ལེགས་འདུག་པས་འདི་ལྟར་བྱ་སྟེ། སྐྱབས་སེམས་སྔོན་དུ་བཏང་ནས།
སྭ་བྷཱ་ཝས་སྦྱངས། སྟོང་བའི་ངང་ལས་པདྨ་དང་ཟླ་བའི་གདན་ལ་རང་གི་སེམས་ཉིད་ཡི་གེ་ཧཱི༔དམར་པོ་དེ་
ཡོངས་སུ་གྱུར་པ་ལས། རྒྱལ་བ་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པ་མཉམ་བཞག་གི་
ཕྱག་རྒྱའི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། དར་གྱི་ན་བཟའ་དང་རིན་པོ་ཆེའི་
རྒྱན་གྱིས་བརྒྱན་ཅིང་། ཞབས་རྡོ་རྗེའི་སྐྱིལ་སྲུང་གིས་བཞུགས་པ། དེའི་ཐུགས་གར་པདྨ་འདབ་མ་བཞི་བ་ཟླ་
གདན་དང་བཅས་པ། དེའི་དབུས་སུ་སངས་རྒྱས་ཚེ་དཔག་མེད། ཤར་དུ་རྡོ་རྗེ་ཚེ་དཔག་མེད། ལྷོར་རིན་ཆེན་
ཚེ་དཔག་མེད། ནུབ་ཏུ་པདྨ་ཚེ་དཔག་མེད། བྱང་དུ་ལས་ཀྱི་ཚེ་དཔག་མེད། དེ་ཐམས་ཅད་ཀྱང་སྐུ་མདོག་
དམར་བོ་ཞལ་གཅིག་ཕྱག་གཉིས་ལ། ནས། སྐྱིལ་ཀྲུང་གིས་བཞུགས་པར་གྱུར་པའི་སྤྱི་བོར་ཨོཾ། མགྲིན་པར་
ཨཱ༔ ཐུགས་ཀར་ཧཱུཾ། ཐུགས་ཀའི་ཧཱིའམ་ཧཱུཾ་ལས་འོད་ཟེར་འཕྲོས། བདེ་བ་ཅན་ནས་རྒྱལ་བ་ཚེ་དཔག་མེད་
རིགས་ལྔའི་ལྷ་ཚོགས་རྣམས་སྤྱན་དྲངས། ཛ ཧཱུྃ་བཾ་ཧོ༔ སླར་ཡང་ཐུགས་ཀའི་ནས་འཕྲོས་དབང་གི་ལྷ་རིགས་ལྔ་
278

༄༅། ། འཇམ་དབྱངས་ནས་རྗེ་རིན་པོ་ཆེ་སོགས་ལ་བརྒྱུད་པའི་འཇམ་ལུགས་ཚེ་དཔག་མེད་ལྷ་ལྔའི་རྗེས་གནང་། །
འཁོར་བཅས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས།
ནས། ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་སྤྲུལ་སྐུ་ཚེ་དཔག་མེད་ཀྱིས་དབུ་བརྒྱན་པར་གྱུར།
མཆོད་པ། ཨོཾ་ཨཱརྱ་ཨ་པ་ར་མི་ཏ་སཔཱ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུྃ་སྭཱ་ཧཱ། ནས། ཤཔྟའི་བར་གྱིས་མཆོད། འཇིག་
རྟེན་འདྲེན་པའི་གཙོ་བོ་ཚེ་དཔག་མེད། ། ཞེས་སོགས་ཀྱིས་བསྟོད་ལ། ཨ་མ་ར་ཎི་དང་། ཨོཾ་བུདྡྷ་ཨཱ་ཡུཛྙཱ་ན་
སིདྷི་ས་མ་ཡེ་སྭཱ་ཧཱ། ཞེས་པ་གཉིས་དང་། བཛྲ་དང་། རཏཱ་ཨཱ་ཡུཛྙཱ་ན་དང་། པདྨ་ཨཱ་ཡུཛྙཱ་ན་དང་། ཀརྞཿ ཨཱ་
ཡུཛྙཱ་ན་ཞེས་སྦྱར་བ་བཟླས་ནས་ཡིག་བརྒྱ་བརྗོད་ཅིང༌། མཆོད་བསྟོད་བྱ། དེ་ནས་བུམ་པའི་ནང་དུ་ཚེ་དཔག་
མེད་རིགས་ལྔ་བསྐྱེད་རྒྱུ་བྱུང་ན་ལེགས་མོད། འདིར་མ་བསྐྱེད་ཀྱང་སློབ་མ་བསངས་སྦྱངས། ། སྟོང་བའི་ངང་
ལས་པད་ཟླའི་གདན་ལ་སློབ་མ་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པར་གྱུར་པའི་སྙིང་ཁར་
པདྨ་འདབ་མ་བཞི་པའི་དབུས་དང་ཕྱོགས་བཞིར་པདྨ་དམར་པོ་དང་ཟླ་བའི་གདན་རེ་རེ། ཞེས་བརྗོད་དེ།
སློབ་དཔོན་རིན་པོ་ཆེ་བདག་ལ་ཚེ་དཔག་མེད་རིགས་ལྔའི་དབང་བསྐུར་དུ་གསོལ། ཞེས་གསོལ་བ་འདེབས་སུ་
གཞུག དེ་ནས། རང་གི་སྙིང་ཁར་བཞུགས་པའི་ཚེ་དཔག་མེད་རིགས་ལྔ་ལས་རང་འདྲ་གཉིས་པ་རེ་ཆད་ནས་
སློབ་མའི་སྙིང་ཁར་པདྨ་འདབ་མ་བཞི་བའི་དབུས་དང་ཕྱོགས་བཞིར་བཞུགས་པར་གྱུར་པ་ནི། དབུས་སུ་སངས་
རྒྱས་ཚེ་དཔག་མེད། ཤར་དུ་རྡོ་རྗེ་ཚེ་དཔག་མེད། ལྷོར་རིན་ཆེན་ཚེ་དཔག་མེད། ། ནུབ་ཏུ་པདྨ་ཚེ་དཔག་
མེད། བྱང་དུ་ལས་ཀྱི་ཚེ་དཔག་མེད། དེ་ཐམས་ཅད་ཀྱང་སྐུ་མདོག་དམར་པོ་ཞལ་གཅིག་ནས་རྡོ་རྗེའི་སྐྱིལ་ཀྲུང་
གིས་བཞུགས་པའི་ཐུགས་ཀའི་ཟླ་གདན་ལ་ཧི ཡིག་གི་མཐར་སྔགས་ཕྲེང་གིས་བསྐོར་བར་གྱུར། དེ་ནས། རང་
གི་སྙིང་ཁའི་སངས་རྒྱས་ཚེ་དཔག་མེད་ཀྱི་ཐུགས་ཀའི་ཧཱུཾ་དང་ཧི༔ལས་འོད་ཟེར་ཕྱོགས་བཅུར་འཕྲོས་པས་རྣམ་
སྣང་དང་རྣམ་སྣང་གི་རིགས་ཀྱི་སངས་རྒྱས་བྱང་སེམས་ཐམས་ཅད་རྣམ་སྣང་ཚེ་དཔག་མེད་ཀྱི་རྣམ་པར་སྤྱན་
དྲངས། སློབ་མའི་ལུས་ཀྱི་ཆ་ཐམས་ཅད་ནས་ཞུགས་སྙིང་ཁའི་རྣམ་སྣང་ཚེ་དཔག་མེད་ལ་ཐིམ་པས། ལུས་ཀྱི་
ནང་གང་། ཉོན་མོངས་པ་གཏི་མུག་དང་དེ་ལ་བརྟེན་ནས་སྲོག་གཅོད་པ་ལ་སོགས་པའི་སྡིག་སྒྲིབ་ནད་གདོན་
དང་བཅས་པ་ཐམས་ཅད་ཞི་བར་བྱས། ཚེ་དང་བསོད་ནམས་ལ་སོགས་པ་ཡོན་ཏན་ཐམས་ཅད་རྒྱུས་ཤིང་། མེ་
ལོང་ལྟ་བུའི་ཡེ་ཤེས་ཀྱི་རང་བཞིན་འཆི་མེད་ཚེའི་དངོས་གྲུབ་ཐོབ་བྱུང་སྙམ་པའི་མོས་པ་མཛོད། ཅེས་བརྡ་སྤྲད་
ནས༔ ལུས་ལ་རྣམ་སྣང་ཚེ་དབང་བསྐུར། ། བུ་ཁྱོད་འཆི་བདག་ལས་རྒྱལ་ཏེ། ། བསྐལ་བ་སྟོང་དུ་ཚེ་འཕེལ་
ནས། ། སྲོག་གཅོད་སྡིག་པ་དག་གྱུར་ཅིག ། ཅེས་བརྗོད་དེ་རྡོ་རྗེ་སློབ་མའི་སྙིང་ཁར་བཞག བུམ་པ་ཆུ་ཡོད་
ན་གཏོར་བཞིན་པར། ཨོཾ་བུདྡྷ་ཨཱ་ཡུཛྙཱ་ན་སོགས་ཀྱི་སྔགས་བརྗོད། དེ་ནས། རང་གི་སྙིང་ཁའི་རྡོ་རྗེ་ཚེ་དཔག་
279

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མེད་ཀྱི་ཐུགས་ཀའི་ཧཱུཾ་དང་ཧིཞེས་པ་ནས། འཕྲོས་པས་མི་བསྐྱོད་པ་དང་དེའི་རིགས་ཀྱི་སངས་རྒྱས་བྱང་
སེམས་ཐམས་ཅད་རྡོ་རྗེ་ཚེ་དཔག་མེད་ཀྱི་རྣམ་པར་སྤྱན་དྲངས། རྡོ་རྗེ་ཚེ་དཔག་མེད་ལ་ཐིམ་པས། ཞེས་པ་ནས།
ཉོན་མོངས་པ་ཞེ་སྡང་དང་དེ་ལ་བརྟེན་ནས་སྲོག་གཅོད་པ་ལ་སོགས་པའི་སྡིག་སྒྲིབ་ཞེས་པ་ནས། ཆོས་ཀྱི་
དབྱིངས་ཀྱི་ཡེ་ཤེས་ཀྱི་རང་བཞིན་འཆི་མེད་ཚེའི་ཞེས་པ་ནས། ལུས་ལ་རྡོ་རྗེ་ཚེ་དབང་བསྐུར། ། ཞེས་པ་ནས།
རྡོ་རྗེ་སྙིང་ཁར་འཇོག་པ་དང་། ཨོཾ་བཛྲ་ཨཱ་ཡུཛྙཱ་ན་ཞེས་སོགས་ཀྱི་སྔགས་བརྗོད། དེ་ནས། རང་གི་སྙིང་ཁའི་རིན་
ཆེན་ཚེ་དཔག་མེད་ཀྱི་ཐུགས་ཀའི་ཧཱུཾ་དང་ཧཱི ཞེས་པ་ནས། རིན་ཆེན་དང་རིན་ཆེན་གྱི་རིགས་ཀྱི་སངས་རྒྱས་
བྱང་སེམས་ཐམས་ཅད་རིན་ཆེན་ཚེ་དཔག་མེད་ཀྱི་རྣམ་པར་སྤྱན་དྲངས། རིན་ཆེན་ཚེ་དཔག་མེད་ལ་ཐིམ་པས།
ཞེས་པ་ནས། ཉོན་མོངས་པ་སེར་སྣ་དང་དེ་ལ་བརྟེན་ནས་སྲོག་གཅོད་པ་ལ་སོགས་པའི་སྡིག་སྒྲིབ་ཞེས་པ་ནས།
མཉམ་པ་ཉིད་ཀྱི་ཡེ་ཤེས་ཀྱི་རང་བཞིན་འཆི་མེད་ཚེའི་ཞེས་པ་ནས། ལུས་ལ་རིན་ཆེན་ཚེ་དབང་བསྐུར། ། ཞེས་
པ་ནས། ཨོཾ་རཏྣ་ཨཱ་ཡུཛྙཱ་ན་སོགས་ཀྱི་སྔགས་བརྗོད། དེ་ནས། རང་གི་སྙིང་ཁའི་པདྨ་ཚེ་དཔག་མེད་ཀྱི་ཐུགས་
ཀའི་ཧཱུཾ་དང་ཧི༔ ཞེས་པ་ནས། པདྨ་དང་པདྨའི་རིགས་ཀྱི་སངས་རྒྱས་བྱང་སེམས་ཐམས་ཅད་པདྨ་ཚེ་དཔག་མེད་
ཀྱི་རྣམ་པར་སྤྱན་དྲངས། པདྨ་ཚེ་དཔག་མེད་ལ་ཐིམ་པས། ཞེས་པ་ནས། ཉོན་མོངས་པ་འདོད་ཆགས་དང་དེ་
ལ་བརྟེན་ནས་སྲོག་གཅོད་པ་ལ་སོགས་པའི་སྡིག་སྒྲིབ་ཞེས་པ་ནས། སོ་སོར་རྟོག་པའི་ཡེ་ཤེས་ཀྱི་རང་བཞིན་འཆི་
མེད་ཚེའི་ཞེས་པ་ནས། ལུས་ལ་པདྨའི་ཚེ་དབང་བསྐུར། ། ཞེས་པ་ནས། ཨོཾ་པདྨ་ཨཱ་ཡུཛྙཱ་ན་སོགས་ཀྱི་སྔགས་
བརྗོད། དེ་ནས། རང་གི་སྙིང་ཁའི་ལས་ཀྱི་ཚེ་དཔག་མེད་ཀྱི་ཐུགས་ཀའི་ཧཱུྃ་དང་བྷི༔ ཞེས་པ་ནས། འཕྲིན་ལས་
དང་འཕྲིན་ལས་ཀྱི་རིགས་ཀྱི་སངས་རྒྱས་བྱང་སེམས་ཐམས་ཅད་ལས་ཀྱི་ཚེ་དཔག་མེད་ཀྱི་རྣམ་པར་སྤྱན་དྲངས།
ལས་ཀྱི་ཚེ་དཔག་མེད་ལ་ཐིམ་པས། ཞེས་པ་ནས། ཉོན་མོངས་པ་ཕྲག་དོག་དང་དེ་ལ་བརྟེན་ནས་སྲོག་གཅོད་པ་
ལ་སོགས་པའི་ཞེས་པ་ནས། བྱ་བ་གྲུབ་པའི་ཡེ་ཤེས་ཀྱི་རང་བཞིན་འཆི་མེད་ཚེའི་དངོས་གྲུབ་ཐོབ་བྱུང་སྙམ་པའི་
མོས་པ་མཛོད། ལུང་ལ་ལས་ཀྱི་ཚེ་དབང་བསྐུར། ། ཞེས་པ་ནས། ཨོཾ་ཀརྨཱ༔ ཨཱཡུཛྙཱ་ན་ཞེས་སོགས་ཀྱི་སྔགས་
བརྗོད། དེ་ནི་རྒྱལ་བའི་ལུགས་ཡིན་ལ། བསྡུ་ན། ། སྙིང་ཁའི་ཚེ་དཔག་མེད་རིགས་ལྔའི་ཐུགས་ཀའི་ཧིལས་
འོད་ཟེར་ཕྱོགས་བཅུར་འཕྲོས་པས། རིགས་ལྔ་དང་དེའི་རིགས་ཀྱི་སངས་རྒྱས་བྱང་སེམས་ཐམས་ཅད་ཚེ་དཔག་
མེད་རིགས་ལྔའི་རྣམ་པར་སྤྱན་དྲངས། ཚེ་དཔག་མེད་རིགས་ལྔ་ལ་ཐིམ་པས། སྐུའི་ཆ་ཐམས་ཅད་ནས་བདུད་
རྩིའི་རྒྱུན་བབས་པས་སློབ་མའི་ལུས་ཀྱི་ནང་གང་། ཉོན་མོངས་པ་དུག ལྔ་དང་དེ་ལ་བརྟེན་ནས་སྲོག་གཅོད་པ་
ལ་སོགས་པའི་སྡིག་སྒྲིབ་ཞེས་པ་ནས། ཡེ་ཤེས་ལྔའི་རང་བཞིན་འཆི་མེད་ཚེའི་དངོས་གྲུབ་ཐོབ་བྱུང་སྙམ་པའི་
280

༄༅། ། འཇམ་དབྱངས་ནས་རྗེ་རིན་པོ་ཆེ་སོགས་ལ་བརྒྱུད་པའི་འཇམ་ལུགས་ཚེ་དཔག་མེད་ལྷ་ལྔའི་རྗེས་གནང་། །
མོས་པ་མཛོད། ལུས་ལ་རིགས་ལྔའི་ཚེ་དབང་བསྐུར། ། ཞེས་སོགས་བརྗོད་ཅིང་། རྡོ་རྗེ་འཇོག་པ་དང་།
སྔགས་དེ་རྣམས་བརྗོད། འདི་གྲུབ་རྒྱལ་མའི་རྗེས་གནང་དང་སྦྱར་ནས་བྱེད་ན། བཀའ་བསྒོའི་གོང་དེར་བྱ་བར་
བཤད་ལ། སྒོས་སུ་བྱེད་ན། འཇིག་རྟེན་འདྲེན་པའི་གཙོ་བོ་ཚེ་དཔག་མེད། ། ཞེས་སོགས་ཀྱི་བཀྲ་ཤིས་དང་།
ཡང་ན། ཆོས་སྐུ་ནས་མཁའ་བཞིན་དུ་དབྱེར་མེད་ཀྱང་། ཞེས་སོགས་ཅི་རིགས་བྱའོ། ། ཞེས་པ་འདི་ཡང་བླ་
མ་བརྒྱུད་པའི་གསུང་གི་མན་ངག་ལ་བརྟེན་ནས་གཞན་རེ་གཉིས་ལ་ཕན་ཤས་ཆེ་སྙམ་སྟེ་བཤད་སྒྲུབ་མིང་ཅན་གྱིས་
བསྒྲིགས་པའི་ཡི་གེ་པ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། ། ། མངྒ་ལཾ། །
281

༄༅། ། ཚེ་དཔག་མེད་ཀྱི་རྣལ་འབྱོར་དང་བླ་མ་བརྒྱུད་པའི་
གསོལ་འདེབས་བཞུགས་སོ། །
གང་གི་མཚན་བརྗོད་དྲན་པས་ཀྱང་། ། འཆི་བདག་བདུད་ཀྱི་དཔུང་བཅོམ་ནས། ། འཆི་མེད་ཚེ་ཡི་
དཔལ་སྟེར་བ། ། ཚེ་དཔག་མེད་ལ་ཕྱག་འཚལ་བསྟོད། ། འདིར་བདག་ཉིད་ཀྱིས་ཉམས་སུ་ལེན་པའི་རིམ་པ་
ལྟར་ཚེ་དཔག་མེད་ཀྱི་རྣལ་འབྱོར་རྒྱུན་འཁྱེར་དུ་བྱེད་པ་ནི། སྐྱབས་སེམས་སོགས་སྔོན་དུ་བཏང་ནས། རང་
ཉིད་སྐད་ཅིག་གིས་རྒྱལ་བ་ཚེ་དཔག་མེད་ཞལ་གཅིག་ཕྱག་གཉིས་པར་གྱུར། རང་གི་ཐུགས་ཀའི་ཧི ཡིག་ལས་
འོད་ཟེར་འཕྲོས་པས། བདེ་བ་ཅན་ནས་མགོན་པོ་ཚེ་དཔག་མེད་ཡབ་སྲས་འཁོར་དང་བཅས་པ་སྤྱན་དྲངས།
ཨོཾ་ཨ་པ་ར་མི་ཏ་ཨཱ་ཡུཛྙཱ་ན་ས་པཱ་རི་ཝ་ར་ཨེ་ཧྱ་ཧི། མདུན་གྱི་ནམ་མཁར་མ་བྱས་གཏེགས་པའི་རིན་པོ་ཆེའི་ཁྲིའི་
སྟེང་དུ་པདྨ་དང་ཟླ་བའི་གདན་ལ་རྒྱལ་བ་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པ། མཉམ་
གཞག་གི་ཕྱག་རྒྱའི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། དབུ་རྒྱན་ལ་སོགས་པ་རིན་
པོ་ཆེའི་རྒྱན་སྣ་ཚོགས་པས་བརྒྱན་ཅིང་། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། མཚན་དཔེས་སྤྲས་པའི་སྐུ་
ལས་འོད་ཟེར་གྱི་ཚོགས་དཔག་ཏུ་མེད་པ་འཕྲོབ། དེའི་གཡས་སུ་སྤྱན་རས་གཟིགས། གཡོན་དུ་མཐུ་ཆེན་ཐོབ་
པ།. དེའི་མཐའ་སྐོར་དུ་རྒྱལ་བ་སྲས་བཅས་ཐམས་ཅད་ཀྱིས་བསྐོར་ནས་བཞུགས་པར་གྱུར། བསླུ་མེད་མཆོག་
གསུམ་འདུས་པའི་ངོ་བོ་ཉིད། ། ངན་འགྲོའི་འཇིགས་ལས་སྒྲོལ་པའི་དཔའ་བོ་མཆོག ། དག་པའི་ཞིང་དུ་
འདྲེན་པའི་ཐུགས་རྗེ་ཅན། ། མགོན་པོ་འོད་དཔག་མེད་ལ་ཕྱག་འཚལ་ལོ། ། བརྩེ་བའི་གཏེར་ཆེན་རྗེ་བཙུན་
སྤྱན་རེས་གཟིགས། ། མཐུ་སྟོབས་ནུས་པའི་མངའ་བདག་མཐུ་ཆེན་ཐོབ། ། འཁོར་ཚོགས་རྒྱལ་བ་སྲས་
བཅས་ཐམས་ཅད་ལ། ། བདག་ཅག་སྒོ་གསུམ་གུས་པས་ཕྱག་འཚལ་ལོ། ། ཆུ་བ་ཉིས་ཉེར་སྤྱོད་རོལ་མོ་འདོད་
ཡོན་ལྔ། ། རབ་འབྱམས་ཞིང་ན་མཆིས་པའི་མཆོད་ཚོགས་དང་། བདག་ལུས་ལོངས་སྤྱོད་དགེ་ཚོགས་མཎྜལ་
བཅས། ། ཐུགས་རྗེ་ཆེ་ལྡན་ཁྱེད་རྣམས་མཉེས་ཕྱིར་འབུལ། ། ཐོགས་མེད་ནས་བསགས་སྡིག་ལྟུང་ཐམས་
ཅད་དང་། ། ཚེ་མཐར་ཕྱིན་དང་བདེ་ལྡན་ཞིང་མཆོག་ཏུ། ། སྐྱེ་ལ་བར་དུ་གཅོད་པའི་ཉེས་པ་ཀུན། །
282

༄༅། ། ཚེ་དཔག་མེད་ཀྱི་རྣལ་འབྱོར་དང་བླ་མ་བརྒྱུད་པའི་གསོལ་འདེབས། །
ནོངས་ཤིང་འགྱོད་པའི་ ཡིད་ ཀྱིས་ སོ་ སོར་ བཤགས། ། རང་གཞན་སྐྱེ་འཕགས་ཀུན་གྱིས་ ལེགས་ བསྐྲུན་
པའི། ། རྣམ་དཀར་དགེ་ཚོགས་རྣམས་ལ་རྗེས་ཡི་རང་། ། མ་ལུས་ཕྱོགས་བཅུར་བཞུགས་པའི་ རྒྱལ་ པ་
ལ། ། ཆོས་ཀྱི་འཁོར་ལོ་དམ་པ་བསྐོར་བར་བསྐུལ། ། དེ་དག་སེམས་ཅན་ཀུན་གྱི་དོན་གྱི་ཕྱིར། ། བསྐལ་
བརྒྱུར་མྱ་ངན་མི་འདའ་གསོལ་བ་འདེབས། ། འདིས་མཚོན་ལེགས་ཚོགས་ཇི་སྙེད་མཆིས་པ་ཀུན། ། བདེ་
ལྡན་ཞིང་སྐྱེ་སངས་རྒྱས་ཐོབ་ཕྱིར་བསྔོ། ། ཞེས་ཡན་ལག་བདུན་ལ་བྱ། ཅུང་ཟད་སྤྲོ་ན། བདེ་གཤེགས་མའམ།
ཉི་གཞོན་འཆར་ཀ་མ་གཉིས་གང་རུང་བརྗོད་པའི་མཐར། སྐྱབས་གནས་ཀུན་འདུས་ཀྱི་ངོ་བོ་རྒྱལ་བ་ཚེ་དཔག་
མེད་དང་། མགོན་པོ་སྤྱན་རས་གཟིགས་དབང་ཕྱུག མཐུ་ཆེན་ཐོབ་སོགས་འཁོར་དང་བཅས་པ་ཐམས་ཅད་
ལགསོལ་བ་འདེབས་སོ། ། ཞེས་ལན་གསུམ་སོགས་དང་། དེ་དང་སྦྲེལ་ནས་བདག་ལ་འཆི་མེད་ཚེའི་རིག་
འཛིན་སྩལ་དུ་གསོལ། འདི་ནས་ཤི་འཕོས་མ་ཐག་ཏུ་བདེ་བ་ཅན་གྱི་ཞིང་དུ་སྐྱེ་བར་འགྱུར་བར་བྱིན་གྱིས་རློབ་ཏུ་
གསོལ། ། ཞེས་གསོལ་འདེབས་ཅི་ནུས་བྱས་པའི་མཇུག་ཏུ། སྐྱབས་གནས་ཐམས་ཅད་ཀྱི་སྐུའི་ཆ་དང་ཚེ་
དཔག་མེད་ཀྱི་ཕྱག་གི་བུམ་པ་ལས་འཆི་མེད་ཚེའི་བདུད་རྩིའི་རྒྱུན་བྱུང་ནས་རང་གི་ལུས་ཀྱི་ཆ་རྣམས་ལ་ཐིམ་པར་
གྱུར་ཞེས་བརྗོད་ཅིང་བསམ། མཐར་སྐྱབས་གནས་རྣམས་རང་གི་སྙིང་གར་ཐིམ་པས་རང་ཉིད་རྒྱལ་བ་ཚེ་དཔག་
མེད་ཞལ་གཅིག་ཕྱག་གཉིས་པའི་སྐུར་གྱུར་པའི་ཐུགས་ཀའི་ཧི ལས་འོད་ཟེར་འཕྲོས་པས། སྲིད་ཞིའི་ཚེ་དཔལ་
བསོད་ནམས་ཐམས་ཅད་འོད་དང་བདུད་རྩི་ཁ་དོག་སྣ་ཚོགས་པ་དང་བཀྲ་ཤིས་པའི་རྟགས་བརྒྱུད་ཀྱི་རྣམ་པར་
བཀུག་ནས་སྙིང་ཁའི་ཧི༔ཡིག་སྔགས་ཕྲེང་དང་བཅས་པ་ལ་ཐིམ་པར་གྱུར་པར་བསམས་ལ། ཨོཾ་ཨ་མ་ར་ཎི་ཛི་
ཝནྟི་ཡེ་སྭཱ་ཧཱ། བརྒྱ་རྩ་སོགས་ཅི་འགྲུབ་དང་། འདོད་ན་གཟུངས་རིང་ཀྱང་བཟླའོ། ། མཐར་ཡིག་བརྒྱུའམ།
ཨོཾ་བཛྲ་ས་ཏྭ་ཧཱུཾ། ལན་གསུམ་དང་། དགེ་བ་འདི་ཡིས་མྱུར་དུ་བདག ། ཚེ་དཔག་མེད་མགོན་འགྲུབ་གྱུར་
ནས། ། ཞེས་སོགས་དང་། དུས་མིན་འཆི་བའི་མཚན་མ་མཐོང་བ་ན། ། ཞེས་སོགས་དང་། འདི་ནས་ཉིང་
མཚམ་སྦྱར་མ་ཐག ། ཞེས་སོགས་བསྔོ་སྨོན་ཅི་རིགས་བྱའོ། །
ན་མོ་མལྷུ་གྷོ་ཥ་ཡ། བསྐལ་བཟང་རྒྱལ་པའི་དབང་པོ་ཤཱཀྱའི་ཏོག ། རྒྱལ་ཚབ་དམ་པ་མི་ཕམ་འཇམ་
པའི་དབྱངས། ། སྤྱན་རས་གཟིགས་དབང་ཕྱག་ན་རྡོ་རྗེ་སོགས། ། སངས་རྒྱས་བྱང་སེམས་རྣམས་ལ་གསོལ་
བ་འདེབས། ། ཨིཎྜ་བྷུ་ཏི་དང་ལ་ལྡན་ས་ར་ཧ། ། ལྟུ་ཧི་དྲིལ་བུ་བ་དང་ནག་པོ་སྤྱོད། ། ཀླུ་སྒྲུབ་ཟླ་གྲོགས་
ཐོགས་མེད་སྐུ་མཆེད་སོགས། འཕགས་ཡུལ་པཎ་གྲུབ་རྣམས་ལ་གསོལ་བ་བདེབས། ། སྣང་བ་མཐའ་ཡས་
དཔལ་ལྡན་མར་མེ་མཛད། ། སྤྱན་རས་གཟིགས་དབང་འབྲོམ་སྟོན་ཐམས་ཅད་མཁྱེན། ། སྲོལ་འཛིན་ཟླ་
283

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མེད་བུ་ཏོ་གླང་ཤུར་སོགས། | བཀའ་གདམས་བརྒྱུད་པ་རྣམས་ལ་གསོལ་བ་འདེབས། ། རྒྱལ་བ་གཉིས་པ་རྗེ་
བཙུན་བློ་བཟང་གྲགས། ། རིགས་པའི་དབང་ཕྱུག་རྒྱལ་ཚབ་ཐམས་ཅད་མཁྱེན། ། མདོ་སྔགས་བསྟན་པའི་
མངའ་བདག་མཁས་གྲུབ་རྗེ། ། འདུལ་བ་འཛིན་པའི་ཞབས་ལ་གསོལ་བ་འདེབས། ། བློ་བཟང་ཆོས་ཀྱི་རྒྱལ་
མཚན་འཛིན་པའི་མཆོག། ངག་གི་དབང་ཕྱུག་བློ་བཟང་རྒྱ་མཚོའི་སྡེ། ། མཆོག་སྤྲུལ་བློ་བཟང་ཡེ་ཤེས་བསྟན་
པའི་དཔལ། ། བསྐལ་བཟང་རྒྱ་མཚོའི་ཞབས་ལ་གསོལ་བ་འདེབས། ། པཎ་ཆེན་སྤྲུལ་སྐུ་དཔལ་ལྡན་ཡེ་ཤེས་
དབང་། ། རྡོ་ རྗེ་འཛིན་པ་རྒྱལ་སྲས་པཎྜིཏ། ། གྲུབ་པའི་དབང་ཕྱུག་བློ་གྲོས་རྒྱ་མཚོ་སོགས། ། བཤེས་
གཉེན་དམ་པ་རྣམས་ལ་གསོལ་བ་འདེབས། ། སྐྱེ་བ་ཀུན་ཏུ་ཞེས་སོགས་ཀྱང་བརྗོད་པར་བྱའོ། ། ཚུལ་འདི་
བསྐུལ་ཞིང་ བསྒྲུབས་པའི་དགེས། ། འཆི་མེད་ཚེ་ ཡི་ དཔལ་ ཐོབ་ ཅིང་། ། བདེ་ལྡན་ཞིང་སྐྱེ་ཚེ་ རབས་
ཀུན། ། དམ་པའི་མགོན་གྱིས་རྗེས་འཛིན་ཤོག ། ཅེས་ཚེ་དཔག་མེད་ཀྱི་རྣལ་འབྱོར་དང་། བླ་མ་བརྒྱུད་པའི་
གསོལ་འདེབས་མདོར་བསྡུས་པ་འདི་ནི་དད་དང་རྣམ་དཔྱོད་ལྡན་པའི་ཟམ་ཐད་མདོའི་དགེ་སློང་བློ་གྲོས་ཀུན་
དགས་འདི་ལྟ་བུ་ཞིག་གྱིས་དང་ཉིད་ཀྱི་གསུང་འབུམ་གྱི་ནང་དུ་བག་ཆགས་ཙམ་འཇོག་ཕྱིར་ཁོ་བོ་རང་ཉིད་ཀྱི་
ལག་གིས་པར་དུ་བརྐོ་བར་བྱའོ་ཞེས་བསྐུལ་བས་བརྟེན་དང་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་ཅོ་ནེའི་
དགོན་ཉིད་དུ་སྦྱར་བ་སྟེ་བར་གྱི་ཡི་གེ་བ་ནི་དགེ་སློང་གྲགས་པ་དཔལ་འབྱོར་རོ། ། མངྒ་ལཾ། །
284

༄༅། ། འཇམ་དབྱངས་དཀར་པོའི་སྒྲུབ་ཐབས་བློ་གྲོས་མིག་འབྱེད་
ཅེས་བྱ་བ་བཞུགས་སོ། །
ཀེ་ལ་ཤ་ཡི་མདངས་འཛིན་གཞོན་ནུའི་སྐུ། ། ཚངས་དབྱངས་སྟོང་གི་རྗེས་འགྲོ་སྙན་པའི་གསུང་། །
ཟབ་ཡངས་ རྒྱ་ མཚོའི་ གཏིང་ མཐའ་ མི་ མངོན་ ཐུགས། ། ལྷ་ མཆོག་ འཇམ་ པའི་ དབྱངས་ ལ་ གུས་ པས་
འདུད། ། མཁས་ མང་ བཞེད་སྲོལ་ དྲི་མེད་སྐྱེད་ཚལ་ ནས། ། གང་གི་ སྒྲུབ་ ཐབས་ ཆུ་ སྐྱེས་ གསར་ བའི་
ཕྲེང་། ། རྣམ་དཔྱོད་སོར་རྩེས་རབ་སྤེལ་དད་ལྡན་གྱི། ། བློ་གྲོས་རྣམ་པར་མཛེས་པའི་རྒྱན་དུ་སྦྱིན། ། དེ་ལ་
འདིར་རྗེ་བཙུན་འཇམ་དབྱངས་དཀར་པོའི་སྒྲུབ་ཐབས་འཆད་པ་ལ་གསུམ། སྔོན་འགྲོ། དངོས་གཞི། རྗེས་
ཀྱི་རིམ་པའོ། ། དང་པོ་ནི་ཤ་ཆང་སྒོག་བཙོང་སོགས་སྤངས་ནས་གཙང་སྤྲ་དང་ལྡན་པར་བྱས་ཏེ་སྟན་བདེ་བ་ལ་
འདུག་ལ། ཐོག་མར་སྐྱབས་འགྲོ་ནི་སྤྱི་དང་མཐུན་པར་བྱ་བའམ། ཡང་ན་དགེ་འདུན་ལ་སྐྱབས་སུ་མཆིའོ་ཞེས་
པའི་མཇུག་དུ། བཅོམ་ལྡན་འདས་འཇམ་པའི་དབྱངས་ཀྱི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་སུ་
མཆིའོ། ། ཞེས་ལན་གསུམ། སེམས་བསྐྱེད་པ་ནི། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་འཐོབ་པར་བྱ། དེའི་ཆེད་དུ་འཕགས་པ་འཇམ་དཔལ་དབྱངས་ཀྱི་སྒོམ་བཟླས་ཟབ་མོ་ལ་འཇུག་
པར་བགྱིའོ། ། ཞེས་ལན་གསུམ་བརྗོད། ཚོགས་ཞིང་ནི། ། རང་ཉིད་སྐད་ཅིག་གི་རྗེ་བཙུན་འཇམ་པའི་
དབྱངས་སུ་གྱུར་པར་བསམས་ལ། མཆོད་པ་ཡོད་ན་ཐུན་མོང་དུ་བྱིན་རླབས་བྱས་ཀྱང་རུང་། རང་གི་ཐུགས་
ཀའི་ཨ་དཀར་པོ་ལས་འོད་ཟེར་འཕྲོས་པས་རང་བཞིན་གྱི་གནས་ནས་རྗེ་བཙུན་འཇམ་དཔའི་དབྱངས་དཀར་པོ་
ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མཱ་ཛ༔ ཞེས་རྡོ་རྗེ་
བསྡུ་པའི་ཕྱག་རྒྱས་སྤྱན་དྲངས། ཨོཾ་ཨཱརྱ་མལྕུ་ཤྲཱི་ས་པཱ་རི་ཝཱ་ར་ཨརྒྱུ་ པྲ་ཏི་ཙྪ་ཡེ་སྭཱ་ཧཱ། ནས་ཤཔྟའི་བར་གྱིས་
མཆོད་ཅིང་། རི་བོང་འཛིན་པས་བསྟོད། རྒྱས་པར་འདོད་ན། འོག་ནས་འབྱུང་བའི་ཡན་ལག་བདུན་པ་བྱས་
ན་ཕུན་སུམ་ཚོགས་པར་འགྱུར། དཀོན་མཆོག་གསུམ་ལ་བདག་སྐྱབས་མཆི། ནས། སངས་རྒྱས་བྱང་ཆུབ་
ཡིད་ཀྱིས་བཟུང་། ཞེས་པའི་བར་རམ་མཇུག་གི་བར་ལན་གསུམ། སེམས་ཅན་ཐམས་ཅད་བདེ་བ་དང་ལྡན་
པར་གྱུར་ཅིག་སོགས་ཚད་མེད་བཞི་བསྒོམ། ། གཉིས་པ་དངོས་གཞི་ནི། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷ་ཝ་
285

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤུདྡྷོཉ་ཧཾ། འཁོར་འདས་ཀྱིས་བསྡུས་པའི་ཆོས་ཐམས་ཅད་རང་བཞིན་གྱིས་སྟོང་བ་ཉིད་དུ་གྱུར། སྟོང་པའི་
ངང་ལས་པཾ་ཡིག་དཀར་པོ་དེ་ཡོངས་སུ་གྱུར་བ་ལས་འོ་མའི་རྒྱ་མཚོ་དཀར་ཞིང་དྭངས་པ། པདྨོའི་དྲ་པས་ཁེབས་
ཤིང་མཐའ་ནེའུ་གསེང་གིས་འཁོར་ཡུག་ཏུ་བསྐོར་བ་ལ་པད་ཚལ་གྱིས་ཁྱབ་པ། གླང་པོ་ཆེ་ཐལ་དཀར་མཆེ་བ་
དྲུག་ལྡན་དལ་གྱིས་རྒྱུ་ཞིང་། ཆུ་བྱ་སྣ་ཚོགས་སྐད་སྙན་པར་སྒྲོགས་པ། མཚོའི་དབུས་སུ་པཾ་དཀར་པོ་ལས་པདྨ་
དཀར་པོ་འདབ་མ་སྟོང་དང་ལྡན་པ། གེ་སར་དམར་སེར། ལྟེ་བ་ལྗང་སེར་དུ་མཐོ་པའི་སྟེང་དུ་ཨ་ལས་ཟླ་བའི་
དཀྱིལ་འཁོར་ཉ་གང་བ་བསིལ་ཟེར་ཕྱོགས་བཅུར་འཕྲོ་བ། དེའི་དབུས་སུ་རིང་གི་སེམས་ཉིད་ཨ་དཀར་པོ་དྲི་མ་
མེད་པ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་མི་ཤེས་པའི་མུན་པ་བསལ་
ནས་ཤེས་རབ་ཀྱི་སྣང་བ་ལ་བཀོད། འོད་ཟེར་ཚུར་འདུས་ཡོངས་སུ་གྱུར་པ་ལས། རང་ཉིད་རྗེ་བཙུན་འཇམ་
པའི་དབྱངས་སྐུ་མདོག་སྟོན་ཀའི་ཟླ་བའི་མདངས་ལྟར་དཀར་ཞིང་དྲི་མ་མེད་པའི་ཆུ་ཤེལ་གྱི་ཕུང་པོ་བཞིན་དུ་
གསལ་ཞིང་དྭངས་པ། མཚན་དཔེའི་སྤྲས་ཤིང་། གཞོན་ནུ་བརྒྱད་གཉིས་ལོན་པའི་ན་ཚོད་ཅན། ཞལ་གཅིག་
ཕྱག་པ།ཉིས་པ། གཡས་ལེགས་པར་བརྐྱངས་པའི་མཆོག་སྦྱིན་གྱི་ཕྱག་རྒྱས་ཨུཏྤལའི་ཡུ་བ་ནས་འཛིན་པའི་འདབ་
མ་སྙན་གྱི་ཐད་དུ་ཁ་ཕྱེ་བའི་སྟེང་དུ་ཤེས་རབ་ཀྱི་རལ་གྲི་དང་། གཡོན་ཨུཏྤལའི་ཡུ་བ་ཐུགས་ཁར་བཟུང་པའི་
འདབ་མ་སྙན་གྱི་ཐད་ཀར་ཁ་ཕྱེ་བའི་སྟེང་ན་སྟོང་ཕྲག་བརྒྱ་བའི་གླེགས་བམ་བསྣམས་པ། རལ་པའི་ཟུར་ཕུད་ལྔ་
དང་ལྡན་ཞིང་ཐོར་ཚུགས་ཀྱི་རྩེ་མོར་རིན་པོ་ཆེའི་ཏོག་དང་། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན།
དཔུང་རྒྱན། ཕྱག་གདུབ། ཞབས་གདུབ། སྐ་རགས། དོ་ཤལ་སོགས་ཀྱིས་མཛེས་པར་བྱས་པ། དར་སྣ་
ཚོགས་ཀྱིས་སྟོད་གཡོགས་དང་སྨད་གཡོགས་ལྷབ་ལྷུབ་ཏུ་གསོལ་བ། ཞབས་རྡོ་རྗེ་སྐྱིལ་དཀྲུང་གིས་འཇའ་ཟེར་
འཁྲུགས་པའི་དབུས་ན་བཞུགས་པ། རང་གི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་ལས་འོད་ཟེར་འཕྲོས་
རང་བཞིན་གྱི་གནས་ནས་རྗེ་བཙུན་འཇམ་པའི་དབྱངས་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་་ཨོཾ་བཛྲ་ས་མཱ་ཛ༔ ས་སྤྱན་དྲངས། འདོད་ན། མཆོད་པ་ཡང་འབུལ་ཞིང་མ་བྱས་ཀྱང་མི་འགལ།
ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རིགས་ལྔ་
འཁོར་དང་བཅས་པ་ཨོཾ་བཛྲ་ས་མ་ཛ ས་སྤྱན་དྲངས་ནས་པཉྩ་ཀཱུ་ལ་སོགས་ཀྱིས་མཆོད། དེ་བཞིན་གཤེགས་པ་
ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་
བདུད་རྩིའི་གང་བའི་བུམ་པ་ཐོགས་ནས། ཨོཾ་སརྦ་ནས་ཤྲཱི་ཡེ་ཨཱཧཱུཾ། ཞེས་དབང་བསྐུར་བས་ལུས་ཐམས་ཅད་
བདུད་རྩིའི་རྒྱུན་གྱིས་གང་། དྲི་མ་ཐམས་ཅད་དག ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་མི་
བསྐྱོད་པས་དབུ་བརྒྱན་ པར་གྱུར་པར་བསམས་ལ། མཆོད་ པ་སྔར་བྱིན་གྱིས་མ་བརླབས་ན་འདིར་བྱིན་གྱིས་
286

༄༅། །འཇམ་དབྱངས་དཀར་པོའི་སྒྲུབ་ཐབས་བློ་གྲོས་མིག་འབྱེད། །
བརླབས་ཏེ་སྔར་བཞིན་ཕུལ། རི་བོང་འཛིན་པ་ལྟར་དཀར་གླེགས་བམ་རལ་གྲིས་ཕྱག་མཚན་ཞིང་། ། རབ་
མཛེས་ཤིན་ཏུ་ཞི་བའི་གཞོན་ནུ་ཟུར་ཕུད་ལྔ་བ་ཅན། ། དགའ་བ་རྒྱ་ཆེན་ཐར་མཆོག་སྤྱན་ནི་པདྨོའི་འདབ་ལྟར་
ཡངས། ། བློ་གྲོས་ངན་པ་སྲེག་མཛད་འཇམ་དཔལ་དབྱངས་ལ་ཕྱག་འཚལ་བསྟོད། ། ཞེས་པའམ། ཡང་ན་
འཆད་འགྱུར་སྤྱི་བསྟོད་པ་ཅི་རིགས་པས་བསྟོད་ལ། བཟླས་པ་ནི། རང་གི་སྙིང་རྩེ་མོ་གྱེན་དུ་བསྟན་པའི་དབུས་
སུ་འཁོར་ལོ་དཀར་བོ་རྩིབས་དྲུག་པ་ལྟེ་བ་མུ་ཁྱུད་དང་བཅས་པ། ལྟེ་བར་ཟླ་གདན་ལ་རང་གི་སེམས་ཉིད་ཨ་
དཀར་པོ། རྩིབས་དྲུག་ལ་མདུན་ནས་གཡས་སྐོར་དུ་ཡིག་དྲུག་དཀར་པོ་འོད་ཟེར་འཕྲོ་བ། རྩིབས་ལ་མ་རེག་
ཙམ་དུ་འཁོད་པ། འཁོར་ལོ་གཡས་སུ་འཁོར་ཞིང་། ཡིག་དྲུག་གཡོན་དུ་འཁོར་བ་ལྟར་སྣང་བ། ཨ་ཡིག་ལས་
འོད་ཟེར་འཕྲོས་པས་ལུས་ཀྱི་ནང་ཐམས་ཅད་གང་། མི་ཤེས་པའི་མུན་པ་ཐམས་ཅད་བསལ། འཇམ་པའི་
དབྱངས་ལྟར་བློ་གྲོས་ཐོགས་མེད་དུ་རྒྱས་པར་བསམས་ལ། ཨོཾ་ཝཱ་ཀྱེ་དཾ་ན་མཅེས་བཟླའོ། ། བསྙེན་པའི་
གྲངས་ནི། སློབ་དཔོན་སྒེག་པའི་རྡོ་རྗེས་འབུམ་ཕྲག་གཅིག་ཏུ་བཤད། རྒྱ་སྟོན་གྱིས་སུམ་འབུམ་དང་། རིན་
ཆེན་རྒྱལ་མཚན་པས་དྲུག་འབུམ་བཟླ་བར་གསུངས་ལ། རྒྱལ་དབང་གིས་སྙིགས་དུས་འདིར་བསྙེན་ཚད་དང་པོ་
ལས་མང་དུ་བཟླ་དགོས་པར་བཤད་པས། སུམ་འབུམ་མམ། དྲུག་འབུམ་དང་། དེ་ལས་མང་བར་བྱས་ན་
ལེགས་སོ། ། དེ་ལས་གྲངས་བསྙེན་གྱི་དབང་དུ་བྱས་ལ། མཚན་མའི་བསྙེན་པ་ནི་གྲངས་མཐའ་གཅིག་ཏུ་མ་
ངེས་པར། ཞལ་མཐོང་བ་དང་གསུང་ཐོས་པའམ། གཞན་ཡང་པོ་ཏི་དང་། མཚོན་ཆ་མཐོང་བར་རྨིས་པ་
དང་། མེ་ཏོག་བཏུ་བ། མར་མེ་བལྟམས་པ། ཉི་ཟླ་ཤར་བ། རོལ་མོ་འབུད་དཀྲོལ་བྱེད་པ། ནམ་མཁའ་ལ་
འཕུར་བ། ལུས་ལ་མེ་འབར་བ། ཆུར་བརྒལ་བ། གོས་དཀར་དྲི་མེད་གྱོན་པ་སོགས་རྨི་བ་འབྱུང་གི་བར་དུ་
བཟླ་བར་བཤད་དེ། རྟགས་དེ་དག་ལ་ཡང་ཤར་ཚད་ཚད་མར་མི་བཟུང་ངོ༌། ། དམིགས་པའི་གནད་ནི།
འཁོར་ལོ་མྱུར་དུ་འཁོར་བས་བློ་གྲོས་མྱུར་བ་དང་། རྩེ་མོ་རྣོ་བས་བློ་རྣོ་བ་དང་། ཁ་དོག་དཀར་པས་བློ་གསལ་
བར་འགྱུར་རོ། ། གསུམ་པ་མཇུག་ཏུ་ཡིག་བརྒྱ་བཟླས་ནས་མཆོད་བསྟོད་བྱས་ཏེ། ཡེ་ཤེས་པ་སྤྱན་དྲངས་ཏེ་
གཏོར་འབུལ་བྱེད་པ་ཚད་ལྡན་གཞན་གྱིས་བཤད་པས་བྱས་ཀྱང་ལེགས་ལ། རྒྱལ་དབང་ལྔ་བས་མཚམས་འདིར་
ཡེ་ཤེས་པ་མདུན་དུ་བྱུང་པ་ལ་མཆོད་བསྟོད་བྱ་བ་ཙམ་ལས་གཏོར་འབུལ་མ་བཤད་ཅིང་། དེར་མ་ཟད་རྒྱལ་
དབང་གིས་མཛད་པའི་སྒྲུབ་ཐབས་གཞན་དུ་མར་ཚུལ་དེ་ཁོ་ན་ལྟར་སྣང་བས་བྱ་རྒྱུད་ཀྱི་སྐབས་སུ་བསྙེན་པའི་ཚེ་
ཡང་གཏོར་འབུལ་མེད་ཀྱང་ཆོག་པར་མངོན་ལ། རྒྱུན་ པའི་ཁ་ཏོན་གྱི་སྐབས་སུ་དེ་མེད་ཀྱང་ཤིན་ཏུ་རུང་
ངོ༌། ། འོན་ཀྱང་རེ་ཞིག་འདི་ལྟར་བྱ་སྟེ། བསྙེན་པའི་མཐར། ཡེ་ཤེས་པ་མདུན་གྱི་ནམ་མཁར་བྱོན་ནས་རང་
ལ་ཞལ་མངོན་པར་ཕྱོགས་ཏེ་བཞུགས་པར་གྱུར་པར་བསམས་ལ། སྔར་བཞིན་མཆོད་ཅིང་བསྟོད་པ་བས། སྤྲོ་
287

་ ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ན་ཡན་ལག་བདུན་པ་བྱ་སྟེ། དེ་ཡང་། བདེ་གཤེགས་ཀུན་གྱི་མཁྱེན་བརྩེ་དག་པའི་མཛོད། ། གཅིག་གྱུར་
རྒྱལ་སྲས་གཞོན་ནུའི་ཟློས་གར་མཁན། ། དཔག་ཡས་ཞིང་དུ་གྲངས་མེད་རྣམ་རོལ་གྱིས། ། རྒྱལ་བའི་མཛད་
པ་སྒྲུབ་ལ་ཕྱག་འཚལ་ལོ། ། ཉིན་བྱེད་འབུམ་གྱིས་འཁྱུད་པའི་གངས་ཀྱི་རིས། ། འཇའ་ཚོན་གོས་གྱོན་རྒྱུ་སྐར་
གྱིས་སྤྲས་བཞིན། ། ལྷ་རྫས་དར་དང་རིན་ཆེན་རྒྱུན་མང་གིས། ཀུན་ནས་མཛེས་པ་ཁྱོད་ལ་ཕྱག་འཚལ་
ལོ། ། ལྡེམ་ལྡེམ་ཆུ་སྐྱེས་འདབ་མ་རྒྱས་པའི་སྟེང་། ། གསལ་གསལ་ཆ་ཤས་རྫོགས་པའི་ཟླ་གདན་ལ། །
འཛུམ་འཛུམ་ཞི་བའི་ཉམས་ལྡན་གཞོན་ནུའི་སྐུ། ། མཚན་དང་དཔེ་བྱད་འབར་ལ་ཕྱག་འཚལ་བསྟོད། །
རབ་འབྱམས་ཞིང་ན་ མཆིས་ པའི་ མཆོད་ པའི་ ཚོགས། ། ཇི་ སྙེད་ དངོས་ བཤམས་ ཡིད་ སྤྲུལ་ མཆོད་ སྤྲིན་
དང་། ། བདག་ལུས་ལོངས་སྤྱོད་དགེ་བ་ཕྱོགས་གཅིག་བསྡོམས། ། གུས་པས་འབུལ་ལོ་བརྩེ་བས་བཞེས་སུ་
གསོལ། ། བདག་གི་ཐོགས་མ་མེད་ནས་སྒོ་གསུམ་གྱིས། ། བགྱིས་དང་བགྱིད་རྩལ་ཉེས་པའི་ཕུང་པོ་ཀུན། །
ནོངས་ཞིང་འགྱོད་པའི་ཡིད་ཀྱིས་མཐོལ་བྱེད་ན། ། ཐུགས་རྗེའི་ཤུགས་ཀྱིས་བྱང་ཞིང་དག་པར་མཛོད། །
བདེན་པའི་རང་བཞིན་བྲལ་ཡང་ཀུན་རྫོབ་ཏུ། ། རང་གཞན་གྱིས་བསྐྲུན་རྣམ་དཀར་དགེ་ཚོགས་ལ། ། རྗེས་
སུ་ཡི་རང་འབད་པ་ཆུང་ངུས་ཀྱང་། ། མཐའ་ཡས་དགེ་ཚོགས་སྡུད་ཅིང་འཕེལ་བར་མཛོད། ། ཟབ་དང་རྒྱ་
ཚེའི་དོན་རྣམས་སྟོན་པ་ཡི། ། དམ་པའི་ཆོས་ཀྱི་འཁོར་ལོ་དུས་ཀུན་ཏུ། ། བསྐོར་བར་བསྐུལ་ལོ་མ་ལུས་འགྲོ་
བ་ཡང་། ། སྲིད་དང་ཞི་བའི་རྒུད་པ་ལས་ཐར་མཛོད། ། འཁོར་བའི་ཕྱི་མཐའ་སྟོང་བར་མ་གྱུར་དང་། །
ལུས་ཅན་ཀུན་གྱིས་བྱང་ཆུབ་ཐོབ་ཀྱི་བར། ། བཞུགས་པར་གསོལ་ལོ་ནམ་མཁའ་ཇི་སྲིད་དུ། ། རྟག་པར་མུ་
ངན་མི་འདའ་བརྟན་པར་བཞུགས། ། དེ་ལྟར་ཇི་སྙེད་བསགས་པའི་རྣམ་དཀར་དགེ ། དུས་གསུམ་ལེགས་
བྱས་ཚོགས་དང་ལྷན་ཅིག་ཏུ། ། རྒྱལ་བའི་དམ་ཆོས་མ་ལུས་འཛིན་པ་ལ། ། མཁྱེན་རབ་འཇམ་པའི་དབྱངས་
བཞིན་འགྱུར་ཕྱིར་བསྔོ། ། ཡང་ན་གསོལ་འདེབས་སྨོན་ལམ་སྒོས་སུ་བྱེད་ན། བགྲངས་ཡས་ཤེས་བྱའི་མཁའ་
ལ་ཐོགས་མེད་ཅིང་། ། རྨོངས་པའི་མུན་ཆེན་དྲུངས་ནས་འབྱིན་བྱེད་པའི། ། ཡེ་ཤེས་ཕུང་པོ་གཟུགས་ཀྱི་རྣམ་
རོལ་ཅན། ། ཀུན་མཁྱེན་འཇམ་པའི་དབྱངས་ལ་གསོལ་བ་འདེབས། ། རབ་འབྱམས་རྒྱལ་བའི་ཡེ་ཤེས་
གཅིག་བསྡུས་ཀྱང་། ། མཚོན་པར་མི་ནུས་གཟིགས་པ་མཆོག་མངའ་བས། ། གྲངས་མེད་ཞིང་དུ་མཁྱེན་པའི་
གཏེར་ཆེན་ཞེས། ། ཡོངས་སུ་གྲགས་པའི་ཞབས་ལ་གསོལ་བ་འདེབས། ། རྒྱལ་བ་ཀུན་གྱི་ཡབ་གྱུར་ལྷ་ཡི་
ལྷ། ། ས་བཅུའི་དབང་ཕྱུག་ཚུལ་བཞིན་སྨྲ་བའི་ཉི། ། གསུང་རབ་དོན་ཀུན་རྟོགས་པའི་རྣམ་དཔྱོད་ཀྱི། །
མཆོག་སྦྱིན་མཛད་པ་ཁྱོད་ལ་ཕྱག་འཚལ་ལོ། ། ཚེ་རབས་ཀུན་ཏུ་མགོན་པོ་ཁྱོད་ཉིད་ཀྱིས། ། དགྱེས་བཞིན་
རྗེས་སུ་བཟུང་ནས་རང་གཞན་གྱི། ། སོམ་ཉིའི་དྲ་བ་གཅོད་པའི་མཐུ་ལྡན་ཅིང་། ། འཆད་རྩོད་རྩོམ་པའི་
288

༄༅། ། འཇམ་དབྱངས་དཀར་པོའི་སྒྲུབ་ཐབས་བློ་གྲོས་མིག་འབྱེད། །
གནས་རྣམས་མཐར་ཕྱིན་ཤོག ། ཅེས་པ་དང༌། ཚེ་རབས་ཀུན་ཏུ་རྗེ་བཙུན་འཇམ་དབྱངས་ཀྱིས། ། ཞེས་
སོགས་དང་། བརྩེ་ལྡན་ཁྱོད་ཀྱི་སོགས་ཅི་རིགས་བརྗོད་ཅིང་མཚན་བརྗོད་ཀྱང་འདོན། གཏོར་མ་འབུལ་བར་
འདོད་ན། དཀར་གཏོར་བཤམས་ཏེ། སྐབས་གང་དུ་འབུལ་བ་ནི། བསྙེན་པའི་མཇུག་ཏུ་ཡེ་ཤེས་པ་མདུན་དུ་
བྱུང་བ་དེ་ཉིད་ལ་ཕུལ་ཀྱང་འགལ་བ་མེད་ཅིང་། རྒྱལ་དབང་དགེ་འདུན་རྒྱ་མཚོ་དང་། པཎ་ཆེན་གོང་མས་ཡེ་
ཤེས་པ་ལོགས་སུ་སྤྱན་དྲངས་ནས་འབུལ་བར་བཤད་པའི་སྐོར་མང་དུ་སྣང་བས་དེ་ལྟར་བྱེད་ན། གཏོར་མ་ཨ་མྲ་
ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་
འོད་དུ་ཞུ་བ་ལས་བྱུང་བའི་གཏོར་མ་ཟག་པ་མེད་པའི་བདུད་རྩི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུཾ་ལན་གསུམ་
གྱིས་བྱིན་གྱིས་རླབས། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་རང་བཞིན་གྱི་གནས་ནས་རྗེ་བཙུན་འཇམ་
པའི་དབྱངས་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཀ་མ་ལ་ཡེ་ཧཱུཾ།
བཅོམ་ལྡན་འདས་ཀྱི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར་པར་
བསམས་ལ། ཨོཾ་ཨཱརྱ་མཉྫ་ཤྲཱི་ས་པ་རི་ཝཱ་ར་ཨི་ཏཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ཞེས་པ་ལན་བདུན་ནམ་གསུམ་
གྱིས་དབུལ། སྔར་བཞིན་མཆོད་ཅིང་བསྟོད་ལ། བཟོད་གསོལ་ཀྱང་བྱས་ནས། ཡེ་ཤེས་པ་རང་བཞིན་གྱི་
གནས་སུ་གཤེགས་པར་གྱུར་ཞེས་བརྗོད། འདི་བདག་བསྐྱེད་ཀྱི་ཡེ་ཤེས་པའང་སྦྱོར། གཏོར་འབུལ་འདི་ལྟར་
བྱེད་ན། བདག་བསྐྱེད་ཀྱི་ཡེ་ཤེས་པ་མདུན་དུ་མ་བྱུང་ན་བདེ་བས་ཁྱད་པར་ཤེས་དགོས་སོ། ། མཆོད་པ་བྱིན་
རླབས་བྱེད་པའི་ཚུལ་ནི། བྱ་སྤྱོད་སྤྱི་དང་། ཁྱད་པར་ཀུན་རིག་ཚེ་དཔག་གི་རིགས་ལའང་སྦྱར་རུང་བས་གོང་དུ་
གསལ་བར་མ་བཤད་དོ། ། སྨྲས་པ། ཡོན་ཏན་ཀུན་གྱི་རྩ་བ་ཤེས་རབ་སྟེ། ། དེ་ཡི་མཆོག་སྦྱིན་སྟེར་མཛད་
ལྷག་པའི་ལྷ། ། གང་དུ་སྒྲུབ་ཐབས་མ་ཏི་པཎ་ཆེན་གྱི༑ ༑བཞེད་སྲོལ་འཁྲུལ་མེད་དམ་པའི་གསུང་བཞིན་
བྲིས། ། འདིར་འབད་ལས་བྱུང་དགེ་ལེགས་པདྨོའི་ཚལ། ། ཇི་སྙེད་བསྐྲུན་དེས་མཐའ་དག་འགྲོ་བ་ཀུན། །
རབ་རྨོངས་འཆིང་བའི་རྒྱལ་ས་རྣམ་གྲངས་ཏེ། ། མཁྱེན་དང་འཇམ་པའི་དབྱངས་དང་མཚུངས་གྱུར་ཅིག །
ཅེས་པ་འདི་ནི་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་སྦྱར་བ་སྟེ། པར་གྱི་ཡི་གེ་ནི་བཀའ་བཅུ་འཇམ་
དབྱངས་དོན་ ཡོད་ དང་། པར་ དུ་ བརྐོ་ བ་ བོ་ ནི་ བློ་ གྲོས་ དང་ ལྡན་ པའི་ སྔགས་ འཆང་ ཚེ་ དབང་ རྒྱུ་
མཚོའོ། ། ། ། དགེའོ། ། མངྒ་ལཾ། ། བཀྲ་ཤིས་པར་གྱུར་ཅིག །
289

༄༅ ། དཀར་ཆག་དུ་མའི་མཆོད་བརྗོད་སྙན་ངག་དང་སྦྱར་བ་འགའ་
ཞིག་ལོགས་སུ་བཀོད་པ་བཞུགས་སོ། །
ཨོཾ་བདེ་ལེགས་སུ་གྱུར་ཅིག ལྷན་སྐྱེས་བདེ་ཆེན་ཡེ་ཤེས་ཆོས་སྐུ་དབྱིངས་དང་རོ་གཅིག་བརྟན་གཡོ་ཀུན་
སོན་ནམ་མཁའ་བཞིན། ། ཟག་མེད་སྒྱུ་དྲའི་ལོངས་སྤྱོད་རྫོགས་སྐུ་མཚན་དཔེ་གསལ་ལྡན་དབང་པོའི་གཞུ་འི་
ཉིན་བྱེད་བཞིན། ། གདུལ་བྱའི་མོས་མཚོར་སྣ་ཚོགས་སྤྲུལ་སྐུ་ཐེར་འབུམ་ ཅིག་ཅར་མིག་འཕྲུལ་ཆུ་ནང་ཟླ་
གོཟུགས་བཞིན། ། ཅི་ཡང་འཆར་མཛད་རིགས་ཀུན་ཁྱབ་བདག་ཟུང་འཇུག་རྡོ་རྗེ་འཆང་ཞབས་སྙིང་དབུས་རྒྱུ་
ཏིར་རྟག་རོལ་ཞིག ། རྒྱ་ཆེན་ཚོགས་གཉིས་ཟུང་འབྲེལ་གྲུར་ཞུགས་བྱང་ཆུབ་སྤྱོད་པའི་རྒྱ་མཚོ་ཆེར། ། བརྩོན་
པའི་རླུང་གིས་ཐབས་ཤེས་དར་བསྐུལ་སྐུ་གསུང་ནོར་བུའི་གླིང་ཕྱིན་ནས། ། དོན་གཉིས་ལྷུན་གྱིས་གྲུབ་པའི་
དཔལ་བརྙེས་འགྲོ་ལ་དམ་ཆོས་འདོད་རྒུའི་དངོས། ། ཀུན་ནས་སྩོལ་མཛད་ལྷ་མིའི་འདྲེན་མཆོག་ཤཱཀྱའི་རྒྱལ་
པོའི་ཞབས་པད་མཆོད། ། རྒྱལ་པའི་མདོ་སྔགས་དམ་ཆོས་མ་ལུས་པ། ། རྒྱལ་བའི་དགོངས་པ་ཇི་བཞིན་
འཛིན་པ་ཡིས། ། རྒྱལ་བསྟན་ཕྱོགས་མཐར་སྤེལ་བའི་ མཛད་ པ་ ཅན། ། རྒྱལ་ཚབ་མི་ཕམ་འཇམ་པའི་
དབྱངས་ལ་འདུད། ། ཞི་དཔོན་གྱིས་བཞེངས་པའི་དངུལ་གྱི་མཆོད་རྟེན་ཆེན་པོའི་དཀར་ཆག་གི་མཆོད་བརྗོད་
ལེགས་སུ་བྲིས་པའོ། །། །
ཨོཾ་སྭ་སྟི། འགྲོ་བ་ཀུན་ལ་ཀུན་ནས་རབ་ཏུ་བརྩེ་བའི་ཐུགས་མཆོག་མཆོག་ཏུ་རྟག་གོམས་ཤིང༌། །
བསྐལ་བར་རབ་དཀར་རབ་འབྱམས་དགེ་ལེགས་ཚོགས་གཉིས་གཉིས་ཆར་ཉམས་སུ་བཞེས་ནས་ཀྱང་། །
གྲངས་མེད་ཇི་ལྟ་ཇི་སྙེད་ཆོས་རྣམས་མངོན་གཟིགས་བ།ཟིགས་པའི་ཡེ་ཤེས་མཆོག་བརྙེས་པ། ། སྟོན་པ་ལྷ་ཡི་ལྷ་
ཁྱོད་བདག་སོགས་མ་ལུས་ལུས་ཅན་ཀུན་གྱི་མགོན་སྐྱབས་ཕུལ། ། རབ་བརྟན་བརྩོན་པའི་མགྱོགས་འགྲོའི་
290

༄༅i ། དཀར་ཆག་དུ་མའི་མཆོད་བརྗོད་སྙན་ངག་དང་སྦྱར་བ་འགའ་ཞིག་ལོགས་སོ་བཀོད་པ། །
ཤུགས་ཀྱིས་སྤངས་རྟོགས་ཤར་རིའི་རྩེ་ནས་འཕགས། ། མཛད་མཆོག་འོད་དཀར་འཕྲེང་བ་ཡིས་ནི་ཐུབ་བསྟན་
ཀུནྡ་ཅི་ཡང་འཛུམ། ། གདུལ་བྱའི་ཁམས་ཀྱི་མུན་པ་གཏན་སེལ་བྱང་ཆུབ་སྤྱོད་པའི་མཁའ་ལ་རྩེན། ། སྨྲ་བའི་
ཟླ་བ་རྒྱལ་སྲས་ཐུ་བོ་མི་ཕམ་འཇམ་པའི་དབྱངས་ལ་འདུད། ། མཐའ་བྲལ་ཆོས་དབྱིངས་རྒྱ་མཚོར་རྟག་རོལ་
ཞིང་། ། རྟེན་འབྱུང་ཟབ་མོའི་ཕུད་སྒྲ་དྲག་ཏུ་འབྱིན། ། རྟག་ཆད་ལྟ་བའི་ཚ་གདུང་སེལ་མཛད་པ། ། ནཱ་
གཱརྫུ་ན་ཀླུ་ཡི་དབང་པོར་འདུད། ། རྒྱལ་སྲས་སྤྱོད་པའི་མཁའ་ལ་རབ་འཕགས་ཏེ། ། རྒྱལ་བའི་དམ་ཆོས་
པདྨོའི་ཚལ་བརྒྱ་འབྱེད། ། རྒྱལ་བས་ལུང་བསྟན་ཐོགས་མེད་སྐུ་མཆེད་སོགས། ། རྒྱལ་སྲས་འཛམ་གླིང་རྒྱན་
རྣམས་ཕྱག་གི་ཡུལ། ། བློ་ཆེན་རྒྱལ་བའི་མདོ་རྒྱུད་གཞུང་བཟང་ཐོགས་པ་མེད་པའི་ཚུལ་གྱིས་མཁྱེན། །
མཁྱེན་རབ་དབང་ཕྱུག་འཇམ་པའི་དབྱངས་སྤྲུལ་རྒྱལ་བ་གཉིས་པར་རབ་ཏུ་གྲགས། ། གྲགས་པ་དོན་ལྡན་དམ་
ཆོས་མ་ལུས་ངེས་པར་འཛིན་པ་ཆོས་ཀྱི་རྗེ། ། རྗེ་བཙུན་བླ་མ་བཙོང་ཁ་བ་ཁྱོད་མཐའ་ཡས་འགྲོ་བ་ཀུན་གྱི་
སྐྱབས། ། ཐེག་ མཆོག་ ལྷ་ ཡི་ ལམ་ ལ་ རྟག་ རྒྱུ་ ཞིང་། ། གསུང་ རབ་ རྒྱ་ མཚོའི་ གོས་ ཅན་ མཐའ་ དག་
ཀྱང་ ། ། རབ་འབར་རིགས་པའི་ཟེར་གྱིས་སྣང་བྱེད་པའི། ། སྲས་ཀྱི་ ཐུ་བོ་གཉིས་ལའང་མགོས་ཕྱག་
འཚལ། ། མང་ཐོས་ ཆུ་ གཏེར་དབུས་སུ་ གནས་ བཅས་ཏེ། ། ལུང་དང་ རིགས་ པའི་ གཟི་ བྱིན་ འོད་ དུ་
འབར། ། ཡོན་ ཏན་ རིན་ ཆེན་ གཞི་ ཡི་ རང་ བཞིན་ ཅན། ། བཤེས་ གཉེན་ ལྷུན་ པོ་ དེ་ ཡང་ རྟག་ ཏུ་
བསྔགས། ། མདོ་སྔགས་གཞུང་བརྒྱའི་ས་འཛིན་དབང་པོའི་རྩེར། ། ཐོས་བསམ་ས་སྲུང་སྟེང་གནས་རྨོངས་
པའི་མགོར། ། རྣམ་དཔྱོད་རྡོ་རྗེ་རྩེ་བརྒྱ་གདེངས་བྱེད་པའི། ། བཤེས་གཉེན་ལྷ་དབང་ཚོགས་ལ་གུས་པས་
འདུད། ། ཐུགས་མཆོག་ཞི་བའི་ངང་ལས་མ་གཡོས་ཀྱང༌། ། མ་རུང་འདུལ་ཕྱིར་དྲག་ཏུ་ཁྲོས་པའི་སྐུར། །
མངོན་བསྟན་དམ་ཅན་རྒྱ་མཚོའི་ཚོགས་རྣམས་ལ། ། གུས་པས་འདུད་ཀྱིས་འདུས་པའི་སྡེ་འདི་སྐྱོངས། །
ཞེས་པ་ནི་མཚན་ཉིད་གྲྭ་ཚང་གི་དཀར་ཆག་གི་མཆོད་བརྗོད་ལོགས་སུ་བྱུང་བའོ། ། །
ཨོཾ་སྭཱ་སྟི། ། མཁའ་ལྟར་དག་པའི་ཆོས་ཀྱི་དབྱིངས་སུ་དབྱེར་མེད་ལྷན་སྐྱེས་བདེ་ཆེན་དང་། ། མཁའ་
ལ་ཤར་བའི་དབང་པོའི་གཞུ་བཞིན་རྣམ་བཀྲའི་སྒྱུ་འཕྲུལ་དྲ་བ་ལས། ། མཁའ་ཁྱབ་བརྟན་གཡོའི་དཀྱིལ་འཁོར་
ཀུན་ཀྱང་ཆུ་ཟླ་ཇི་བཞིན་ཡོངས་འཆར་བ། ། དཔལ་ལྡན་རིགས་རྣམས་ཀུན་གྱི་བདག་པོ་ཟུང་འཇུག་རྡོ་རྗེ་
291

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཆང་དེ་རྒྱལ། ། རྣམ་དག་རྣམ་དཀར་དགེ་ཚོགས་ལས་འཁྲུངས་མཐོང་ན་མི་མཐུན་མེད་པའི་སྐུ། ། རབ་
སྙན་རབ་མང་འགྲོ་བའི་སྐད་བཞིན་མཐུན་པར་སྟོན་པ་དྲུག་ཅུའི་དབྱངས། ། ཇི་ལྟ་ཇི་སྙེད་ཤེས་བྱའི་གནས་
ཀུན་མངོན་སུམ་གཟིགས་པའི་ཐུགས་མངའ་བ། ། ལྷ་ཡི་ལྷ་མཆོག་ཁམས་གསུམ་བླ་མ་ཤཱཀྱ་སེངྒེས་དགེ་ལེགས་
སྩོལ། ། དྲི་མེད་མཁྱེན་རབ་ཡངས་པའི་མཁའ་ལ་བརྩེ་བའི་ཆུ་འཛིན་ཕུང་པོ་འཁྲིགས། ། ཟབ་གསལ་གསུང་
གི་འབྲུག་སྒྲའི་དཔལ་མཛེས་ལེགས་བཤད་ཆར་ཆེན་ཅི་ཡང་འབེབས། ། ཕན་བདེའི་ལོ་ཏོག་ཀུན་ནས་རྒྱས་
མཛད་རྒྱལ་སྲས་སྤྱོད་པའི་ཟློས་གར་ཅན། ། རྒྱལ་ཚབ་མི་ཕམ་འཇམ་པའི་དབྱངས་ཀྱི་ཞབས་པད་སྤྱི་བོའི་
གཙུག་གིས་བསྟེན། ། རྒྱལ་བའི་ཡབ་གྱུར་འཇམ་པའི་དབྱངས་གང་རྒྱལ་བའི་དམ་ཆོས་མ་ལུས་པ། ། རྒྱལ་
ཀུན་དགོངས་པ་ཇི་བཞིན་འཛིན་ཕྱིར་རྒྱལ་སྲས་གཟུགས་ཀྱིས་རྣམ་རོལ་ཞེས། ། རྒྱལ་བ་ཀུན་གྱིས་མགྲིན་གཅིག་
རབ་བསྔགས་རྒྱལ་བ་མ་ལུས་གཅིག་བསྡུས་པ། ། རྒྱལ་པའི་དབང་པོ་བཙོང་ཁ་བ་ཁྱོད་རྒྱལ་བ་ཉིད་ལས་ལྷག་
པར་ངེས། ། ཞེས་པ་ནི་རྗེའི་གསུང་འབུམ་གསེར་བྲིས་ཀྱི་དཀར་ཆགས་ཀྱི་མཆོད་བརྗོད་ལོགས་སུ་བཀོད་པ་སྟེ།
མཇུག་ཏུ། ཁྱད་པར་ཐུབ་བསྟན་བསྟན་པའི་སྙིང་པོ་ངེས་དོན་དོན་བཞིན་གསལ་མཛད་པ། ། མདོ་རྒྱུད་ཀུན་
མཁྱེན་མཁྱེན་རབ་དབང་ཕྱུག་མ་ལུས་ལུས་ཅན་ཀུན་གྱི་སྐྱབས། རྒྱལ་བའི་ཆོས་ཚུལ་ཚུལ་བཞིན་འཛིན་མཛད་
འཇམ་དཔལ་དཔལ་ལྡན་བླ་མ་མཆོག། གང་དེའི་ལེགས་བཤད་བཤད་སྲོལ་བཟང་པོ་ཇི་སྲིད་སྲིད་མཐར་རྒྱས་
གྱུར་ཅིག ། ཞེས་སོ། །
ན་མོ་གུ་རུ། ཆོས་སྐུའི་རང་བཞིན་མཁའ་ལྟར་རྣམ་དག་སྐྱེ་འགག་སྒྲོས་དང་བྲལ་བ་ལས། ། ཚོགས་
གཉིས་རླུང་གི་ཤིང་རྟས་ཉེར་དྲངས་ལོངས་སྤྱོད་རྫོགས་སྐུ་ཉིན་མོར་བྱེད། ། སྣ་ཚོགས་གདུལ་བྱའི་ཁམས་དང་
མོས་མཚོར་སྤྲུལ་སྐུའི་སྣང་བརྙན་འབུམ་འཆར་བ། ། དཔག་ཡས་འགྲོ་བ་ཀུན་གྱི་གཉེན་གཅིག་ཟས་གཙང་སྲས་
པོས་དགེ་ལེགས་སྩོལ། ། རབ་འབྱམས་ཞིང་དུ་རང་འབྱམས་རྒྱལ་བའི་དྲུང་། ། བྱང་ཆུབ་ཆེད་དུ་བྱང་ཆུབ་
སྤྱོད་པའི་གང་། ། གྲངས་མེད་འགྲོ་ལ་གྲངས་མེད་རབ་སྟོན་པ། ། མི་ཕམ་འཇམ་པའི་དབྱངས་ལ་གུས་ཕྱག་
འཚལ། ། རྒྱལ་པའི་དམ་ཆོས་འཛིན་པའི་སྨོན་ལམ་ཀུན། ། ཀུན་ནས་འབྱུང་ཕྱིར་གསུང་རབ་གྲངས་ངེས་
ཚུལ། ། ཚུལ་བཞིན་འགྲེལ་མཛད་ཤིང་རྟ་ཆེན་པོ་སོགས། ། འཕགས་ཡུལ་མཁས་པའི་ཚོགས་རྣམས་སྤྱི་བོས་
292

༄༅། ། དཀར་ཆག་དུ་མའི་མཆོད་བརྗོད་སྙན་ངག་དང་སྦྱར་བ་འགའ་ཞིག་ལོགས་སོ་བཀོད་པ། །
བསྟེན། ། ཕན་བདེའི་འབྱུང་གནས་རྒྱལ་བའི་ལུང་རྟོགས་བསྟན། ། ཐོས་བསམ་བསྒོམ་པའི་ཚུལ་གྱིས་ལེགས་
བཟུང་ནས། ། ཇི་བཞིན་འགྲོ་ལ་བསལ་མཛད་ཆོས་ཀྱི་རྗེ། ། བཤེས་གཉེན་རིམ་པར་བྱོན་རྣམས་ཕྱག་གི་
གནས། ། རིང་ནས་ལེགས་སྤྱད་མཆོད་སྦྱིན་བརྒྱས་བསྐྲུན་ཐུབ་བསྟན་རྣམ་པར་རྒྱལ་བའི་རྩེར། ། མཁས་
བཙུན་བཟང་པོའི་ས་སྲུང་ལ་ཞོན་འཆད་རྩོད་རྩོམ་པའི་རྡོ་རྗེ་ཡིས། ། ལོག་རྟོག་ལྷ་མིན་དཔུང་ཚོགས་ཀུན་
བཅོམ་ཆོས་ཀྱི་རྒྱལ་མཚན་མཆོག་བསྒྲེང་བ། ། སྐལ་ལྡན་ལྷ་རྣམས་ཀུན་གྱི་བླ་མ་ཀུན་མཁྱེན་བཙོང་ཁ་བ་ཁྱོད་
རྒྱལ། ། ཞེས་པ་ནི་ཇོ་བོའི་ལྷ་ཁང་དཀར་ཆག་གི་མཆོད་བརྗོད་ལོགས་སུ་བཀར་བའོ། ། ན་མོ་གུ་རུ་མཉྫ་གྷོ་ཥཱ་ཡ།
དཔག་མེད་ལེགས་ཚོགས་ཚོགས་གཉིས་རྒྱ་མཚོ་བརྩོན་པའི་དཔུང་གིས་བསྲུབས་ལས་འཁྲུངས། ། གྲངས་མེད་
ཆོས་ཀུན་ཀུན་ནས་མངོན་གཟིགས་མཁྱེན་པའི་ཆ་ཤས་ཡོངས་སུ་རྫོགས། ། དམིགས་མེད་རབ་བརྩེ་བརྩེ་བ་ཆེན་
པོའི་བསིལ་བའི་རླན་གྱིས་རྟག་བརླན་པ། ། མཚུངས་མེད་རྣམ་འདྲེན་འདྲེན་པ་མཆོག་གྱུར་ཐུབ་དབང་སྨྲ་བའི་
ཟླ་བར་འདུད། ། སྟོབས་བཅུའི་གོ་འཕང་རིང་ནས་མངོན་གྱུར་ཀྱང་། ། ས་བཅུའི་དབང་ཕྱུག་ཟོལ་བསྟེན་
ཞིང་ཀུན་ཏུ། ། རྒྱལ་སྲས་སྤྱོད་པའི་གར་གྱིས་རྣམ་རོལ་བ། ། རྒྱལ་ཚབ་འཇམ་པའི་དབྱངས་ལ་གུས་ཕྱག་
འཚལ། ། རབ་འབྱམས་རྒྱལ་བའི་ཡེ་ཤེས་གཅིག་བསྡུས་ནས། ། རབ་མང་འགྲོ་པའི་བློ་མུན་སེལ་ཕྱིར་དུ། །
རབ་བྱོན་བརྟན་པའི་འཁོར་ལོ་ལ་འགྲན་པ། ། རབ་མཆོག་རྗེ་བཙུན་བཙོང་ཁ་བ་ཁྱོད་བསྔགས། ། གསུང་
རབ་ཀུན་གྱི་དྲང་ངེས་མ་ལུས་པ། ། ཇི་བཞིན་གཟིགས་ནས་འགྲོ་ལ་རྗེས་བརྩེ་བས། ། ཚུལ་བཞིན་འདོམས་
པའི་གཏམ་ལ་དབང་འབྱོར་བ། ། བཤེས་གཉེན་ཚོགས་ཀྱི་བཀའ་དྲིན་དྲན་པས་དད། ། ཅེས་པ་ནི་དགོན་
པའི་བླ་རབས་ཀྱི་དཀར་ཆག་ཀྱི་མཆོད་བརྗོད་ལོགས་སུ་བྱུང་བའོ། །
ན་མོ་གུ་རུ་མ་ཧཱ་བཛྲ་དྷཱ་ར་ཡེ། གཅིག་མིན་འགྲོ་ལ་གཅིག་ཏུ་བརྩེ་བའི་ཟླ་མེད་སྐྱབས་གཅིག་ཀུན་གྱི་
དཔུང་གཉེན་གཅིག་གྱུར་ཅིང་། ། ཚོགས་གཉིས་ཡོངས་རྫོགས་སྒྲིབ་གཉིས་ཀུན་སྦྱངས་དོན་གཉིས་མཐར་ཕྱིན་
ཆོས་གཟུགས་སྐུ་གཉིས་རབ་བརྙེས་ནས། ། ཐེག་གསུམ་འགྲོ་ལ་རྣམ་གསུམ་འཁོར་ལོ་ལན་གསུམ་བསྐོར་ནས་སྐུ་
གསུང་གོ་འཕང་ལ་འགོད་པ། ༈ བསམ་གཏན་བཞི་དང་ཚད་མེད་བཞི་རྫོགས་རྫུ་འཕྲུལ་རྐང་བཞི་མི་འཇིགས་
བཞི་ལྡན་དེ་ལ་འདུད། ། རྒྱལ་བས་རབ་མཛེས་རིན་ཆེན་ཅོད་པན་ཉིད་ཀྱི་དབུ་ལ་ལེགས་བཅིངས་ཏེ། ། རང་
293

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གི་རྒྱལ་ཚབ་མཆོག་ཏུ་དབང་བསྐུར་ཤེར་ཕྱིན་རྒྱུ་མཚོའི་ཁོང་ཟབ་ནས། ། སྦས་དོན་ཡིད་བཞིན་རིན་ཆེན་ནོར་
བླངས་ལེགས་བཤད་རྒྱལ་མཚན་རྩེ་མོ་རུ། ། མངོན་མཆོད་སྐལ་ལྡན་རེ་བ་ཡོངས་སྐོང་རྒྱལ་ཚབ་མི་ཕམ་མགོན་
དེ་རྒྱལ། ། གང་གི་མཁྱེན་པའི་སྐད་ཅིག་གིས་ཀྱང་བགྲང་ཡས་ཤེས་བྱའི་དཀྱིལ་འཁོར་ཀུན། ། ཇི་བཞིན་
གཟིགས་ལ་མཚུངས་པའི་དཔེར་འོས་འཇིག་རྟེན་འདི་ན་གཞན་མེད་པས། ། རྒྱལ་བ་ཀུན་གྱིས་གསུང་དབྱངས་
མགྲིན་གཅིག་ཁྱོད་ལ་མཁྱེན་པའི་གཏེར་ཆེན་ཞེས། ། ལན་གཅིག་མིན་པར་ཡང་དང་ཡང་བསྔགས་འཇམ་པའི་
དབྱངས་ཀྱི་ཞབས་ལ་འདུད། ། གཞུང་ལུགས་གངས་རིའི་སུལ་ལ་གནས་བཅས་ལེགས་བཤད་གཡུ་རལ་མཆོག་
གིས་མཛེས། ། རྟེན་འབྱུང་ཟབ་མོའི་ང་རོ་དྲག་པོ་ས་ཆེན་འདི་ལ་ཆེར་བསྒྲགས་པས། ། རྟག་ཆད་སྨྲ་བའི་ལག་
ལྡན་སྙིང་འགས་རིགས་པའི་མཆེ་སྡེར་འབར་བ་ཅན། ། སྨྲ་བའི་སེངྒེ་ཀླུ་སྒྲུབ་ཟླ་བ་ཞི་བ་ལྷ་ཡི་ཞབས་ལ་
འདུད༔ ། དམ་ཆོས་འཛིན་པའི་སྨོན་ལམ་རླུང་ཤུགས་ཀྱིས། ། གསུང་རབ་ཡངས་པའི་མཁར་འཕགས་རྣམ་
དཔྱོད་ཆ། ། ཡོངས་རྫོགས་ཐུབ་བསྟན་ཀུནྡ་རྒྱས་མཛད་པ། ། རྒྱལ་སྲས་ཐོགས་མེད་སྐུ་མཆེད་ཞབས་ལ་
འདུད། ། མགོན་ཁྱོད་འཇམ་དབྱངས་དབྱངས་ཅན་ལ་སོགས་ལྷག་པའི་ལྷ་ཡིས་རྗེས་བཟུང་བས། ། རྒྱལ་
བའི་གསུང་རབ་རབ་འབྱམས་མཁའ་ལ་མཁྱེན་པའི་དཀྱིལ་འཁོར་ཐོགས་མེད་ཅིང་། ། གཞུང་ལུགས་འདབ་
སྟོང་སྟོང་ཕྲག་དག་ཏུ་ཅིག་ཅར་ཉིད་དུ་གསལ་མཛད་པ། ། བསྟན་པའི་ཉི་མ་མ་རིག་མུན་སེལ་རྗེ་བཙུན་ཙོང་ཁ་
བ་ཁྱོད་བསྔགས། ། ངེས་པའི་དོན་དུ་རྗེ་བཙུན་འཇམ་པའི་དབྱངས། ། ངེས་དོན་མདོ་སྔགས་བསྟན་པ་སྤེལ་
བའི་ཕྱིར། ། ངེས་པར་བཤེས་གཉེན་གར་གྱིས་རྣམ་རོལ་པར། ། ངེས་བ་ཤུགས་དྲག་ཐོབ་ལས་གཞན་དུ་
ཅི། ། མགོན་དེའི་ལེགས་བཤད་མདོ་སྔགས་གཞུང་ལུགས་ཀུན། ། ཀུན་ནས་ཐུགས་ཆུད་མཁས་པ་ཀུན་གྱི་
རྗེ། ། རྗེ་བཙུན་བླ་མ་ཉིད་མཚུངས་རྒྱལ་བའི་སྲས། ། སྲས་ཀྱི་ཐུ་བོ་གསུམ་ལའང་གུས་ཕྱག་འཚལ། ། ཅེས་
པ་ནི་རྗེའི་གསུང་འབུམ་བར་མའི་དཀར་ཆག་གི་མཆོད་བརྗོད་ལོགས་སུ་བྱུང་བའོ། །
ཨོཾ་སྭཱ་སྟི། ཟབ་མོའི་ཐབས་ཀྱིས་གཉིས་སྣང་སྤྲས་པའི་ཀུན་རྟོག་མ་ལུས་དབྱིངས་ཐིམ་སྲིད་པའི་མགྱོགས་
འགྲོའི་རྒྱུ་བ་བཅད། ། མཁའ་ལྟར་རྣམ་དག་དེ་བཞིན་ཉིད་དང་དབྱེར་མེད་རོ་གཅིག་སྒྲིབ་བྲལ་ལྷན་སྐྱེས་འོད་
གསལ་བདེ་ཆེན་དང་། ། ཤིན་ཏུ་ཕྲ་བའི་རླུང་སེམས་རང་བཞིན་དབང་པོའི་གཞུ་ལྟར་དྭངས་ཤིང་གསལ་བ་
294

༄༅། ། དཀར་ཆག་དུ་མའི་མཆོད་བརྗོད་སྙན་ངག་དང་སྦྱར་བ་འགའ་ཞིག་ལོགས་སོ་བཀོད་པ། །
དག་པའི་སྒྱུ་ལུས་ཀྱི། ། བདེན་གཉིས་མི་ཕྱེད་ཟུང་དུ་འཇུག་པའི་སྐུ་ཅན་རིགས་བརྒྱའི་ཁྱབ་བདག་རྡོ་རྗེ་འཆང་
ཆེན་དེ་ཉིད་བསྔགས། ། རབ་དཀར་ལེགས་ཚོགས་ཚོགས་གཉིས་ཆུ་གཏེར་ལས་འཁྲུངས་རབ་མཛེས་མཛེས་
སྡུག་ལྟ་བས་མི་ངོམས་གསེར་རིའི་སྐུ། ། རབ་སྙན་ཚངས་དབྱངས་དབྱངས་ཀྱི་ལན་ལག་དྲུག་ཅུས་རབ་ཟབ་
ཟབ་མོའི་ཆོས་ཀྱི་འཁོར་ལོ་བསྐོར་བའི་གསུང་། ། རབ་འབྱམས་ཆོས་ཀུན་ཀུན་ནས་སྒྲིབ་མེད་ཇི་བཞིན་རབ་
གཟིགས་གཟིགས་པ་རྣམ་དག་བླ་ན་མེད་པའི་ཐུགས། ། རབ་མངའ་མ་ལུས་ལུས་ཅན་ཀུན་ལ་ཐར་ལམ་རབ་
སྟོན་སྟོན་པ་མཆོག་དེའི་ཞབས་ལ་གུས་ཕྱག་འཚལ། ། ཐོས་བསམ་བསྒོམ་པའི་གྲུ་གཟིངས་ལེགས་བསྡམས་
བརྩོན་པའི་རླུང་གིས་ལྷག་བསམ་དར་ཆེན་རབ་བསྐུལ་ཏེ། ། བྱང་ཆུབ་སྤྱོད་པའི་ཆུ་གཏེར་ཆེན་པོར་རིང་ནས་ ་
ཞུགས་ཤིང་སྡུག་ཀུན་ན་ཀྲའི་འཇིགས་ལས་གྲོལ། ། གཏན་བདེ་རྣམ་པར་གྲོལ་བའི་གླིང་མཆོག་ཏུ་སོན་ཀུན་
མཁྱེན་ནོར་བུའི་དཔལ་དེ་རབ་བརྙེས་ཀྱང་། ། རྒྱལ་སྲས་དེད་དཔོན་སྤྱོད་པའི་གར་གྱིས་འགྲོ་བའི་རེ་སྐོང་རྒྱལ་
ཚབ་འཇམ་པའི་དབྱངས་ལ་འདུད། ། མཐའ་བྲལ་གཞུང་ལུགས་ཟབ་མོའི་མཚོར་ཞུགས་རྣམ་གྲོལ་རིན་ཆེན་
གཙུག་ན་ འཛིན། ། ལེགས་ བཤད་ གདེངས་ ཀཱ་ མཆོག་ གིས་ ཉེར་ མཛེས་ ཟབ་ རྒྱས་ ཆར་ ཆེན་ ཅི་ ཡང་
འབེབས། ། འགྲོ་བའི་དགེ་ལེགས་མྱུ་གུ་སྨིན་མཛད་དྲང་ངེས་ཕུད་ཀྱི་སྒྲ་ཆེན་སྒྲོགས། ། མཁས་མང་གདེངས་
ཅན་ཀུན་གྱི་དབང་པོ་ཤིང་རྟ་ཆེ་གཉིས་རྒྱལ་གྱུར་ཅིག ། གཞུང་ལུགས་ས་འཛིན་མཐོན་པོའི་སྤོར་གནས་མང་
ཐོས་ལག་ལྡན་དབང་པོའི་སྟེང་། ། ལེགས་བཤད་ཁྱོད་ལ་ལྟ་བའི་སྤོབས་མཐོ་རྣམ་ དཔྱོད་རྡོ་རྗེ་རྩ་བརྒྱ་
གདེངས། ། རྒོལ་ངན་སྦྱིན་སྐྱེས་དཔུང་ཚོགས་ཀུན་འཇོམས་རིགས་པའི་སྤྱན་སྟོང་རྣམ་པར་བགྲད། ། སྐལ་
ལྡན་ལྷ་རྣམས་ཡོངས་ཀྱི་བླ་མ་འཕགས་ཡུལ་མཁས་པའི་ཚོགས་ཀུན་བསྔགས། རིང་ནས་བགྱིས་པའི་དགེ་
ལེགས་ཀྱིས་བསྐྲུན་ལུང་རྟོགས་རིན་ཆེན་བདུན་དང་ལྡན། ། མཐའ་ཡས་མདོ་དང་སྔགས་ཀྱི་གཞུང་ཀུན་ལེགས་
པར་བཤད་པའི་གསེར་འཁོར་ཆེས། ། བདེ་གཤེགས་བསྟན་པའི་ས་ཆེན་ཁྱོད་ལ་འདོད་རྒུར་སྤྱོད་པའི་དཔལ་
ལྡན་པ། ། ཆོས་ཀྱི་འཁོར་ལོས་བསྒྱུར་བའི་རྒྱལ་པོ་རྗེ་བཙུན་བཙོང་ཁ་བ་དེ་རྒྱལ། ། ཕ་རོལ་ཕྱིན་པའི་གཞུང་
དོན་པདྨོའི་ཚལ། ། ལེགས་བཤད་འོད་སྟོང་ཟེར་གྱིས་རབ་ཕྱེ་ནས། ། ཐབ་དོན་ཟེའུ་འབྲུ་རྒོད་མཛད་ཐམས་
ཅད་མཁྱེན། ། རྒྱལ་ཚབ་སྨྲ་བའི་ཉི་མ་བྱམས་མགོན་དངོས། ། རྣམ་དཔྱོད་ལང་ཚོ་དར་བའི་ལུས་སྟོབས་
295

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྒྱས། ། ལུང་དང་རིགས་པའི་མཆེ་སྡེར་རབ་ཏུ་འབར། ། ཕས་རྒོལ་གླང་པོ་སྟོང་གི་ཐོད་འགེམས་པ། ། སྨྲ་
བའི་སེངྒེ་མཁས་གྲུབ་དགེ་ལེགས་དཔལ། ། བློ་བཟང་རྒྱལ་བའི་ལུང་རྟོགས་ཆོས་རྣམས་ཀྱི། ། བསྟན་པའི་
རྒྱལ་མཚན་འཛིན་ལ་ས་སྟེང་འདིར། ། འགྲན་པའི་ཟླ་བྲལ་པཎ་ཆེན་ཐམས་ཅད་མཁྱེན། ། ངེས་པར་མཁས་
གྲུབ་དེ་ལས་གཞན་དུ་ཅི། ། རྒྱལ་བའི་གསུང་རབ་ཕ་རོལ་ཕྱིན་པའི་དོན། ། སྐྱེས་བུ་གསུམ་གྱི་ལམ་གྱི་རིམ་པ་
རུ། ། ལེགས་ པར་ བསྡུས་ ནས་ སྟོན་མཛད་དགེ་བའི་ བཤེས། ། ལམ་ རིམ་ བརྒྱུད་པའི་བླ་མ་ རྣམས་ ལ་
འདུད། ། རྒྱུད་སྡེ་བཞི་ཡི་ བརྗོད་བྱའི་གནད་ཀུན་ཀྱང་། ། ཇི་བཞིན་རྟོགས་ནས་ཉམས་སུ་ལེན་མཛད་
ཅིང་། ། སྐལ་ལྡན་འགྲོ་ལ་རབ་སྟོན་ཆོས་གྱི་རྗེ། ། གསང་སྔགས་བརྒྱུད་པའི་བླ་མ་རྣམས་ལ་འདུད། ། རྒྱལ་
བའི་གསུང་རབ་ཐམས་ཅད་ལེགས་སྦྱར་གྱི། ། སྐད་དུ་གནས་ལས་དེ་ཉིད་བོད་ཀྱི་བརྡར། ། ལེགས་པར་
བསྒྱུར་ནས་གཏན་ལ་འབེབས་མཛད་པ། ། ལོ་པཎ་རྣམས་ཀྱི་བཀའ་དྲིན་དྲན་པས་དད། ། རྒྱལ་བའི་སྤྱན་
སྔར་རྒྱལ་བའི་ལུང་རྟོགས་བསྟན་པ་མཆོག ། རྟག་ཏུ་སྲུང་བར་རྟག་ཏུ་ལེགས་པར་ཞལ་བཞེས་ཤིང་། ། ཆོས་
བཞིན་སྒྲུབ་རྣམས་ཆོས་བཞིན་རབ་ཏུ་སྐྱོང་མཛད་པའི། ། བསྟན་སྲུང་རྣམས་ཀྱིས་བསྟན་དང་དེ་འཛིན་ཀུན་
སྐྱོངས་ཤིག། ཅེས་པ་འདི་ནི་བཀའ་འགྱུར་དཀར་ཆག་གི་མཆོད་བརྗོད་ལོགས་སུ་བྲིས་པའོ། ། དཀར་ཆག་འདི་
རྣམས་ནི་བཤད་སྒྲུབ་མིང་ཅན་བདག་གིས་བགྱིས་པ་ཡིན་ཀྱང་། འདིར་དེ་དག་གི་མཆོད་བརྗོད་ཙམ་ཞིག་ལོགས་
སུ་བྱུང་བའི་པར་གྱི་ཡི་གེ་བ་ནི་ཏཱ་ཡེ་ལ་ལུང་བློ་བཟང་དོན་གྲུབ་པོ། ། མངྒ་ལཾ། །
296

༄༅། ། མ་ཎིའི་ཕན་ཡོན་གསལ་བར་བྱེད་པའི་སྒྲོན་
མེ་ཞེས་བྱ་བ་བཞུགས་སོ། །
ན་མོ་ཤཱཀྱ་མུ་ཎ་ཡེ། སྔོན་ཚེ་འགྲོ་བ་ཀུན་གྱི་དོན་དུ་ཐུགས་བསྐྱེད་རླབས་ཆེན་སྤྱོད་པ་རབ་སྤྱད་ཅིང་། །
རྣམ་དག་སྨོན་ལམ་ཉེར་བཏབ་འབྲས་སྨིན་བདེ་ལྡན་ཞིང་མཆོག་གྲུབ་པ་དེར། ། མངོན་སངས་རྒྱས་ནས་གཞན་
དགའ་འཁྲིད་མཛད་རྒྱལ་ཀུན་སོ་སོར་རྟོག་པའི་དངོས། ། པདྨའི་རིགས་རྣམས་ཡོངས་ཀྱི་རྗེས་གྱུར་མགོན་པོ་
འོད་དཔག་མེད་ལ་འདུད། ། ཕྱོགས་བཅུའི་བདེ་གཤེགས་ཀུན་གྱི་ཐུགས་རྗེའི་དཔུང་། ། གཅིག་བསྡུས་སྣང་
མཐའི་སྲས་ཀྱི་ཚུལ་བཟུང་ནས། ། ཁམས་གསུམ་འགྲོ་བ་འདྲེན་ལ་ཟླ་བྲལ་བ། ། འཇིག་རྟེན་གསུམ་མགོན་
སྤྱན་རས་གཟིགས་ལ་འདུད། ། མགོན་དེ་སྙིགས་དུས་རྒྱལ་བསྟན་སྤེལ་བའི་ཆེད། ། བོད་ཀྱི་མི་རྗེའི་ཚུལ་
བསྟན་སྲོང་བཙན་ཞེས། ། ཐུབ་བསྟན་སྲོལ་བཏོད་དགེ་བཅུའི་ཁྲིམས་མཛད་པ། ། ཆོས་ཀྱི་རྒྱལ་པོར་གྱུར་བ་
དེ་ལ་འདུད། ། རྒྱལ་རྣམས་ཐུགས་རྗེ་འགྲོ་ལ་རྗེས་བརྩེ་བར། ། ཀུན་ནས་མཚུངས་མོད་སྙིགས་དུས་འགྲོ་བ་
ལ། ། ལྷག་པར་རྗེས་བརྩེ་མཛད་འཕྲིན་རྒྱ་ཆེ་བ། ། རྗེ་བཙུན་སྤྱན་རས་གཟིགས་ཞེས་རབ་ཏུ་གྲགས། །
གང་དེའི་ཆོས་ཚུལ་ཟབ་རྒྱས་གྲངས་མང་ཡང་། ། ཀུན་གྱི་སྙིང་པོ་གཅིག་བསྡུས་ཡིག་དྲུག་ཅེས། ། ཕན་ཡོན་རྒྱ་
ཆེར་གྲགས་ལས་མདོར་བསྡུས་ཞིག ། གཞན་དག་དད་པ་སྤེལ་ཕྱིར་བརྗོད་པར་བྱ། །
དེ་ཡང་སྤྱིར་སངས་རྒྱས་ཐམས་ཅད་ཀྱང་རང་དོན་མཐར་ཕྱིན་ནས་གཞན་གྱི་དོན་ཁོ་ན་མཛད་པ་ལས་མ་
འདས་ཀྱང་། ཐུབ་པའི་བསྟན་པ་འདི་ལ་སེམས་ཅན་ཀྱི་དོན་མཛད་པ་ལ་ལྷག་པར་ཕུལ་དུ་བྱུང་བ་ནི་འཕགས་པ་
རིགས་གསུམ་གྱི་མགོན་པོ་ཉིད་ཡིན་ལ། དེའི་ནང་ནས་མཆོག་དམན་མཐའ་དག་ལ་འཕྲིན་ལས་འཇུག་པ་རྒྱ་ཆེ་
བ་ནི་འཕགས་པ་སྤྱན་རས་གཟིགས་དབང་ཕྱུག་གོ ། འདིའི་སྒྲུབ་ཐབས་དང་བསྔགས་པ་བརྗོད་པའི་མདོ་
297

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྔགས་ཀྱི་གཞུང་མང་ཡང་མཚོན་ཙམ་ནི། ཟ་མ་ཏོག་བཀོད་པའི་མདོ་ལས། བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོའི་ཡུལ་ཅི་འདྲ་བ་དེ་འདྲ་བ་ནི་དེ་བཞིན་གཤེགས་པ་རྣམས་ལ་ཡང་
མ་མཆིས་སོ་ཞེས་དང་། དེ་ཉིད་ལས་སྤྱན་རས་གཟིགས་ཀྱི་མཚན་ནས་བརྗོད་པ་ནི་སངས་རྒྱས་སྟོང་ཕྲག་དུ་མའི་
མཚན་ནས་བརྗོད་པ་དང་ཕན་ཡོན་མཉམ་པ་དང་མཆོད་པའི་བསོད་ནམས་ཡང་མཉམ་པར་བཤད་ཅིང་། ཡང་
རིགས་ཀྱི་བུ་དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནི་དཀོན་
པའོ། ། སེམས་ཅན་རྣམས་ཀྱི་ཕ་དང་མར་གྱུར་བའོ། ། སེམས་ཅན་ཐམས་ཅད་ལ་མི་འཇིགས་པ་སྦྱིན་པར་
བྱེད་པའོ། ། སེམས་ཅན་ཐམས་ཅད་ལ་ལམ་སྟོན་པར་བྱེད་པའོ། ། སེམས་ཅན་ཐམས་ཅད་ལ་དགེ་བའི་
བཤེས་གཉེན་དུ་གྱུར་བ་སྟེ། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོ་ནི་དེ་ལྟ་བུའོ། ། དེའི་མིང་འཛིན་པ་ཡང་དཀོན་ཏེ། དེ་དེའི་ཡི་གེ་དྲུག་པའི་རིག་སྔགས་ཀྱི་མིང་གིས་
རྗེས་སུ་དྲན་ན་དེའི་ཚེ་བ་སྤུའི་ཁུང་བུ་དེ་དག་ཏུ་སྐྱེའོ། ། སླར་འཁོར་བར་མི་འཁོར་རོ་ཞེས་པ་ནས། རིགས་ཀྱི་
བུ་ཡི་གེ་དྲུག་པའི་རིག་སྔགས་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་སྙིང་པོ་
དམ་པའོ། ། གང་དག་སྙིང་པོ་དམ་པ་ཤེས་པ་དེ་ནི་ཐར་བ་ཤེས་པའོ། ། ཞེས་དང་། གང་དག་ཡི་གེ་དྲུག་པའི་
རིག་སྔགས་ཆེན་མོ་འདི་རྟག་ཏུ་ཟློས་པ་ལ་བརྩོན་པའི་སེམས་ཅན་དེ་དག་ནི་བསོད་ནམས་དང་ལྡན་པ་ཡིན་
ནོ། ། དེ་དག་ཟློས་པར་བྱེད་པའི་ཚེ་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་རྙེད་ཕྲག་དགུ་བཅུ་རྩ་
དགུ་འདུ་བར་འགྱུར་རོ། ། ཞེས་སོགས་ཕན་ཡོན་གཞན་མང་དུ་གསུངས་པ་དང་། ཡང་། རིགས་ཀྱི་བུ་གང་
ཡི་གེ་དྲུག་པའི་རིག་སྔགས་ཆེན་མོ་འདི་འདྲིར་འཇུག་པ་དེས་ནི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་འདྲིར་འཇུག་
པར་འགྱུར་རོ། ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱུས་རྡུལ་ཕྲ་རབ་དང་
མཉམ་པ་ལྷའི་གསེར་རིན་པོ་ཆེ་ལས་བྱེད་ཅིང་། བྱས་ནས་ཉིན་གཅིག་ཏུ་རིང་བསྲེལ་འཇུག་པ་དེའི་འབྲས་བུ་
རྣམ་པར་སྨིན་པ་ནི་ཡི་གེ་དྲུག་པའི་རིག་སྔགས་ཆེན་མོའི་ཡི་གེ་འབྲུ་གཅིག་གི་འབྲས་བུ་རྣམ་པར་སྨིན་པ་སྟེ་ཡོན་
ཏན་བསམ་གྱིས་མི་ཁྱབ་པའོ། ། ཞེས་པ་ནས། རིགས་ཀྱི་བུ་གང་ཡི་གེ་དྲུག་པའི་རིག་སྔགས་ཀྱི་རྒྱལ་པོ་འཛིན་
པ་ནི་དེ་ལྟ་བུ་ལ་སོགས་ཏེ་ཏིང་ངེ་འཛིན་བརྒྱ་རྩ་བརྒྱུད་ཐོབ་པར་འགྱུར་རོ། ། ཞེས་དང་། རིགས་ཀྱི་བུ་ཡུལ་
298

༄༅། ། མ་ཎིའི་ཕན་ཡོན་གསལ་བར་བྱེད་པའི་སྒྲོན་མེ། །
འཁོར་མོན་འཇུག་མོའི་གྲོང་ཁྱེར་ཆེན་པོ་ན་གང་ཡི་གེ་དྲུག་པའི་རིག་སྔགས་ཆེན་མོ་འཛིན་པར་བྱེད། ཀློག་པར་
བྱེད། ཚུལ་བཞིན་ཡིད་ལ་བྱེད་པའི་ཆོས་སྨྲ་བ་ཡོད་དོ། ། ཞེས་པ་ནས། ཆོས་སྨྲ་བ་དེ་དག་ནི་དེ་བཞིན་
གཤེགས་པ་དང་མཉམ་པར་བལྟའོ་ཞེས་དང་། ཡི་གེ་དྲུག་པའི་རིག་སྔགས་ཆེན་མོའི་རྒྱལ་མོ་འདི་ནི་དཀོན་པའི་
ཚིག་སྟེ། འདི་ནི་རྡོ་རྗེའི་ཚིག་གོ ། མི་བྱེད་པའི་ཚིག་གོ ། བླ་ན་མེད་པའི་ཡེ་ཤེས་ཀྱི་ཚིག་གོ ། མི་ཟད་པའི་
ཡེ་ཤེས་ཀྱི་ཚིག་ཅེས་པ་ནས། ཆོས་ཐམས་ཅད་ལ་འཇུག་པའི་ཚིག་གོ ། ཞེས་དང་། རྣལ་འབྱོར་ཐམས་ཅད་ཀྱི་
ནང་ན་ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་འདི་ནི་འབྲས་བུའི་སྙིང་པོར་གྱུར་བའོ། ། ཞེས་པས་མཚོན་
ཏེ་མང་དུ་གསུངས་སོ། ། གཞན་ཡང་། མ་ཎི་བཀའ་འབུམ་ལས། དེ་ནས་ཡང་བཅོམ་ལྡན་འདས་ཀྱིས་སྒྲིབ་
པ་ཐམས་ཅད་རྣམ་པར་སེལ་བ་ལ་འདི་སྐད་ཅེས་བཀའ་སྩལ་བ། རིགས་ཀྱི་བུ་ཨོཾ་མ་ཎི་པདྨེ་ཧཱུྃ། ཞེས་པའི་ཡི་གེ་
དྲུག་པའི་རིག་སྔགས་ནི། འདི་ལྟ་སྟེ་དཔེར་ན་སའི་རྡུལ་ཕྲ་རབ་སྙེད་ཀྱི་ཚད་ནི་ངོས་བཟུང་བར་ནུས་ཀྱི། ཡེ་གེ་
དྲུག་པའི་རིག་སྔགས་ལན་གཅིག་བཟླས་པའི་བསོད་ནམས་ཀྱི་ཚད་ནི་བཟུང་བར་མི་ནུས་སོ། ། རྒྱ་མཚོའི་ཆུ་ནི་
ཐིག་པ་རེ་རེ་ནས་བགྲང་བར་ནུས་ཀྱི། ཡི་གེ་དྲུག་པའི་རིག་སྔགས་འདི་ལན་གཅིག་བརྗོད་པའི་བསོད་ནམས་ཀྱི་
ཚད་ནི་བགྲང་བར་མི་ནུས་སོ། ། ཞེས་སོགས་དཔེ་དོན་མང་དུ་སྦྱར་ནས་གསུངས་ཏེ་ཟ་མ་ཏོག་གི་མདོའི་དོན་
བཤད་པར་སྣང་ངོ༌། ། ཡང་། ཨོཾ་མ་ཎི་པདྨེ་ཧཱུྃ། ཞེས་པའི་རིག་སྔགས་ལེན་གཅིག་བཟླས་པས་ཕ་རོལ་ཏུ་ཕྱིན་
པ་དྲུག་ཡོངས་སུ་རྫོགས་པར་འགྱུར་རོ། ། ལ་ལ་ཞིག་གིས་ཡི་གེ་དྲུག་པ་བྲིས་བ་ལ་ལག་པས་རེག་པ་དེ་དག་ཀྱང་
ཕྱིར་མི་ལྡོག་པར་འགྱུར་རོ། ། ཡི་གེ་དྲུག་པའི་གཟུངས་སྔགས་འདི་ལན་གཅིག་བཟུང་ན་དེ་བཞིན་གཤེགས་པ་
ལ་ན་བཟང་དང་། བཤོས་དང་། མལ་སྟན་དང་། ན་བའི་རྐྱེན་སྨན་དང་། ཡོ་བྱད་ཐམས་ཅད་ཀྱིས་བཀུར་
བསྟིང་བྱས་པར་འགྱུར་རོ། ། ཞེས་དང་། པདྨ་ཅོད་པན་གྱི་རྒྱུད་ལས། འཕགས་པ་སྤྱན་རས་གཟིགས་དབང་
ཕྱུག་གིས་འདི་སྐད་ཅེས་སྨྲས་སོ། ། ང་ཡིད་ལ་བྱས་ནས་ༀ་མ་ཎི་པདྨེ་ཧཱུཾ་ཞེས་པའི་རིག་སྔགས་འདི་བཟླས་པའི་
རིགས་ཀྱི་བུའམ། རིགས་ཀྱི་བུ་མོ་གང་ཡིན་པ་དེས་ལན་གཅིག་བཟླས་བརྗོད་བྱེད་དམ་ཡིད་ལ་བྱས་ནས་ལུས་ལ་
བཅངསན། མཚམས་མེད་པ་ལྔ་དང་། དེ་དང་ཉེ་བ་ལྔ་དང་། སྡིག་པ་ཐམས་ཅད་བྱང་ནས་སེམས་ཅན་
དམྱལ་བ་དང་། ཡི་དྭགས་དང་། དུད་འགྲོའི་སྐྱེ་གནས་དང་། མི་ཁོམ་པའི་གནས་བརྒྱད་སྤངས་ཤིང་ལུས་
299

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ངག་ཡིད་གསུམ་སྡུག་བསྔལ་པར་མི་འགྱུར་རོ། ། གཅན་གཟན་དང་། སྲིན་པོ་དང་། མི་མ་ཡིན་པ་ཐམས་
ཅད་དང་། ནད་དང་འཇིགས་ པ་ ཐམས་ ཅད་ལས་ཐར་བར་འགྱུར་རོ། ། ཆོས་ཀྱི་སྐུའི་དོན་རྟོགས་ ནས་
གཟུགས་ཀྱི་ སྐུ་ཐུགས་རྗེ་ཆེན་པོའི་ཞལ་མཐོང་བར་འགྱུར་རོ། ། ཞེས་དང་། ཡི་གེ་དྲུག་མའི་མདོ་ལས།
རིགས་ཀྱི་བུའམ་རིགས་ཀྱི་བུ་མོ་གང་གིས་ཡི་གེ་དྲུག་མ་ཤེས་རབ་ཀྱི་ལྷ་མོ་ཡིད་ལ་བྱས་ནས་རིག་སྔགས་འདི་བཟླས་
བརྗོད་བྱས་ན་ནད་ཐམས་ཅད་ལས་ཐར་བར་འགྱུར། ཞེས་པ་ནས། ཞི་བ་དང་བདེ་ལེགས་སུ་འགྱུར་རོ། །
ཞེས་སོགས་མང་དུ་གསུངས་སོ། ། གཞན་ཡང་། ཡིག་དྲུག་གི་མཚོན་དོན་དང་། ཕན་ཡོན་གཞན་འགའ་ཞིག་
བརྗོད་དེ། བཀའ་བུམ་ལས། དང་པོ་དབྱེ་བའི་དོན་ལ་དགོངས་ཏེ་ཡི་གེ་དྲུག་པ་བསྡུ་བ་ནི། ཐུགས་རྗེ་ཆེན་
པོའི་ཆོས་ལ་དབྱེ་བ་བསམ་གྱི་མི་ཁྱབ་པ་ཞིག་ཡོད་ཀྱང་། གསུང་གི་སྙིང་པོ་ཡི་གེ་དྲུག་པ་ལ་བསྟུད་ནས་གསུངས་
སོ། ། ཡི་གེ་དྲུག་པོ་གང་ཡིན་ན། ཨོཾ་མ་ཎི་པདྨེ་ཧཱུྃ་ཞེས་པ་ཡིན། ཨོཾ་ཡེ་ཤེས་ནས་ལྔ་ཞེས་པའི་ཨོ་ཆོས་ཀྱི་
དབྱིངས་ཡེ་ཤེས། ཐིག་ལེ་མེ་ལོང་ལྟ་བུའི་ཡེ་ཤེས། ཟླ་ཚེས་མཉམ་པ་ཉིད་ཀྱི་ཡེ་ཤེས། ན་རོ་སོ་སོར་རྟོག་པའི་ཡེ་
ཤེས་ནཱ་ད་བྱ་བ་གྲུབ་པའི་ཡེ་ཤེས་སོ། ། དེ་བཞིན་དུ་མ་ཐུགས་རྗེ་ཀུན་ལ་བྱས་པ། ཎི་འཁོར་བ་རང་ལོག བད་
ཐབས་དང་ཤེས་རབ། མེ་ཡེ་ཤེས་རང་གསལ། ཧཱུཾ་རྡོ་རྗེ་ལྟ་བུ་མི་འགྱུར་བའི་དོན་ནོ། ། ཡང་། ཨོཾ་ཡེ་ཤེས་ལྔ་
ལྡན་ལྷ་ཡི་སྐྱབས་; ། འཕོ་ལྟུང་ཞི་ནས་སྐྱེ་སྒོ་གཅོད། ། མ་སྙིང་རྗེ་ཆེན་པོ་ལྷ་མིན་སྐྱབས། ། འཐབ་རྩོད་ཞི་
ནས་སྐྱེ་སྒོ་གཅོད། ། ཎི་བྱམས་པ་ཆེན་པོ་མི་ཡི་སྐྱབས། ། འགྱུར་བ་ཞི་ནས་སྐྱེ་སྒོ་གཅོད། ། པད་དགའ་བ་
ཆེན་པོ་ བྱོལ་ སོང་ སྐྱབས། ། ཀླན་ ལྐུགས་ ཞི་ ནས་ སྐྱེ་ སྒོ་ གཅོད། ། མེ་ བཏང་ སྙོམས་ ཆེན་ པོ་ ཡི་ དྭགས་
སྐྱབས། ། བཀྲེས་སྐོམ་ཞི་ནས་སྐྱེ་སྒོ་གཅོད། ། ཧཱུཾ་ཐུགས་རྗེ་ཆེན་པོ་དམྱལ་བའི་སྐྱབས། ། ཚ་གྲང་ཞི་ནས་སྐྱེ་
སྒོ་གཅོད། ། ཞེས་དང་། ཡང་། སྐུ་དྲུག་དང་སྦྱར་ན་མོ་ཆོས་ཀྱི་སྐུ། མ་ལོངས་སྤྱོད་རྫོགས་པའི་སྐུ། ཎི་སྤྲུལ་
བའི་སྐུ། པད་ངོ་བོ་ཉིད་ཀྱི་སྐུ། མེ་མངོན་པར་བྱང་ཆུབ་པའི་སྐུ། ཧཱུྃ་མི་འགྱུར་རྡོ་རྗེའི་སྐུ་སྟེ་སྐུ་དྲུག་ལྷུན་གྱིས་
གྲུབ་པ་ཐོབ་པར་བྱེད་པས་ཡིག་དྲུག་ཡིན་ནོ། ། ཞེས་དང་། རིགས་དྲུག་དང་སྦྱར་ན། མི་རིགས་ཐམས་ཅད་
འདུས་པ་ཐུགས་རྗེ་ཆེན་པོ། ། མི་རྣམ་པར་སྣང་མཛད། ཎི་རྡོ་རྗེ་སེམས་དཔའ། པད་རིན་ཆེན་འབྱུང་ལྡན།
མེ་སྣང་བ་མཐའ་ཡས། ཧཱུྃ་དོན་ཡོད་གྲུབ་པ། རིགས་དྲུག་གི་སངས་རྒྱས་ཀྱང་ཡི་གེ་དྲུག་བཟླས་པས་ཐོབ་པར་
300

༄༅། ། མ་ཎིའི་ཕན་ཡོན་གསལ་བར་བྱེད་པའི་སྒྲོན་མེ་ །
བྱེད་པ་ཡིན་ནོ། ། རིགས་དྲུག་གི་ཡུམ་དང་སྦྱར་ན། ཨོ་རིགས་ཐམས་ཅད་འདུས་པའི་ཡུམ་ཡི་གེ་དྲུག་མ། མ་
ནམ་མཁའ་ཀུན་ཏུ་བཟང་མོ། ། ཎི་སངས་རྒྱས་སྤྱན་མ། པད་མེ་གོས་དཀར་མོ། ། མེ་ཆུ་མཱ་མ་ཀི ། ཧཱུྃ་རླུང་
དམ་ཚིག་སྒྲོལ་མ། ཡུམ་དེ་དག་ཀྱང་ཡིག་དྲུག་བཟླས་པས་ཐོབ་པར་འགྱུར་རོ། ། མཁའ་འགྲོ་མ་དྲུག་དང་སྦྱར་
ན། ཨོ་མཁའ་འགྲོའི་རིགས་འདུས་པ་རྡོ་རྗེ་རྣལ་འབྱོར་མ། མ་སངས་རྒྱས་མཁའ་འགྲོ།ཎི་རྡོ་རྗེ་མཁའ་འགྲོ།
པད་རིན་ཆེན་མཁའ་འགྲོ། མ་པདྨ་མཁའ་འགྲོ ། ཧཱུྃ་ལས་ཀྱི་མཁའ་འགྲོ་སྟེ་ཡིག་དྲུག་བཟླས་ན་དེ་དག་གིས་
བྱིན་གྱིས་རློབ་པར་མཛད་དོ། ། ཕྱིན་དྲུག་དང་སྦྱར་ན། ཨོཾ་གྱིས་སྦྱིན་པའི་ཕར་ཕྱིན། མས་ཚུལ་ཁྲིམས།
ཎིས་བཟོད་པ། པད་ཀྱིས་བརྩོན་འགྲུས། མེས་བསམ་གཏན། ཧཱུྃ་གིས་ཤེས་རབ་ཀྱི་ཕར་ཕྱིན་མཚོན་ཏེ་ཡིག་
དྲུག་བཟླས་ན་དེ་དྲུག་རྫོགས་པར་འགྱུར་རོ། ། དུག་ལྔ་དང་ཉོན་མོངས་ཀུན་འཇོམས་པ་དང་སྦྱར་ན། ཨོཾ་གྱིས་
གཏི་མུག མས་ཞེ་སྡང་། ཎིས་ང་རྒྱལ། པད་ཀྱིས་འདོད་ཆགས། མེས་ཕྲག་དོག ཧཱུྃ་གིས་ཉོན་མོངས་ཐམས་
ཅད་འཇོམས་པར་བྱེད་དེ་ཡིག་དྲུག་བཟླས་པས་འགྲུབ་པ་བར་གྱུར་རོ། ། ཡེ་ཤེས་དྲུག་དང་སྦྱར་ན། ཨོ་ཆོས་
དབྱིངས་ཡེ་ཤེས། མ་མེ་ལོང་ལྟ་བུའི་ཡེ་ཤེས། ཎི་མཉམ་ཉིད་ཡེ་ཤེས། པད་སོར་རྟོག་ཡེ་ཤེས། མེ་བྱ་གྲུབ་ཡེ་
ཤེས། ཧཱུྃ་ལྷན་ཅིག་སྐྱེས་པའི་ཡེ་ཤེས་ཏེ་དེ་དྲུག་མ་ཎིས་རང་རྒྱུད་ལ་མངོན་དུ་འགྱུར་རོ། ། ཚད་མེད་དྲུག་དང་
སྦྱར་ན། ཨོཾ་ཐུགས་རྗེ་ཚད་མེད། མ་བྱམས་པ་ཚད་མེད། ཎི་སྙིང་རྗེ་ཚད་མེད པད་དགའ་བ་ཚད་མེད། མེ་
བཏང་སྙོམས་ཚད་མེད། ཧཱུཾ་ཆོས་ཉིད་ཚད་མེད་དེ་དེ་རྣམས་ཀྱི་སྒོ་ནས་གཞན་དོན་བྱེད་པ་ཡང་མ་ཎིས་འགྲུབ་
པར་འགྱུར་རོ། ། རིགས་དྲུག་གི་སྡུག་བསྔལ་སྦྱོང་བ་དང་སྦྱར་ན། ཨོཾ་གྱིས་ལྷ་འཆི་འཕོ་འོག་ཏུ་ལྟུང་བའི་སྡུག་
བསྔལ་སྦྱོང་། མས་ལྷ་མིན་འཐབ་རྩོད་ཀྱི་སྡུག་བསྔལ་སྦྱོང་། ཎིས་མིའི་འཆི་འཕོའི་སྡུག་བསྔལ་སྦྱོང་། པད་
ཀྱིས་བྱོལ་སོང་གླེན་ལྐུགས་ཀྱི་སྡུག་བསྔལ་སྦྱོང་ མེས་ཡི་དྭགས་བཀྲེས་སྐོམ་གྱི་སྡུག་བསྔལ་སྦྱོང་། ཧཱུྃ་གིས་དམྱལ་
བའི་ཚ་གྲང་གི་སྡུག་བསྔལ་ཀུན་སྦྱོང་བར་བྱེད་པ་ཡང་ཡིག་དྲུག་བཟླས་པས་འགྲུབ་པོ། ། རིགས་དྲུག་གི་སྐྱེ་སྒོ་
གཅོད་པ་དང་སྦྱར་ན། ཨོཾ་གྱིས་ལས་ཉོན་གྱིས་དབང་གིས་ལྷར་སྐྱེ་བའི་སྐྱེ་སྒོ་གཡང་ས་གཅོད། མས་ལྷ་མིན་དུ་
སྐྱེ་བའི་གཡང་ས་གཅོད། ཎིས་མིར་སྐྱེ་བའི་གཡང་ས་གཅོད། པད་གྱིས་བྱོལ་སོང་དུ་སྐྱེ་བའི་གཡང་ས་གཅོད།
མེས་ཡི་དྭགས་སུ་སྐྱེ་བའི་གཡང་ས་གཅོད། ཧཱུཾ་གིས་དམྱལ་བར་སྐྱེ་བའི་གཡང་ས་གཅོད་པ་ཡང་ཡིག་དྲུག་གིས་
301

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འགྲུབ་པའོ། ། རིགས་དྲུག་གི་དོན་བྱེད་པ་དང་སྦྱར་ན། ཨོཾ་ལ་སོགས་དྲུག་གིས་ཐུབ་པ་དྲུག་མཚོན་ཞིང་ལྷ་
ལ་སོགས་པ་རིགས་དྲུག་གི་དོན་སྣ་ཚོགས་བྱེད་པ་ཡང་འགྲུབ་པོ། ། སྒྲིབ་པ་དྲུག་སྦྱོང་བ་དང་སྦྱར་ན། ཨོཾ་གྱིས་
ལུས་ཀྱི་སྒྲིབ་པ་སྦྱོང་། མས་ངག་གི་སྒྲིབ་པ། ཎིས་ཡིད་ཀྱི་སྒྲིབ་པ། པད་ཀྱིས་ཉོན་མོངས་པའི་སྒྲིབ་པ། མེས་
བག་ཆགས་ཀྱི་སྒྲིབ་པ། ་གིས་ཤེས་བྱའི་སྒྲིབ་པ་སྦྱོང་ངོ་། ། གསོལ་འདེབས་དང་སྦྱར་ན། ཨོཾ་གྱིས་སྐུ། མས་
གསུང་། ཎིས་ཐུགས། པད་ཀྱིས་ཡོན་ཏན། མེས་འཕྲིན་ལས། ཧཱུྃ་གིས་དེ་ལྔ་ལ་གསོལ་བ་འདེབས་པ་འགྲུབ་
པོ། ། བྱིན་རླབས་འབྱུང་བ་དང་སྦྱར་ན། ཨོཾ་གྱིས་ལུས་ལ་སྐུའི་བྱིན་རླབས། མས་ངག་ལ་གསུང་ནི་བྱིན་
རླབས། ཎིས་ཡིད་ལ་ཐུགས་ཀྱི་བྱིན་རླབས། པད་ཀྱིས་ཡོན་ཏན་གྱི་བྱིན་རླབས། མེས་འཕྲིན་ལས་ཀྱི་བྱིན་
རླབས། ཧཱུྃ་གིས་བྱིན་རླབས་དེ་ཐམས་ཅད་འབྱུང་ངོ་། ། གཞན་ཡང་། ཡིག་དྲུག་གིས་ཉན་རང་བྱང་སེམས་
དགེ་བསྙེན་བསྙེན་གནས་སྔགས་སྡོམ་རྣམས་སྲུང་བར་འགྱུར་ཞེས་དང་། ཡང་སྐུ་གསུང་ཐུགས་གསུམ་དང་རྩ་བ་
དང་ཡན་ལག་གི་དམ་ཚིག་དང་དམ་ཚིག་ཉམས་ཆགས་རྣམས་སྐོང་བར་འགྱུར་ཞེས་དང་། ཡང་། ལྷ་དབང་
སྔགས་དབང་ཆོས་དབང་བུམ་དབང་གསང་དབང་ཤེས་རབ་ཡེ་ཤེས་ཀྱི་དབང་དྲུག་གི་སྒོ་གསུམ་ལ་བསྐུར་ནས་
སྨིན་པར་བྱེད་ཅེས་དང་ཡང་ཡིག་དྲུག་གིས་རིམ་པ་བཞིན་དུ་སངས་རྒྱས་ཆོས་དགེ་འདུན་བླ་མ་ཡི་དམ་མཁའ་
འགྲོ་རྣམས་ལ་སྐྱབས་སུ་འགྲོ་ཞིང་སྐྱོབ་པར་འགྱུར་ཞེས་དང་། ཡང་། སྨོན་སེམས་འཇུག་སེམས་གཉིས་དང་
གཉིས་མེད་དང་ཆོས་ཉིད་དང་ཡེ་ཤེས་དང་དོན་དམ་བྱང་ཆུབ་ཀྱི་སེམས་བསྐྱེད་པར་འགྱུར་ཞེས་དང་། གཞན་
ཡང་། ཆོས་ཉིད་ཀྱི་དོན་དང་སྦྱར་བ་དང་། གནད་དང་སྦྱར་བ། ལྟ་སྒོམ་དང་སྦྱར་བ། ཡིན་ལུགས་དང་སྦྱར་
བ། ཕྱིའི་འབྱུང་བ་དང་སྦྱར་བ། ནང་གི་འབྱུང་བ་དང་སྦྱར་བ། གསང་བའི་འབྱུང་བ་དང་སྦྱར་བ། དོན་
ཆོས་ཉིད་དང་སྦྱར་བ། སྤྲོས་བྲལ་དང་སྦྱར་བ། མཚོན་དཔེ་དང་སྦྱར་བ། སྲུང་བ་དང་སྦྱར་བ། ནད་འདོན་
པདང་སྦྱར་བའི་བར་དྲུག་ཚན་སུམ་ཅུ་རྩ་དྲུག་བཤད་ཀྱང་རྒྱས་པར་བགོད་དོ། ། ཡང་འདི་ལྟར་བཤད་དེ།
ཁྱབ་བརྡལ་ཆེན་པོའི་གནས་མཆོག་ཏུ། ། དྲུག་པ་ཐུགས་རྗེ་ཆེན་པོ་ཡིས། ། ཨོཾ་མ་ཎི་པད་མེ་ཧཱུྃ་བརྗོད་པས།
རྟོག་ཆད་མ་སྤུངས་གནས་སུ་དག ། ལྟ་ལྟུང་བའི་སྡུག་བསྔལ་ཞི་བར་བྱས། དེས་ན་ངོ་མཚར་ཆེ་ཞེས་བྱ། །
ཀུན་གྱིས་མ་ཎི་པདྨེ་སྒྲོངས། ། མ་ཎིས་སྒྲིབ་པ་སྦྱོང་བ་ནི། ། སུམ་ཅུ་རྩ་གསུམ་ལྷ་ཡུལ་ན། ། ལྷ་བུ་དྲི་མ་མེད་
302

༄༅། ། མ་ཎིའི་ཕན་ཡོན་གསལ་བར་བྱེད་པའི་སྒྲོན་མེ། །
པ་ཡིས། ། མཚམས་མེད་ལྔ་ཡི་ལས་བྱས་པས། ། རྡོ་རྗེའི་དམྱལ་བར་སྐྱེས་པ་ལ། ། བརྒྱ་བྱིན་ལྷ་ཡི་འཐུབ་པ་
ཡིས། ། ཨོཾ་མ་ཎི་པདྨེ་ཧཱུྃ་བརྗོད་པས། རྡོ་རྗེའི་དམྱལ་ནས་ཐོན་ནས་ནི། ། རྡོ་རྗེ་ལྟ་བུའི་དགོངས་པ་ཤར། །
དེས་ན་སྒྲིབ་པ་སྦྱོང་ཞེས་བྱ། ། ཀུན་གྱིས་མ་ཎི་པདྨེ་སྒྲོངས། ། རི་རབ་ཆེན་པོའི་ཁོང་སེང་ན། ། ལྷ་མིན་སྣང་
བྱེད་ཅེས་བྱ་བས། ། སྲོག་གཅོད་བྱས་པའི་རྣམ་སྨིན་གྱིས། ། ཚ་བའི་དམྱལ་བར་སྐྱེས་པ་ལ། ། བཅོམ་ལྡན་
ཐགས་བཟང་ཐུབ་པ་དེས། ། ཨོཾ་མ་ཎི་པདྨེ་ཧཱུྃ་བརྗོད་པས། ། ཚ་བའི་དམྱལ་བའི་གནས་ནས་ཐར། །
དཔའ་བར་འགྲོ་བའི་རྟོགས་པ་ཤར། ། དེས་ནས། ། ཀུན་གྱིསx། ། མ་ག་དྷ་ཡི་གྲོང་ཁྱེར་དུ། ། སྟོབས་
ལྡན་བུ་ནི་མ་སྐྱེས་དགྲས། ། ཕ་བསད་པ་ཡི་རྣམ་སྨིན་གྱིས། ། གྲང་བའི་དམྱལ་བར་སྐྱེས་པ་ལ། ། བཅོམ་
ལྡན་ཤཱཀྱ་ཐུབ་པ་ཡིས། ། ཨོཾ་མ་ཎི་པདྨེ་ཧཱུྃ་བརྗོད་པས། ། གྲང་བའི་དམྱལ་བའི་གནས་ནས་ཐར། ། སྒྱུ་མ་ལྟ་
བུའི་དགོངས་པ་ཤར། ། དེས་ནx། ། ཀུན་གྱིས ། ། གང་བཟང་བུ་ནི་ལྔ་བརྩེགས་ཀྱིས། ། སངས་
རྒྱུས་གསེར་ཐུབ་བསྟན་པ་ལ། ། དམ་པའི་ཆོས་ལ་སྐུར་བ་བཏབ། ། དེ་ཡི་རྣམ་སྨིན་དུད་འགྲོར་སྐྱེས། །
སྒྲིབ་སེལ་ ཤཱཀྱ་སེངྒེ་ཡིས། ། ཨོཾ་མ་ཎི་པདྨེ་ཧཱུྃ་བརྗོད་པས། ། གླེན་ལྐུགས་བྱོལ་སོང་གནས་ནས་ཐར། །
གསལ་ལ་མི་རྟོག་དགོངས་པ་ཤར། ། དེས་ན། ། ཀུན་གྱིས ། ། རྒྱལ་བུ་མཛེས་ལྡན་བྱ་བ་ཡིས། །
ཁྱིམ་བདག་མགོན་མེད་ཟས་སྦྱིན་ལ། ། སེར་སྣ་འཇུར་གེགས་ཆེར་བྱས་པས། ། དེ་ཡི་རྣམ་སྨིན་ཡི་དྭགས་
སྐྱེས། ། འཕགས་པ་ནམ་མཁའ་མཛོད་ཆེན་གྱིས། ། ཨོཾ་མ་ཎི་པདྨེ་ཧཱུྃ་བརྗོད་པས། ། ཡི་དྭགས་བཀྲེས་སྐོམ་
གནས་ནས་ཐར། ། ལོངས་སྤྱོད་འགགས་མེད་དགོངས་པ་ཤར། ། དེས་ནxi ། ཀུན་གྱིསx། ། གྱད་
ཡུལ་མིའུ་ཐུང་སོར་འཕྲེང་གིས། ། མི་སྟོང་དང་དགུ་བརྒྱ་གོ་དགུ་བསད། ། དམྱལ་ཁམས་བཅོ་བརྒྱད་གནས་
སུ་ལྷུང་། ། ཐུབ་པའི་དབང་པོ་སྟོབས་ཅན་གྱིས། ། ཨོཾ་མ་ཎི་པདྨེ་ཧཱུྃ་བརྗོད་པས། ། ཚ་བགྲང་སྡུག་བསྔལ་ཞི་
བར་གྱུར། ། སེངྒེའི་སྟོབས་ཀྱི་དགོངས་པ་ཤར། ། དེ་ལྟར་སྒྲིབ་པ་སྦྱོང་ཞེས་བྱ། ། ཀུན་གྱིས་མ་ཎི་པདྨེ་
སྒྲོངས། ། ཞེས་སོགས་མང་དུ་འབྱུང་ཡང་མ་བྲིས་སོ། ། སྤྱིར་མ་ཎི་བགྲང་བའི་ཕན་ཡོན་གོང་དུ་བརྗོད་པ་ལྟར་
ཡིན་ལ། ཁྱད་པར་དུ་དམ་པ་དྲུག་གིས་ཟིན་པའི་སྒོ་ནས་མ་ཎི་བརྒྱ་རྩ་བརྒྱད་རེ་བཟླས་ན་མདོ་སྡེ་འགྱུར་རོ་ཅོག་
བཀླག་པ་དང་ཕན་ཡོན་མཉམ་པར་འབྱུང་བར་གསུངས་ཏེ། དམ་པ་དྲུག་ནི། མ་ཎི་སེམས་ཅན་ཐམས་ཅད་ཀྱི་
303

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དོན་དུ་དམིགས་ནས་འདོན་པ་སྦྱིན་པའི་ཕར་ཕྱིན། དེའི་སྐབས་སུ་སྒོ་གསུམ་གྱི་ཉེས་སྤྱོད་སྤོང་བ་ཚུལ་ཁྲིམས།
གཞན་གྱིས་གནོད་པ་དང་དཀའ་སྤྱད་ལ་བཟོད་པ་བཟོད་པ། བརྩོན་འགྲུས་ཆེར་བྱས་ནས་འདོན་པ་བརྩོན་
འགྲུས། སེམས་མི་གཡེང་བར་འདོན་པ་བསམ་གཏན། གང་ཤར་རང་གྲོལ་སྟོང་བ་ཉིད་དུ་ལྟ་བ་ནི་ཤེས་རབ་ཀྱི་
ཕར་ཕྱིན་དུ་བཤད་པ་ལྟར་རོ། ། གཞན་ཡང་ཁྱེར་སོ་གསུམ་དང་ལྡན་པའི་སྒོ་ནས་ཏོན་ན་འགྱུར་དང་ཕན་ཡོན་
ལྷག་པར་ཆེ་བར་བཤད་དེ། རང་ཉིད་སྤྱན་རས་གཟིགས་སུ་བསྒོམས་པ་དང༌། གཞན་གང་ཟག་ཏུ་སྣང་བ་
ཐམས་ཅད་ཀྱང་སྤྱན་རས་གཟིགས་སུ་སྒོམ་པ་སྣང་བ་སྐུའི་ཁྱེར་སོ། ། སྒྲ་གྲགས་ཆེན་ཐམས་ཅད་ཡིག་དྲུག་གི་
སྒྲར་མོས་པ་གྲགས་སྟོང་གསུང་གི་ཁྱེར་སོ། ། ཡུལ་སྣང་ཀུན་སྟོང་བ་ཉིད་ཀྱི་བདག་ཉིད་དུ་ལྟ་བ་དྲན་རྟོགས་
ཐུགས་ཀྱི་ཁྱེར་སོ་སྟེ་ཁྱེར་སོ་གསུམ་མོ། ། མ་ཎི་སྒྲ་ཆུང་དུས་ཧོན་ཀྱང་ཆོག་མོད། གཞན་ཕན་གྱི་བསམ་པས་
སྐད་ཆེན་པོས་གསལ་པར་ཏོན་ན་སྒྲ་དེ་དུད་འགྲོ་སོགས་གང་གིས་ཐོས་པ་དེའི་སྒྲིབ་པ་ཅི་རིགས་སྦྱང་ནུས་པ་
སོགས་ཀྱི་ཕན་ཡོན་ཡོད་པར་བཤད། དེ་རྒྱས་པར་བཀོད་ལ། ཤེས་པར་འདོད་ན་ཟ་མ་ཏོག་བཀོད་པའི་མདོ་
དང་། མ་ཎི་བཀའ་འབུམ་དུ་བལྟ་བར་བྱའོ། ། གཞན་ཡང་ཟ་མ་ཏོག་བཀོད་པའི་མདོ་ལས་གང་ལ་མེ་ཆུ་
མཚོན་ཆ་སོགས་ཀྱི་འཇིགས་པ་བརྒྱད་བྱུང་བའི་ཚེ་ཡིག་དྲུག་བཟླ་ཞིང་སྤྱན་རས་གཟིགས་ཀྱི་མཚན་ནས་བརྗོད་དེ་
ཕྱག་འཚལ་བ་དང་གསོལ་འདེབས་བྱས་ན་འཇིགས་པ་དེ་དག་ལས་ཐར་བར་འགྱུར་ལ། སྐྱེས་བུ་གང་ཞིག་བུ་
འདོད་ན་སྙིང་ནས་འཕགས་པ་སྤྱན་རས་གཟིགས་ཀྱི་མཚན་ནས་གོས་ཏེ་བདག་ལ་བུ་ཕོ་སྩོལ་ཅིག་ཅེས་གསོལ་བ་
དྲག་ཏུ་བཏབ་ན་སྔོན་ལས་མ་པ།ཏོགས་བུ་ཕོ་སྩོལ་བར་འགྱུར་ཞིང་། དེ་བཞིན་དུ་བུ་མོ་འདོད་ནའང་སྩོལ་བར་
བཤད། ཕྱི་མ་བདེ་བ་ཅན་དུ་སྐྱེ་བར་འདོད་ནའང་དེའི་ཆེད་དུ་འཕགས་པ་སྤྱན་རས་གཟིགས་ལ་གསོལ་བ་
བ་ཏབ་ན་བདེ་བ་ཅན་དུ་སྐྱེ་བར་འགྱུར་ཞེས་འདིའི་གཞུང་དུ་མ་ལས་བཤད་པ་ལྟར་ཡིན་ཏེ། འཕགས་པ་སྤྱན་
རས་གཟིགས་ནི་སངས་རྒྱས་འོད་དཔག་མེད་དང་ངོ་བོ་དབྱེར་མེད་དང་སྲས་ཀྱི་ཐུ་བོའང་ཡིན་པའི་ཕྱིར་རོ། །
གོང་དུ་བཤད་པ་རྣམས་ནི་སྤྱན་རས་གཟིགས་ཀྱིས་སྔགས་པ་དང་ཡིག་དྲུག་གི་ཕན་ཡོན་གཙོ་བོར་བརྗོད་
པ་ཡིན་ལ། ད་ནི་སྦྱིན་བདག་གི་ཆེ་བའི་ཁྱད་པར་ཅུང་ཟད་བརྗོད་པར་བྱ་སྟེ། དེ་ཡང་སྤྱིར་ཡིག་དྲུག་གི་ཕན་
ཡོན་ཆོས་རྒྱལ་སྲོང་བཙན་སྒམ་པོ་རྗེས་འབྲང་དང་བཅས་པས་རྒྱས་པར་བཤད་པའི་རྗེས་སུ་འབྲང་ནས་སྐྱ་སེར་
304

༄༅། ། མ་ཎིའི་ཕན་ཡོན་གསལ་བར་བྱེད་པའི་སྒྲོན་མེ། །
ཀུན་དང་བསྟན་པའི་སྦྱིན་བདག་དད་ལྡན་རྣམས་ཀྱིས་ཡིག་དྲུག་འདོན་པ་དང་། མ་ཎི་རིལ་སྒྲུབ་མཛད་པའི་
སྲོལ་བཟང་པོ་ཡུལ་དབུས་གཙང་ནས་བཟུང་སྟེ་ཤར་རྒྱལ་ཁམས་ཆེན་པོའི་བར་དར་ཞིང་རྒྱས་པ་འདི་བཞིན་ཡིན་
ལ། སྤྱིར་རིལ་སྒྲུབ་མ་བྱས་ཀྱང་མི་མང་ཚོགས་ནས་མ་ཎི་བཟླས་ནའང་ཕན་ཡོན་ཆེ་མོད། རིལ་སྒྲུབ་མཛད་པའི་
དགོས་པ་ནི། དེ་ལྟར་བསྒྲུབ་པའི་རིལ་བུ་དེ་གང་གིས་དད་པས་ཟོས་ན་རྒྱུད་ལ་ལྷ་དང་སྔགས་ཀྱི་བྱིན་རླབས་
ཞུགས་ནས་སྡིག་སྒྲིབ་བྱང་ནས་མངོན་མཐོ་ཁྱད་པར་ཅན་དང་ངེས་ལེགས་འགྲུབ་པར་འགྱུར་བས་ཁྱད་ཆེའོ། །
མ་ཎི་རིལ་སྒྲུབ་མཛད་པ་ན་གྲངས་བདུན་འགྱུར་སོང་ན་ནི་དགོས་པའི་དོན་གྱི་གཙོ་བོ་འགྲུབ་པ་ཡིན་གྱི། དེའི་ཚེ་
རིལ་བུ་འབབ་སྲིད་ཀྱང་དེ་འབབ་དགོས་པར་གཞུང་དག་ལས་མ་བཤད་པས། འབབ་པ་ཙམ་ལ་དགའ་ཞིང་ཡ་
མཚན་དུ་འཛིན་པ་ནི་བྱིས་པའི་བསམ་པའོ། ། མདོ་སྨད་ཅོ་ནེའི་ཕྱོགས་འདིར་ནི་སྔོན་དད་ལྡན་དུ་མས་མ་ཎི་
རིལ་སྒྲུབ་མཛད་ཅིང་། ཅོ་ནེའི་དཔོན་ཡབ་སྲས་རྣམས་ཀྱིས་ཀྱང་སྔར་རང་གི་ཕོ་བྲང་དུ་རིལ་སྒྲུབ་ལན་བདུན་
མཛད་པར་གྲགས་སོ། ། ཁྱད་པར་དུ་ད་ལྟ་ས་སྐྱོང་ཆེན་པོ་མི་དབང་འཇམ་དབྱངས་ནོར་བུའི་མཛད་པ་ལས་
བརྩམས་ཏེ་ཅུང་ཟད་བརྗོད་ན། ཁོང་གིས་འཇིག་རྟེན་ལུགས་ཀྱི་སྲིད་སྐྱོང་སྤྱི་དང་བྱེ་བྲག་རང་གི་ཕོ་བྲང་ཆེན་པོ་
དང་གནས་འདི་གཉིས་ཀའང་གཞི་ནས་གསར་བཅོས་ཀྱིས་བཀོད་པ་ཕུན་སུམ་ཚོགས་པ་ཇི་ལྟར་མཛད་པ་དང་།
ཆོས་ཕྱོགས་ནས་གསེར་ཡུམ་གྱིས་གཙོས་པའི་སྐུ་གསུང་ཐུགས་ཀྱི་རྟེན་དུ་མ་པོ་བྲང་ཆེན་མོ་དང་འདི་ཉིད་དུའང་
བཞེངས་པའི་དཀར་ཆག་ནི་ལོགས་སུ་གསལ་བ་ལྟར་ཡིན་ལ། འདིར་རང་གི་བཞུགས་གནས་ཟུར་བར་ཕག་གི་
ལོར་མ་ཎི་རིལ་སྒྲུབ་ཇི་ལྟར་མཛད་པའི་ཚུལ་མདོར་བསྡུས་ཚིགས་བཅད་དུ་སྦྱར་ཏེ་བརྗོད་པར་བྱའོ། །
༧འཇམ་པའི་དབྱངས་དངོས་བློ་བཟང་རྒྱལ་བསྟན་འདིར། ། མཐོ་རིགས་ཁང་བཟང་རྩེ་ནས་མངོན་
འཕགས་ཤིང་། ལུགས་ཟུང་འདོད་རྒུའི་འབྱུང་གནས་ནོར་བུ་ཞིག ། ཐུབ་བསྟན་རྒྱལ་མཚན་མཛེས་པའི་
དཔལ་དུ་ ཤར། ། དད་ སྟོབས་རྣམ་དཔྱོད་ལྡན་ པའི་ ས་སྐྱོང་དེས། ། བསྟན་དང་འགྲོ་ལ་ ཕན་ པའི་ཆེད་
དགོངས་ཏེ། ། ཉེར་མཁོའི་ཡོ་བྱད་དགོས་ཆ་མང་སྦྱར་ནས། ། ཕག་ལོའི་ལྔ་བ་སྣོན་གྱི་ཟླ་བ་ལ། ། འཕེལ་
གདུང་གསེང་དངུལ་མུ་ཏིག་བྱི་རུ་སོགས། ། རིན་ཆེན་རིགས་ནི་བྱིན་རྟེན་རྣམ་མང་དང་། ། དམ་རྫས་རིལ་བུ་
དྲི་སྨན་སྣ་ཚོགས་པ། ། བསྲེས་པའི་རྒྱུ་ལས་རིལ་བུ་མང་བསྒྲིལ་ཏེ། ། དགེ་འདུན་སུམ་བརྒྱ་སྐྱེ་བོའི་འདུ་ཚོགས་
305

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅས། བསྙེན་བཀུར་ཞག་བཅུའི་བར་ལ་ཉིན་མཚན་དུ། ། མ་ཎི་གྲངས་ཚད་དུང་འཕྱུར་གཉིས་ཙམ་
ཞིག ། འགྲོ་བར་བྱས་ནས་ལེགས་པར་བསྒྲུབས་པར་མཛད། ། དེ་ཚེ་མི་དབང་འཁོར་དང་བཅས་རྣམས་
ཀྱིས། ། བརྒྱ་མཆོད་ལན་མང་མཛད་པས་ཆར་དུས་བབས། ། མི་རྣམས་ཆོས་དང་ཟང་ཟིང་དགའ་སྟོན་
ལ། ། རྩེ་དགས་རོལ་བའི་སྐལ་བ་ལྡན་པར་གྱུར། ། དེ་ལྟར་བུམ་སྒྲུབ་མཛད་པའི་གནས་སྐབས་སུ། ། རིལ་
བུ་ལྷར་བསྐྱེད་རྒྱལ་བ་སྲས་བཅས་ཀྱི། ། བྱིན་རླབས་ནུས་མཐུ་བཀུག་ནས་བསྟིམ་པ་ལ། ། མ་ཎི་དུང་འཕྱུང་
བཟླས་སྒྲུབ་བྱིན་གྱིས་བརླབས། ། བཟང་བཟང་དམ་རྫས་བྱིན་རྟེན་ཀུན་ཚོགས་ཤིང༌། ། མང་མང་དགེ་
འདུན་འདུས་པའི་སྡེ་རྣམས་ཀྱིས། ། ཡང་ཡང་སྒོམ་བཟླས་མཛད་ནས་བསྒྲུབས་འདི་རྣམས། ། གང་གང་
སྤྱད་ན་མངོན་མཐོ་ངེསལེགས་འགྲུབ། ། དེ་ལྟར་སྒྲུབ་ཕྱིར་སྒོ་གསུམ་རབ་འབད་རབ་མང་རྒྱུ་ཚོགས་བཏང་བ་
ལས། ། ལས་དཀར་ཇི་སྙེད་ཐོབ་དེས་གནས་འདིར་གནས་སྐབས་མི་འདོད་ཉེར་འཚེ་ཀུན ། ཀུན་ནས་ཞི་
ཞིང་ཕྱི་མར་སྐྱེ་དང་སྐྱེ་བར་དལ་རྟེན་རིམ་བརྒྱུད་དེ། ། དེ་ཉིད་གཟིགས་པའི་གོ་འཕང་མྱུར་བར་མྱུར་དུ་ངེས་
བར་ཐོབ་གྱུར་ཅིག ། ཁྱད་པར་ས་སྐྱོང་མི་དབང་འཁོར་བཅས་ཀྱི། ། མི་མཐུན་ཕྱོགས་ཞི་མཐུན་རྐྱེན་ཐམས་
ཅད་དང་། ། ལུགས་གཉིས་མངའ་ཐངས་རྒྱ་མཚོ་ལྟར་འཕེལ་ཞིང་། ། བདེ་སྐྱིད་དགའ་སྟོན་དཔལ་ལ་སྤྱོད་
གྱུར་ཅིག། ཅེས་མ་ཎིའི་ཕན་ཡོན་གསལ་བར་བྱེད་པའི་སྒྲོན་མེ་ཞེས་བྱ་བ་འདི་ནི། ཐུབ་བསྟན་སྤྱི་དང་འཇམ་
དཔལ་སྙིང་པོའི་བསྟན་པ་ལ་ཕན་འདོད་ཀྱི་ལྷག་བསམ་ཅན་དད་དང་རྣམ་དཔྱོད་ལྡན་པའི་ཅོ་ནེའི་ས་སྐྱོང་ཆེན་པོ་
མི་དབང་འཇམ་དབྱངས་ནོར་བུས་བསྟན་འགྲོའི་དོན་ལ་དམིགས་ནས་བཞུགས་གནས་ཟུར་བ་གསར་བསྐྲུན་པར་
རིས་བཀྲ་ཤིས་ཁང་གསར་བསམ་འགྲུབ་ཕོ་བྲང་ཞེས་བྱ་བར་མ་ཎིའི་བུམ་སྒྲུབ་མཛད་པའི་ཚེ་འདི་ལྟ་བུ་ཞིག་གྱིས་
དང་། གཞན་ལའང་ཕན་ཆེན་ཁོ་བོས་པར་དུ་བསྒྲུབ་པར་བྱའོ་ཞེས་གསུངས་གིས་བསྐུལ་བ་ལ་བརྟེན་ནས། གཡོ་
སའི་ཁྲི་ཟུར་དུ་འབོད་པ་བཤད་སྒྲུབ་མིང་ཅན་གྱིས་གནས་དེ་ཉིད་དུ་མགྱོགས་པར་སྦྱར་བ་སྟེ། དད་དང་རྣམ་
དཔྱོད་ཟུང་དུ་འབྲེལ་བ་གཡོ་སའི་དགེ་སློང་སངས་རྒྱས་རྒྱ་མཚོས་སྔར་དཔོན་གྱིས་བརྐོས་པ་དེས་ཐུད་ཆུང་སྟོབས་
ཀྱིས་གསུང་འབུམ་དུ་འཇུག་མི་བདེ་བས་འདི་སླ་ཁོ་བོས་པར་དུ་བསྒྲུབ་ནས་ཉིད་གྱི་གསུང་འབུམ་གྲལ་དུ་འཇུག་
པར་བྱའོ་ཞེས་ཁས་བླངས་པའི་ཚེ་པར་གྱི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ༑ ། མངྒ་ལཾ། །
306

༄༅། ། དམ་ཚིག་རྡོ་རྗེའི་སྒོམ་བཟླས་དང་ཟ་བྱེད་མཁའ་འགྲོའི་སྦྱིན་
སྲེག་བྱ་ཚུལ་གཉིས་ཀ་བཞུགས་སོ། །
ན་མོ་མལྷུ་གྷོ་ཥཱ་ཡ། རྒྱལ་ཀུན་ཡེ་ཤེས་ཕུང་པོ་གཅིག་བསྡུས་ནས། ། ངུར་སྨིག་གར་གྱིས་རྣམ་རོལ་བླ་མ་
མཆོག ། རྒྱལ་ བའི་གདུང་འཚོབ་རྗེ་བཙུན་བཙོང་ཁ་བའི། ། ཞབས་པད་བྱང་ཆུབ་བར་དུ་སྙིང་དབུས་
བསྟེན། ། གང་དེའི་མན་ངག་ཡིག་ཆུང་ཟུང་གསལ་ནས། ། འབྱུང་བའི་སྡིག་སྒྲིབ་སྦྱོང་ཐབས་ཟླ་མེད་པ། །
དམ་ཚིག་རྡོ་རྗེའི་སྒོམ་བཟླས་མཚོན་ཙམ་དང་། ། ཟ་བྱེད་མཁའ་འགྲོའི་སྦྱིན་སྲེག་བྱ་ཚུལ་འཆད། ། དེ་ལ་
གཉིས་ཀྱི་དང་པོ་དམ་ཚིག་རྡོ་རྗེའི་སྒོམ་བཟླས་ནི། སྐྱབས་སེམས་མདོར་བསྡུས་སྔོན་དུ་བཏང་ནས། གསང་
འདུས་ཀྱི་རྣལ་འབྱོར་བས་ནི་དེ་ཡི་ངང་ནས་བྱ་ལ། གཞན་རང་ཡི་དམ་དུ་གསལ་བའི་ཐུགས་ཀར་ཞེས་འབྱུང་བ་
ལྟར་ན། ཡི་དམ་གང་བྱེད་པ་དེའི་ང་རྒྱལ་ལ་གནས་བཞིན་པའི་ཐུགས་ཀར་བསྐྱེད་དགོས་ཤིང༌། དེ་ཡང་སྐད་
ཅིག་གིས་ལྷ་དེར་བསྐྱེད་ཀྱང་ཆོག་གོ ། འདིར་རང་ཐ་མལ་དུ་གནས་པའི་སྙིང་གར་བསྐྱེད་ཀྱང་མི་འགལ་ཞིང་
ཁྱད་ཆེ་བར་མངོན་ཏེ་དཔྱད། གང་ལྟར་ནའང་། རང་གི་ཐུགས་ཀར་སྣ་ཚོགས་པདྨ་དང་ཟླ་བའི་དཀྱིལ་འཁོར་
གྱི་སྟེང་དུ། ཧ་ལས་རལ་གྲིའི་འཆང་གཟུང་ལ་ཧས་མཚན་པ། དེ་ཡོངས་སུ་གྱུར་བ་ལས། དམ་ཚིག་རྡོ་རྗེ་སྤུ་
མདོག་ལྗང་ཁུ་ལྗང་ནག་དཀར་པའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་།
གཡས་འོག་མ་གཉིས་རྡོ་རྗེ་དང་རལ་གྲི། གཡོན་འོག་མ་གཉིས་རིན་པོ་ཆེ་དང་པདྨ་འཛིན་པ་མཚན་དཔེས་སྤྲས་
ཤིང་། རིན་པོ་ཆེའི་དབུ་རྒྱན་ལ་སོགས་པ་རིན་པོ་ཆེའི་རྒྱན་སྣ་ཚོགས་པས་སྤྲས་པ་དར་གྱི་སྟོད་གཡོགས་དང་སྨད་
གཡོགས་གསོལ་ཞིང་། འོད་ཀྱི་ཕུང་པོའི་དབུས་ན་ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པའི་སྤྱི་བོར་ཨོཾ།
མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུྃ་ལས་འོད་ཟེར་འཕྲོས། རང་བཞིན་གྱི་གནས་ནས་དམ་ཚིག་རྡོ་
307

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྗེའི་ཡེ་ཤེས་པ་སྤྱན་དྲངས། ཨོཾ་བཛྲ་ཨགྷཾ་ནས་ཤཔྟ་པྲ་ཏཱི་ཙྪ་ཧཱུྃ་སྭཱ་ཧཱའི་བར་གྱིས་མཆོད་ཅིང་། བསྟོད་པ་མེད་ཀྱང་
ཆོག་པར་སྣང་ཡང་། སྤྲོ་ན། དོན་ཡོན་རྡོ་རྗེ་རྫོགས་སངས་རྒྱས། ། ཞེས་སོགས་ཚིགས་བཅད་ གཅིག་གིས་
བསྟོད། ཛ ཧཱུཾ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་
འཕྲོས། དབང་གི་ལྷ་རིགས་ལྔ་འཁོར་དང་བཅས་པ་སྤྱན་དྲངས། པཉྩ་ཀཱུ་ལས་མཆོད་དམ་མིན་ཡང་རུང་སྟེ།
ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་པ་ནས། ཡབ་ལ་མི་བསྐྱོད་པ་དང་ཡུམ་དོན་གྲུབ་
ཀྱིས་དབུ་བརྒྱན་པར་གྱུར་བར་བསམ། དམ་ཚིག་རྡོ་རྗེའི་ཐུགས་བ།ར་སྣ་ཚོགས་རྡོ་རྗེའི་ལྟེ་བར་ཧ་ཡིག་སྔགས་
འཕྲེང་དང་བཅས་པ་ལས་བདུད་རྩིའི་རྒྱུན་བྱུང་སྟེ། སྣ་ཚོགས་རྡོ་རྗེའི་རྭའི་བུ་ག་རྣམས་ནས་ཞུགས་ཤིང་ཐོན།
ལུས་ཀྱི་ནང་གང་། སྡིག་ལྟུང་ཐམས་ཅད་དེད་ནས་དབང་བོའི་སྒོ་དང་བ་སྤུའི་བུ་ག་ནས་ནག་ཉིལ་གྱིས་ཕྱིར་ཐོན་
པས་ལུས་ཤེལ་གོང་ལྟར་དག་པར་གྱུར་བར་བསམས་ལ། དེ་ལྟ་བུའི་དམིགས་པ་དང་བཅས་ཏེ། ཨོཾ་ཨཱཿ པྲཛྙཱ་དྷིཀ་
ཧ་ཧཱུཾ། ཞེས་བརྒྱ་སོགས་ཅི་འགྲུབ་བཟླས་པའི་མཐར། བདག་ནི་མི་ཤེས་རྨོངས་པ་ཡིས། ། ཞེས་སོགས་ཐམས་
ཅད་དམ། བླ་མ་མགོན་པོས་སྐྱབས་མཛོད་ཅིག ། དམ་ཚིག་རྡོ་རྗེའི་ཞལ་ནས་ཁྱེད་ཀྱི་སྡིག་སྒྲིབ་དང་དམ་ཚིག་
ཉམས་ཆགས་ཐམས་ཅད་བྱང་ཞིང་དག་གོ་ཞེས་གསུངས་ནས། རང་གི་སྙིང་གར་ཐིམ་པས་བྱིན་གྱིས་བརླབས་
པར་གྱུར་ཅེས་བྱའོ། ། འབབ་པའི་བདུད་རྩི་དེ་ཉིད་ངོ་བོ་དམ་ཚིག་རྡོ་རྗེའི་ཐུགས་གཉིས་སུ་མེད་པའི་ཡེ་ཤེས་ཡིན་
པར་མོས་ལ་ནི་གནད་ཆེ། འདི་ནི་རྗེ་ནས་བརྒྱུད་པའི་གསེར་ཆོས་སུ་གསུངས་ཏེ། སྡིག་ལྟུང་སྦྱོང་བའི་ཐབས་བླ་
ན་མེད་པའོ༔ ༔
༈ གཉིས་པ་ཟ་བྱེད་མཁའ་འགྲོའི་སྦྱིན་སྲེག་ལ་རྒྱུས་བསྡུས་གཉིས་སྣང་ཡང་། གཅིག་ནི། ཏིང་ལོའམ་མེ་
འདག་གི་ཕུང་པོ་མདུན་དུ་བཞག་སྟེ། ཨ་མྲྀ་ཏས་བསངས། སྭ་བྷཱ་ཝས་སྟོང་བར་སྦྱངས། སྟོང་པའི་ངང་ལས་
ཐབ་ཏུ་བསྐྱེད་ཀྱང་རུང་བས། ཐབ་ཀྱི་ནང་དུ་རི་ལས་སྐྱེས་པའི་ཡེ་ཤེས་ཀྱི་མེ་རབ་ཏུ་འབར་བའི་དབུས་སུ་ཧཱུཾ་ལས་
རྡོ་རྗེ་ཧཱུྃ་གིས་མཚན་པ། དེ་ཡོངས་སུ་གྱུར་པ་ལས། ཁྲོ་བོ་རྡོ་རྗེ་མཁའ་འགྲོ་སྐུ་མདོག་མཐིང་ནག་ཞལ་གཅིག་
ཕྱག་གཉིས་ཧཱུྃ་མཛད་ཀྱི་ཕྱག་རྒྱས་རྡོ་རྗེ་དང་དྲིལ་བུ་འཛིན་པ། སྤྱན་གསུམ་པ། དབུ་སྐྲ་ཁམས་སེར་གྱེན་དུ་
བཛེས་ཤིང་། ཐོད་བསྐམ་ལྔའི་དབུ་རྒྱན་དང་། ཐོད་རློན་ལྔ་བཅུ་དོ་ཤལ་དང་། སྟག་གི་པགས་པའི་ཤམ་
ཐབས་ཅན། སྡིག་སྒྲིབ་འཇོམས་པ་ལ་དཔའ་བའི་ཚུལ་གྱིས་ཞབས་གཉིས་ཟླུམ་པོར་བཞུགས་པའི་སྤྱི་བོར་ཨོཾ།
308

༄༅། ། དམ་ཚིག་རྡོ་རྗེའི་སྒོམ་བཟླས་དང་ཟ་བྱེད་མཁའ་འགྲོའི་སྦྱིན་སྲེག་བྱ་ཚུལ་གཉིས་ཀ
མགྲིན་པར་ཨཱ ། ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། རྡོ་རྗེ་མཁའ་འགྲོའི་ཡེ་ཤེས་པ་
དང་དབང་གི་ལྷ་རྣམས་སྤྱན་དྲངས། ཡེ་ཤེས་པ་ཛ༔ ཧཱུྃ་བཾ་ཧོ ། དམ་ཚིག་པ་དང་གཉིས་སུ་མེད་པར་གྱུར།
དབང་གི་ལྷ་རྣམས་ཀྱིས་དབང་བསྐུར་དུ་གསོལ། ནས། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན་
པར་གྱུར་བར་བསམས་ལ། ཨོཾ་བཛྲ་ཌཱ་ཀ་ཨགྷཾ་ནས་ཤབྟ་པྲ་ཏི་ཙྪ་ཧཱུཾ་སྭཱཧཱའི་བར་གྱིས་མཆོད་དེ། མི་བསྐྱོད་རྡོ་རྗེ་
ཡེ་ཤེས་ཆེ། ། ནས། རྡོ་རྗེ་མཁའ་འགྲོ་ལ་ཕྱག་འཚལ། ། ཞེས་བསྟོད། རང་ཐ་མལ་དུ་གནས་པའི་སྙིང་གར་
སྡིག་པའི་ས་བོན་པོ་ནག་པོ། ལྟེ་བར་རཾ་ལས་མེའི་དཀྱིལ་འཁོར་དམར་པོ། རྐང་པའི་འོག་ཏུ་ཡཾ་ལས་རླུང་གི་
དཀྱིལ་འཁོར་སྔོན་པོ། སྙིང་གའི་པཾ་ཡིག་ལས་འོད་ཟེར་འཕྲོས། སྒོ་གསུམ་གྱི་སྡིག་ལྟུང་ཐམས་ཅད་འོད་ཟེར་
ནག་པོའི་རྣམ་པར་བཀུག་ནས་པོ་ཡིག་ལ་ཐིམ། འོག་གི་རླུང་གཡོས། རྐང་མཐིལ་ནས་ཞུགས། ལྟེ་བའི་མེ་
འབར་བའི་འོད་ཟེར་གྱིས། སྙིང་གའི་སྡིག་པའི་ས་བོན་པོ་ཡིག་དེད་ནས་རང་གི་སྣ་སྒོ་ནས་ཐོན། སྡིག་པ་རྭ་
ཅན་གྱི་རྣམ་པར་གྱུར་ནས་རང་གི་ལག་པར་བཟུང་བའི་ཏིལ་ལ་ཐིམ་པར་གྱུར་ཅེས་བརྗོད་ཅིང་བསམས་ལ། ཏིལ་
ལམ་དེའི་དོད་མེར་འདོར་བ་དང་མཉམ་དུ། ཨོཾ་བཛྲ་ཌཱ་ཀ་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་ན་བྷ་སྨི་ཀུ་རུ་སྭཱ་ཧཱ།
ཞེས་ཅི་འགྲུབ་བརྗོད། བར་བར་དུ། སྡིག་ལྟུང་དང་དམ་ཚིག་ཉམས་ཆགས་ཐམས་ཅད་ཤཱནྟིཾ་ཀུ་རུ་ཡེ་སྭཱ་ཧཱ།
ཞེས་བྱས་ན་ལེགས། མཐར་མཆོད་བསྟོད་བྱ་ཞིང་། མ་རྙེད་ཡོངས་སུ་མ་ཤེས་དང་།. ། ཞེས་སོགས་ཀྱིས་བཟོད་
གསོལ་བྱས་ནས། ཨོཾ་བཛྲ་མུ ཡེ་ཤེས་པ་རང་བཞིན་གྱི་གནས་སུ་གཤེགས་ཤིང་། དམ་ཚིག་པ་འོད་དུ་ཞུ་ནས་མེ་
འབར་བའི་རྣམ་པ་ཅན་དུ་གྱུར་བར་བརྗོད་པར་བྱ་ཞིང་། བར་གཅོད་ཟློག་པ་ལ་ཡང་བསྔགས་སོ། ། ཐོག་མེད་
ནས་བསགས་སྡིག་ལྟུང་ཀུན། ། རྡོ་རྗེ་མཁའ་འགྲོའི་ཞལ་བཏབ་སྟེ། ། ཡེ་ཤེས་མེ་སྲེག་སྲེག་སྦྱོང་བའི། །
ཐབས་ཚུལ་འདི་གོ་ཨེ་མ་ཕུལ། ། ཅེས་དམ་ཚིག་རྡོ་རྗེའི་སྒོམ་བཟླས་དང་། ཟ་བྱེད་མཁའ་འགྲོའི་སྦྱིན་སྲེག་ཇི་
ལྟར་བྱ་བའི་ཚུལ་འདི་གཉིས་ཀའང་། དད་དང་རྣམ་དཔྱོད་ཟུང་དུ་འབྲེལ་བའི་རྒྱུན་ལྡན་སྔགས་རམས་པ་
གྲགས་པ་འོད་ཟེར་གྱིས་རང་གི་ཉམས་ལེན་དང་། གཞན་དེ་གཉིས་ལང་ཕན་འདོད་ཀྱི་འདུན་པས་བསྐུལ་བ་
ལྟར། ཤཱཀྱའི་བཙུན་པ་བཤད་སྒྲུབ་མིང་ཅན་གྱིས། དམ་པའི་གསུང་རྒྱུན་ལྟར་བྲིས་སོ། ། མངྒ་ལཾ། །
309

༄༅། ། དཔལ་ལྡན་ལྷ་མོའི་བསྐང་གསོ་བྱ་ཚུལ་
བསྡུས་པ་བཞུགས་སོ། །
ན་མོ་ལོ་ཀི་ཤྭ་ར་ཡ། རྒྱལ་ཀུན་ཐུགས་རྗེ་གཅིག་བསྡུས་པ། ། སྤྱན་རས་གཟིགས་དབང་སྤྲུལ་བའི་
གར། ། རྒྱལ་ཡུམ་དབྱངས་ཅན་ལྷ་མོ་ཉིད། ༈ དྲག་མོའི་སྐུར་བསྟན་དེ་ལ་འདུད། ། འདིར་ལྷ་མོའི་བསྐང་
གསོ་མདོར་བསྡུས་ཞིག་བརྗོད་པ་ལ། ། ཡོ་བྱད་ཅི་འགྲུབ་ཚོགས་པར་བྱས་ནས། རང་ཉིད་འཇིགས་བྱེད་ཀྱི་
བདག་བསྐྱེད་རྒྱས་བསྡུས་གང་རུང་སྔོན་དུ་བཏང་ནས། མཆོད་པ་དང་ནང་མཆོད་བཅུ་གསུམ་མ་ལྟར་དང་།
བསྐང་རྫས་རྣམས་ནི། བསྐང་གསོའི་གཞུང་ནས་འབྱུང་བ་བཞིན་སྔགས་དྲུག་དང་ཕྱག་རྒྱ་དྲུག་གིས་བྱིན་བརླབ་
བྱ། ཡང་ན། མཆོད་པ་དང་བསྐང་རྫས་རྣམས། ཧི ཀྐི ས་བསངས། སྭ་བྷཱ་ཝས་སྟོང་བར་སྦྱངས། སྟོང་
བའི་ངང་ལས་ཨཱ༔ལས་བྱུང་པའི་ཐོད་པ་སོ་སོའི་ནང་དུ་མཆོད་རྫས་རྣམས་རང་རང་གི་མིང་ཡིག་དང་པོ་ཐིག་
ལེས་བརྒྱན་པ་ཞུ་བ་ལས་བྱུང་བ་མགྲོན་པོའི་དབང་པོ་དྲུག་གི་སྤྱོད་ཡུལ་དུ་ཟག་མེད་ཀྱི་བདེ་བ་ཁྱད་པར་ཅན་
བསྐྱེད་པར་གྱུར། ཨོཾ་ ཨགྷཾ་ཨཱཿཧཱུྃ། ནས། ཤཔ་དང་། རུ་ པ་ནས། སྤེན་ཨཱ༔ ཧཱུྃ་གིས་བྱིན་གྱིས་བརླབས།
བསྐང་རྫས་རྣམས་བསངས་སྦྱངས། སྟོང་བའི་ངང་ལས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་ག་
ལས་བྱུང་བའི་བསྐང་རྫས་མཁོ་རྒུའི་ཡོ་བྱད་ས་དང་བར་སྣང་ནམ་མཁའི་ཁམས་ཐམས་ཅད་གང་བར་གྱུར། ཨོཾ་
སརྦ་བིད་པཱུ་ར་པཱུ་ར་སུ་ར་སུ་ར་ཨ་ཝ་རྟ་ཡ་ཨཱ་ཝ་རྟ་ཡ་ཧོ༔ བཛྲ་སྤ་ར་ཎ་ཡཾ་སྭཱ་ཧཱ། ཞེས་པ་ཙམ་ཡན་གསུམ། ཤིན་
ཏུ་བསྡུ་ན། ། རང་ཉིད་འཇིགས་བྱེད་ཞལ་གཅིག་ཕྱག་གཉིས་པར། ། གསལ་བའི་ཐུགས་ཀའི་ཧཱུཾ་ལས་འོད་
འཕྲོས་ཏེ། ། མཆོད་རྫས་ཀུན་གྱི་ཉེས་པའི་སྐྱོན་སྦྱངས་ནས། ། ཟག་མེད་ཡེ་ཤེས་བདུད་རྩིའི་རྒྱ་མཚོར་
གྱུར། ། ཨོཾ་ཨཱཿ ཧཱུྃ། ལན་གསུམ། སྤྱན་འདྲེན་ནི། རབ་འབྱམས་རྒྱལ་བ་མའི་ཚིགས་བཅད་གཉིས་སམ།
310

༄༅། ། དཔལ་ལྡན་ལྷ་མོའི་བསྐང་གསོ་བྱ་ཚུལ་བསྡུས་པ། །
བསྟུན། རང་གི་ཐུགས་ཀའི་ཧཱུཾ་གི་འོད་ཟེར་གྱིས། ། བྱང་ཤར་མུ་ལེ་ཏིང་གི་རྒྱ་མཚོ་ནས། ། དཔལ་ལྡན་
དམག་ཟོར་རྒྱལ་མོ་འཁོར་དང་བཅས། ། སྤྱན་དྲངས་མདུན་གྱི་ནམ་མཁར་བཞུགས་སུ་གསོལ། ། ཀ་མ་ལ་ཡ་
སྟི། མཆོད་ཡོན་ཞབས་བསིལ་མེ་ཏོག་བདུག་སྤོས་དང་། ། མར་མེ་དྲི་ཆབ་ཞལ་ཟས་རོལ་མོ་སོགས། །
འདོད་ཁམས་དབང་ཕྱུག་འཁོར་བཅས་ལ་འབུལ་ བགྱི། ། བཞེས་ནས་ རྣལ་འབྱོར་བདག་ ཅག་སྲོང་སྐྱོབ་
མཛོད། ། མ་ལུས་རྒྱལ་བའི་འཕྲིན་ལས་གཅིག་བསྡུས་ནས། ། གདུག་པ་འདུལ་ཕྱིར་ཁྲོ་མོའི་སྐུར་བསྟན་
པ། ། དཔལ་ལྡན་དམག་དང་ཟོར་ཀྱི་རྒྱལ་མོ་ཞེས། ། མཚན་གསོལ་བསྟན་སྲུང་གཙོ་ལ་ཕྱག་འཚལ་ལོ། །
ཐོག་མ་མེད་ནས་བསགས་པའི་སྡིག་སྒྲིབ་དང་། ། བླ་མ་དཔལ་ལྡན་ལྷ་མོ་འཁོར་བཅས་ཀྱི། ། སྐུ་གསུང་ཐུགས་
དང་འགལ་བར་རབ་སྤྱད་པའི། ། དམ་ཚིག་ཉམས་ཆགས་ཐམས་ཅད་སོ་སོར་བཤགས། ། མཆོག་གསུམ་
རྟེན་འབྲེལ་ཆོས་དབྱིངས་བདེན་སྟོབས་དང་། ། ཏིང་འཛིན་སྔགས་དང་ཕྱག་རྒྱའི་བྱིན་རླབས་མཐུས། ཕྱི་
ནང་མཆོད་སྤྲིན་ས་དང་བར་སྣང་གི ། ཁྱོན་གང་ལྷ་མོ་འཁོར་བཅས་དགྱེས་གྱུར་ཅིག ། ཁྲག་གི་མཆོད་ཡོན་
དབང་པོའི་མེ་ཏོག་དང་། ། ཤ་ཆེན་ཚིལ་དུད་ཞགས་ཆེན་སྒྲོན་མེ་དང་། ། ཤ་རུས་ཞལ་ཟས་རྐང་གླིང་རོལ་
ཚོགས་ཀྱིས། ། ལྷ་མོ་འཁོར་དང་བཅས་པའི་ཐུགས་དམ་བསྐང་། ། མྱུར་མགྱོགས་རྟ་མཆོག་ཞོལ་ཆེན་གཡག་
རོག་དང་ ། ལུག་ནག་སྤྱི་དཀར་ཁྱུད་འདྲའི་བྱ་ནག་དང༌། ། དོམ་འདྲའི་ཁྱི་ནག་འཇིགས་པའི་ཚོགས་རྣམས་
ཀྱིས། ། ལྷ་མོ་འཁོར་དངx། ། གཞན་ཡང་འདོད་ཡོན་རྣམ་ལྔ་རིན་ཆེན་བདུན། ། དྲིའུ་རྐྱང་སེར་པོ་ཅན་
ཐོད་ཁྲག་དང་། ། ནད་རྐྱལ་མཚོན་གྲུ་རེ་ནག་གོས་རྣམས་ཀྱིས། ། ལྷ་མོ་འཁོར་དངx། ། ཁྲམ་ཤིང་ཤོ་རྗེ་
རྨ་བྱའི་གདུགས་མཛེས་དང་། ཐོད་བསྐམ་དབུ་རྒྱུན་མི་མགོའི་ཕྲེང་བ་སོགས། ། ཕྱག་རྒྱ་རྣམ་དྲུག་གཏོར་
ཆེན་མདའ་དར་གྱིས། ། ལྷ་མོ་འཁོར་དང་། ། གླིང་བཞི་ཉི་ཟླ་རི་རབ་སེངྒེ་དང་། ། སྤྲུལ་ཆེན་རླུང་ནག་
འཚུབ་མ་བྱུང་དམར་སོགས། ། ཆ་རྐྱེན་དགོས་པའི་ཡོ་བྱད་ཐམས་ཅད་ཀྱིས། ། ལྷ་མོ་འཁོར་དང་x །
ཐུགས་དམ་བསྐང་ཞིང་ཉམས་ཆགས་སོས་གྱུར་ནས། ། བར་ཆད་སེལ་ཞིང་དངོས་གྲུབ་སྩལ་དུ་གསོལ། །
ཁྱད་པར་ཤ་ཁྲག་འབྲུ་བཅུད་གཏོར་མའི་ཚོགས། ། ཟག་མེད་ཡེ་ཤེས་བདུད་རྩིར་བྱིན་བརླབས་ཏེ། དཔལ་
ལྡན་ལྷ་མོ་འཁོར་དང་བཅས་པ་ཀུན། ། དགྱེས་པ་བསྐྱེད་ཕྱིར་འབུལ་ལོ་བཞེས་སུ་གསོལ། ། ཁྱེད་རྣམས་
311

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཆོད་ཅིང་ཐུགས་དམ་བསྐང་བྱས་པས། ། རྣལ་འབྱོར་བདག་ཅག་མི་ནོར་འཁོར་བཅས་ཀྱི། ། འགལ་རྐྱེན་
བར་ཆད་ཉེར་འཚོ་ཟློག་པ་དང་། ། མཐུན་རྐྱེན་འདོད་པའི་དངོས་གྲུབ་སྩལ་དུ་གསོལ། ། འདོད་ན་སྐབས་
འདིར་ལྷ་མོའི་སྔགས་ཟློག་པའི་མཚོན་བྱེད། བཟླས་ཀྱང་རུང་། དེ་ནས་བསྟོད་པ་བསྡུ་ན།༧།ས་བཅུའི་དབང་ཕྱག་
རྒྱལ་ཡུམ་དབྱངས་ཅན་མ། ། དྲག་མོའི་སྐུར་བསྟན་གདུག་པ་ཚར་གཅོད་ཅིང་། ། རྒྱལ་བའི་བསྟན་དང་
བསྟན་འཛིན་ཀུན་སྲུང་བར། ། ཞལ་བཞེས་ལྷ་མོ་ཆེན་མོ་ཁྱོད་ལ་བསྟོད། ། སྔོན་ཚེ་རྒྱལ་བས་དཔྱོད་ཉིད་
མངོན་སུམ་དུ། །བསྟན་སྲུང་ཀུན་གྱི་གཙོ་མོར་ལུང་བསྟན་ནས། ། བསྟན་པ་གཉེར་གཏད་ཁས་བླངས་མཐུ་
རྩལ་ཅན། ། ལྷ་མོ་ནག་མོར་མཚན་གསོལ་ཁྱོད་ལ་བསྟོད། ། དེ་ལྟར་མཆོད་བསྟོད་གསོལ་བས་བདག་ཅག་
གི ། མི་མཐུན་གནོད་པ་ཐམས་ཅད་ཞི་བ་དང༌། ། འདོད་དོན་ཀུན་སྒྲུབས་དུས་རྣམས་ཐམས་ཅད་དུ། །
བསྲུང་དང་སྐྱོབ་པའི་འཕྲིན་ལས་མ་གཡེལ་མཛོད། ། སྐུ་གསུམ་ལྷུན་གྲུབ་འཕྲིན་ལས་མཐར་ཕྱིན་ཡང་། །
ཞེས་སོགས་བརྗོད། རྟེན་ཡོད་ན། འདིར་ནི་གཟུགས་དང་ལྷན་ཅིག་ཏུ། ། དེས་སོགས་དང༌། མེད་ན། མ་
རྙེད་ཡོངས་སུ་མ་ཤེས་དང་། ། ཞེས་སོགས་ཀྱིས་བཟོད་གསོལ་བྱེད་དམ་མིན་ཡང་། ཨོཾ་བཛྲ་སཏྭཱ་ཡཿ ཞེས་ལན་
གསུམ་གྱི་མཐར། ཨོཾ་ཨཱ་བཛྲ་མུ མགྲོན་རྣམས་རང་གནས་སུ་གཤེགས་པར་གྱུར། ཞེས་དང་། ཤིས་བརྗོད་
མདོར་བསྡུས་བྱའོ། ། ཞེས་པ་འདི་ནི། དད་དང་རྣམ་དཔྱོད་དང་ལྡན་པའི་ཨོས་ལོ་ཡེ་ཤེས་ཀྱིས་རང་གི་ཞལ་
འདོན་ཆེད་བསྐུལ་བ་ལྟར་ཤཱཀ་བཙུན་བཤད་སྒྲུབ་མིང་ཅན་གྱིས་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་བཟང་དོན་
གྲུབ་པོ། ། མངྒ་ལཾ། །
312

༄༅། ། ལོ་གླུད་དུ་གྲགས་པའི་ལོ་རིམ་སྡེ་བརྒྱད་སྤྱི་མཆོད་ཆར་འབེབས་
སད་སེར་བསྲུང་བ་དང་བཅས་པ་བཞུགས་སོ། །
ན་མོ་མ་ྗ ཤྲཱི་ཡེ། རྒྱལ་ཀུན་མཁྱེན་བརྩེ་ནུས་མཐུའི་དཔུང་། ། གཅིག་བསྡུས་ སྡེ་བརྒྱད་ཡོངས་ཀྱི་
རྗེ། ། གསང་སྔགས་རིག་སྔགས་འཆང་བའི་བདག ། བཅོམ་ལྡན་རྡོ་རྗེ་འཛིན་ལ་འདུད། ། འདིར་ལོ་རིམ་
ལ་དམིགས་ཏེ་འཇིག་རྟེན་པའི་མགྲོན་མཆོད་ཚུལ་ཞིག་བཤད་པར་བྱ་སྟེ། དེ་ཡང་རྒྱས་པར་ན། སྟེགས་ཇི་ལྟར་
འཚམས་པའི་དབུས་སུ་འཇིམ་པ་སོགས་ལས་ཞེང་མཐོ་གང་། དཔངས་སུ་སོར་བཞི་ལྷག་ཙམ་གྱི་རི་རབ་གྲུ་བཞི་
བ། སྟེང་གི་མཚམས་བཞིར་སྦུག་མ་སོགས་བཙུགས་པའི་སྟེང་དུ་དར་འཕན་གྱི་རྣམ་པ་དང་། ཕྱོགས་བཞི་ཚོན་
སྐུད་སོགས་ཀྱིས་སྦྲེལ་ནས་བརྒྱན། རི་རབ་ཀྱི་དབུས་སུ་ཕྱག་རྡོར་གྱི་ཙ་ཀ་ལི་འབྲུའི་ཚོམ་བུ་དང་བཅས་པ།
ཕྱོགས་མཚམས་རྣམས་སུ་ཚོམ་བུ་གྲངས་མང་ཙམ་དགོད། རི་རབ་ཀྱི་ཕྱི་མཐའི་ཕྱོགས་བཞིར་གླུད་དང་གཏོར་
ཆུང་ཅི་འགྲུབ་དང་། ཏིང་ལོ། གསེར་སྐྱེམས། དཀར་ཕུད། ཇ་ཕུད། ཆང་ཕུད། ལོ་ཕུད། མེ་ཏོག
ཤིང་ཐོག འབྲུ་སྣ། ཟས་སྣ། སྨན་སྣ། གོས་སྣ། ཤ་སྣ། ཁྲག་སྣ་ཡང་བྱ་བར་བཤད། དེའི་མཐར་སྲོག་
ཚོགས་ཀྱི་གཟུགས་འགྲོས་སྣ་ཚོགས་དང་། རིལ་བུ་འཆང་བུ། མཐེབ་ཀྱུ་རྣམས་ཅི་འགྲུབ་བྱས་ནས་མཐའ་
བསྐོར་ན་མཛེས། མདུན་དུ་གཏོར་མ་ཟླུམ་པོ་དཀར་གསུམ་མངར་གསུམ་དང་བཅས་པའི་མཐར་གཏོར་ཆུང་
མཐེབ་ཀྱུ་དང་བཅས་པ་དང་། ཆུ་གཉིས་ཉེར་སྤྱོད་འདོད་ཡོན་སོགས་ཅི་འབྱོར་བཤམས་ལ། སྐྱབས་སེམས་
སོགས་སྔོན་དུ་བཏང་ནས། རང་ཉིད་འཇིགས་བྱེད། རྟ་མགྲིན། ཕྱག་རྡོར། འགུར་དྲག་སོགས་ཡི་དམ་གང་
ཡང་རང་བའི་མངོན་རྟོགས་རྒྱས་པའམ། བསྡུ་ན། སྐད་ཅིག་གིས་བསྐྱེད། འདིར་འཇིག་རྟེན་པ་མཆོད་ཚུལ་
གཙོ་བོར་བྱེད་པ་ཡིན་ཡང་། ཐོག་མར་འཇིག་རྟེན་ལས་འདས་པ་རྣམས་ཚོགས་ཞིང་གི་ཚུལ་དུ་བྱས་ནས་མཆོད་
313

༄༅། ། རྗེ་བཙུན་གྲུགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ན་ལེགས་པས། དེའི་ཚུལ་ནི། མཆོད་པ་རྣམས་ཕུལ་དུ་བྱུང་པའི་ལྷ་རྫས་སུ་གྱུར། ཨོཾ་ཨཱཿ ཧཱུྃ། ལན་གསུམ།
རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། བླ་མ་ཡི་དམ་སངས་རྒྱས་བྱང་སེམས་ཉན་རང་འཕགས་ཚོགས་
དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཐམས་ཅད་མདུན་གྱི་ནམ་མཁར་སྤྱན་དྲངས། པདྨ་ཀ་མ་ལ་ཡེ་
ཧཱུཾ། རྩ་བརྒྱུད་བླ་མ་ཡི་དམ་དཀོན་མཆོག་གསུམ། ། དཔའ་བོ་མཁའ་འགྲོ་བསྟན་སྲུང་ཚོགས་བཅས་ལ། ། སྒོ་
གསུམ་གུས་པའི་ཡིད་ཀྱིས་ཕྱག་འཚལ་ཞིང་། ། ཇི་སྙེད་མཆོད་པའི་ཚོགས་རྣམས་ཐམས་ཅད་འབུལ། ། སྡིག་
ལྟུང་ཀུན་བཤགས་དགེ་ལ་རྗེས་ཡི་རང་། ། ཆོས་འཁོར་བསྐོར་ཕྱིར་རྟག་པར་བཞུགས་སུ་གསོལ། ། འདིས་
མཚོན་དགེ་བ་ཇི་སྙེད་བསགས་པ་རྣམས ། བླ་མེད་བྱང་ཆུབ་དམ་པ་ཐོབ་ཕྱིར་བསྔོ། ། བླ་མ་མཆོག་གསུམ་ཡི་
དམ་ལྷ་ཚོགས་དང་། ། མཁའ་འགྲོ་བསྟན་སྲུང་རྒྱ་མཚོར་བཅས་པ་ལ། ། བདག་ཅག་རེ་བལྟོས་འཆའ་ཞིང་
གསོལ་འདེབས་ཀྱིས། ། མི་མཐུན་ཕྱོགས་ཞི་མཐུན་རྐྱེན་ཀུན་འགྲུབ་མཛོད། ། ཁྱད་པར་ཡུལ་འདིའི་ལོ་ཐོག་
རྒྱུས་པ་ལ། ། བར་གཅོད་ཐན་སེར་གནོད་པ་ཞི་བ་དང་། ། ལོ་ལེགས་འབྲུ་བཅུད་ཕུན་སུམ་ཚོགས་གྱུར་
ཏེ། ། ལོངས་སྤྱོད་དགའ་བདེའི་དཔལ་ལ་འགོད་པར་མཛོད། ། དེ་ནས་མཆོད་རྫས་རྣམས། ཨ་མྲྀ་ཏ་སོགས་
ཀྱིས་བསངས། སྭ་བྷཱ་ཝས་སྟོང་བར་སྦྱངས། སྟོང་བའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ། མཆོད་རྫས་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་
མཆོད་ཡོན། ཞབས་བསིལ། ཉེར་སྤྱོད། རོལ་མོ་འདོད་ཡོན་ལ་སོགས་པ་རྣམས་དངས་ཤིང་ཐོགས་པ་མེད་པ།
ཟག་པ་མེད་པའི་བདེ་བ་ཁྱད་པར་ཅན་བསྐྱེད་པའི་ནུས་ལྡན་དུ་གྱུར། ཨོཾ་ཨཱཧཱུཾ། ལན་གསུམ། ཨོཾ་ཨ་ཧཱུཾ་ཨཱ༔ ཧཱུྃ།
ནས། ཤལྟ་དང་། རུ་བ་ནས། སྤནྣ་ཨཱ༔ ཧཱུྃ། མཆོད་རྫས་གཞན་རྣམས་བསངས་སྦྱངས། སྟོང་བའི་ངང་ལས་
ཡོ་བྱད་ཀྱི་མཆོད་རྫས་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་ལྷ་རྫས་ཀྱི་ཡོ་
བྱད་ས་དང་བར་སྣང་གི་ཁྱོན་ཐམས་ཅད་གང་ཞིང་། མགྲོན་རྣམས་དགྱེས་པ་བསྐྱེད་ནུས་པའི་བྱེད་ལས་དང་
ལྡན་པར་གྱུར། ཨོཾ་ཨཱཿ ཧཱུཾ། ལན་བདུན་ནམ་གསུམ། ཨོཾ་སྭ་བྷཱ་ཝ་ཤུདྡྷ་དྷརྨཱ༔ ཏེ་བཛྲ་སིདྡྷི་ཧཱུཾ། ན་མཿ སརྦ་ཏ་ཐཱ་
ག་ཏ་བློ་བི་ཤྭ་མུ་ཁེ་བྷྱ སརྦ་ཏཊཾ་ ཨུཏྟ་ཏེ་སྤ་ར་ཧི་མཾ་ག་ག་ན་ཁཾ་སྭཱ་ཧཱ། ཞེས་ལན་གསུམ་མམ། རྒྱས་པར་ན་
སྔགས་དྲུག་དང་ཕྱག་རྒྱ་དྲུག་གིས་བྱིན་བརླབ་བྱ་ཞིང་། མཇུག་ཏུ།བདག་གི་བསམ་པའི་སྟོབས་དང་ནི། ། ཞེས་
314

༄༅། ། ལོ་གླུད་དུ་གྲགས་པའི་ལོ་རིམ་སྡེ་བརྒྱུད་སྤྱི་མཆོད་ཆར་འབེབས་སད་སེར་བསྲུང་བ་དང་བཅས་པ། །
སོགས་ཀྱིས་བདེན་པའི་བྱིན་བརླབ་ཀྱང་བྱའོ། ། དེ་ནས་མགྲོན་རྣམས་རི་རབ་ཀྱི་སྟེང་དུ་བསྐྱེད་ཆོག་རྒྱས་པ་བྱས་
ནས་སྤྱན་དྲངས་ཏེ་བསྟིམས་ཡང་ལེགས་མོད། འཇུག་པ་བདེ་བའི་ཆེད་དུ་སྤྱན་དྲངས་ནས་བཞུགས་སུ་གསོལ་
བར་བྱས་ན། དེ་ནས་རི་རབ་བསངས་སྦྱངས། སྟོང་བའི་ངང་ལས་སོ་ཡོངས་སུ་གྱུར་བ་ལས་ས་གཞི་ཡངས་ཤིང་
རྒྱུ་ཆེ་བའི་དབུས་སུ་ཧཱུཾ་ལས་རིན་པོ་ཆེ་ལས་གྲུབ་པའི་རི་རབ་མཚན་ཉིད་ཐིད་ཡོངས་སུ་རྫོགས་པར་གྱུར། རང་གི་
ཐུགས་ཀའི་ཧཱུྃ་ལས་འོད་ཟེར་འཕྲོས་པས། རི་རབ་ལྷུན་པོའི་སྟེང་འོག་ཕྱོགས་མཚམས་སོགས་རང་རང་སོ་སོའི་
གནས་མཆོག་ནས། ལྷ་ཀླུ་སྡེ་བརྒྱད་ཀྱི་ཚོགས་ཐམས་ཅད་གནས་འདིར་སྤྱན་དྲངས། །
༧ཛ ཚངས་པ་ལ་སོགས་ཕྱོགས་སྐྱོང་བཅུ། ། སྤྱན་འདྲེན་གནས་འདིར་གཤེགས་སུ་གསོལ། ། བརྒྱ་
བྱིན་ལ་ སོགས་ ལྷ་ ཆེན་ བརྒྱད། ། སྤྱན་ འདྲེནx ། ནོར་ རྒྱས་ ལ་ སོགས་ ཀླུ་ ཆེན་ བརྒྱད། ། སྤྱན་
འདྲེནx ། སྒྲ་གཅན་ལ་སོགས་གཟའ་ཆེན་བརྒྱད། ། སྤྱན་འདྲེནx། ། སྨིན་དྲུག་ལ་སོགས་རྒྱུ་སྐར་
རྣམས། ། སྤྱན་འདྲེནx| ། ཡུལ་འཁོར་སྲུང་སོགས་རྒྱལ་ཆེན་བཞི། ། སྤྱན་འདྲེནx} ། ལྷ་ཆེན་ལ་
སོགས་འཇིགས་བྱེད་དགུ། ། སྤྱན་འདྲེན ། ། ས་ཡི་ལྷ་མོ་བརྟན་མ་སོགས། ། ས་བདག་རྒྱལ་པོ་ཐམས་
ཅད་དང་། ། དྲི་ཟ་གཤིན་རྗེ་སྲིད་པོ་རྣམས། ། སྤྱན་འདྲེནx། ། ཆུ་བདག་རླུང་ལྷ་གནོད་སྦྱིན་དང་། །
འབྱུང་པོ་ཤ་ཟ་རྒྱལ་པོ་བཙན། ། བདུད་དང་འབྱུང་པོ་ཐེའུ་རང་རྣམས། ། སྤྱན་འདྲེནx/ ། མདོར་ན་
སྲིད་པ་གསུམ་འདི་ན། ། ལྷ་ཀླུ་དྲང་སྲོང་མཐུ་རྩལ་ཅན། - ། སྡེ་བརྒྱུད་རིགས་སུ་གཏོགས་པ་ཀུན། ། སྤྱན་
འདྲེནx། ། ཁྱད་པར་ཡུལ་ཕྱོགས་འདིར་གནས་པའི། ། ལྷ་ཀླུ་གཞི་བདག་གནས་བདག་དང་། ། དཀོར་
བདག་མགྲོན་དུ་འོས་པ་རྣམས། ། སྤྱན་འདྲེནx། ། འདིར་བྱོན་རི་རབ་ཆེན་པོའི་སྟེང་། ། རང་རང་
དགྱེས་པའི་གདན་རྣམས་ལ། ། འཚེ་བའི་སེམས་བྲལ་ཕན་དགོངས་ཀྱིས། ། དགྱེས་བཞིན་བརྟན་ པར་
བཞུགས་སུ་གསོལ། ། ཨོ་ལོ་ཀ་པཱ་ལ་ས་པཱ་རི་ཝཱ་ར་ཨེ་ཧེ་ཧི་ས་མ་ཡ་ཛ༔ ཛ པདྨ་ཀ་མ་ལ་ཡེ་ཧཱུཾ། དེ་ནས་མཆོད་
པ་འབུལ་བ་ལ་གཉིས་ལས། དང་པོ་ནི། འཇིག་རྟེན་ཁམས་ཀྱི་མཆོད་པ་དང་། ། བདག་གིས་བཤམས་པའི་
མཆོད་ཡོན་འདི། ། འཇིག་རྟེན་སྐྱོང་བ་འཁོར་བཅས་ལ། ། འབུལ་ལོ་བཞེས་ནས་སྲུང་སྐྱོབ་བཛོད། ། ཨོ་ལོ་
ཀ་པཱ་ལ་ས་པཱ་རི་ཝ་ར་ཨགྷཾ་པྲ་ཏཱི་ཙྪ་ཧཱུྃ་སྭཱ་ཧཱ། དེ་བཞིན་དུ་སྦྱར་ནས་ཞབས་བསིལ་ནས། རོལ་མོའི་བར་དང་།
315

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འདོད་ཡོན་རྣམས་འབུལ་ལོ། ། གཞན་ཡང་འཁོར་ལོ་ རིན་ཆེན་སོགས། ། རྒྱལ་སྲིད་རིན་ཆེན་སྣ་བདུན་
དང༌། །རིན་ཆེན་གདུགས་དང་གསེར་ཉ་སོགས། ། བཀྲ་ཤིས་རྟགས་བརྒྱད་བཅས་པ་རྣམས། ། འཇིག་
རྟེན་སྐྱོང་བ་འཁོར་བཅས་ལ། ། འབུལ་ལོ་བཞེས་ནས་སྲུང་སྐྱོབ་མཛོད། ། ཨོ་ལོ་ཀ་པཱ་ལ་ས་པཱ་རི་ཝཱ་ར་མ་ཧཱ་ས་
པཱ་རིཏྟ་ཨཌཱ་མངྒ་ལཾ་པྲ་ཏཱི་ཙྪ་ཧཱུྃ་སྭཱ་ཧཱ། ཞེས་འབུལ། གཉིས་པ་ནི།༧།ཀྱི། འཇིག་རྟེན་སྐྱོང་མཛད་མཐུ་རྩལ་
ཅན། ། ཚངས་པ་དབང་པོ་ལ་སོགས་པ། ། ཕྱོགས་སྐྱོང་བཅུ་བོ་འཁོར་བཅས་ལ། ། ལོ་གླུད་གཏོར་མ་མར་
མེ་དང་། ། གསེར་སྐྱེམས་དཀར་ཕུད་ཇ་ཆང་ཕུད། ། ལོ་ཕུད་མེ་ཏོག་ཤིང་ཐོག་སྨན། ། འབྲུ་སྣ་ཟས་གོས་
དར་སྣང་དང་། ། སྲོག་ཆགས་གཟུགས་འགྲོས་སྣ་ཚོགས་དང་། ། རིལ་བུ་འཆང་བུ་བཅས་ཏེ་འབུལ། །
བཞེས་ནས་ཡུལ་ཁམས་ལོ་ཏོག་ལ། ། གནོད་པའི་ཐན་སེར་སོགས་ཞི་ཞིང་། ། ལོངས་སྤྱོད་དཔལ་འབྱོར་རྒྱས་
པར་མཛོད། ། དབང་པོ་བརྒྱ་བྱིན་ལ་སོགས་པ། ། ལྷ་ཆེན་བརྒྱད་པོ་འཁོར་བཅས་ལ། ། ལོ་གླུདx། །
གསེར་ སྐྱེམས ། ། ལོ་ ཕུད ། ། འབྲུ་སྣx། ། སྲོག་ ཆགས ། ། རིལ་ བུ། ། བཞེས་
ནསx། ། གནོད་པའིx། ། ལོངས་སྤྱོདx། ། ནོར་རྒྱུས་དུང་སྐྱོང་ལ་སོགས་པ། ་། ཀླུ་ཆེན་བརྒྱུད་
པོx| ། ལོ་གླུདx། ། གསེར་སྐྱེམསz| ། ལོ་ཕུདx། ། འབྲུ་སྣx། ། སྲོག་ཆགསx། རིལ་
བུx] ། བཞེས་ཞེསx། ། གནོད་པའི་ཐན་སེརx} ། ལོངས་སྤྱོད་དཔལ་འབྱོར་x] ། སྒྲ་གཅན་ཉི་
མ་ཟླ་བ་སོགས། ། གཟའ་ཆེན་བརྒྱད་པོ། ། ལོ་ གླུདx། ། གསེར་སྐྱམས ། ། ལོ་ཕུདx། ། འབྲུ་
ས། ། སྲོག་ཆགསx། ། རིལ་བུy] ། བཞེས་ནས ། ། གནོད་པའི་ཐན་སེརx། ། ལོངས་སྤྱོད་
དཔལ་འབྱོརx། ༑ སྨིན་ དྲུག་ སྣར་མ་ ལ་ སོགས་ པ། ། རྒྱུ་སྐར་ཉེར་བརྒྱད་འཁོར་ བཅས་ ལ། ། ལོ་
གླུདx། ། གསེར་སྐྱེམསx། ། ལོ་ཕུདx། ། འབྲུ་སྣx! ། སྲོག་ཆགསx། ། རིལ་བུ ། །
བཞེས་ནསx། ། གནོད་པའི་ཐནx/ ། ལོངས་སྤྱོད་དཔལ ། ། ཡུལ་འཁོར་སྲུང་ལ་སོགས་པ་ཡི། །
རྒྱལ་ཆེན་བཞི་པོ་འཁོར་བཅས་ལ། ། ལོ་གླུདx། ། གསེར་སྐྱེམས ། ། ལོ་ཕུདx། ། འབྲུ་སྣx། །
སྲོག་ཆགས ། ། རིལ་ བུx/ ། བཞེས་ ནས | ། གནོད་ པའི་ ཐན་ སེར xi ། ལོངས་ སྤྱོད་
དཔལ། ། ལྷ་ཆེན་དྲག་པོ་ལ་སོགས་པ། ། འཇིགས་བྱེད་དགུ་པོ་འཁོར་བཅས་ལ། ། ལོ་གླུདx། །
316

༄༅། ། ལོ་གླུད་དུ་གྲགས་པའི་ལོ་རིམ་སྡེ་བརྒྱད་སྤྱི་མཆོད་ཆར་འབེབས་སད་སེར་བསྲུང་པ་དང་བཅས་པ། །
གསེར་སྐྱེམསx། ། ལོ་ ཕུདx། ། འབྲུ་སྣx} ། སྲོག་ཆགསx། ། རིལ་བུx} ། བཞེས་ ནས
x། ། གནོད་པའི་ཐན་སེརx། ། ལོངས་སྤྱོད་དཔལ་འབྱོརx ། ས་ཡི་ལྷ་མོ་བརྟན་མ་སོགས། ། ས་
བདག་རྒྱལ་པོ་འཁོར་བཅས་ལ། ། ལོ་གླུདx] ། གསེར་སྐྱེམསx ། ལོ་ཕུདx། ། འབྲུ་སྣx། །
སྲོག་ཆགསx། ། རིལ་བུ ། ། བཞེས་ནས ། ། གནོད་པའི་ཐ་ན་སེརx། ། ལོངས་སྤྱོད་དཔལ་
འབྱོར ] ། དྲི་ཟ་ གཤིན་རྗེ་སྲིན་པོ་ སོགས། ། ཕྱོགས་ བཅུའི་ གདོན་ གྱི་ རིགས་རྣམས་ལ། ། ལོ་ གླུད་
x། ། གསེར་སྐྱེམསx། ། ལོ་ཕུདx། ། འབྲུ་སྣx། ། སྲོག་ཆགསx། ། རིལ་བུ། ། བཞེས་
ནསx། ། གནོད་པའི་ཐནx/ ། ལོངས་སྤྱོད་དཔལ་འབྱོརx། ། རྒྱལ་པོ་བཙན་དང་ཤ་ཟ་བདུད། །
མ་མོ་ཐེའུ་རང་ཚོགས་རྣམས་ལ། ། ལོ་གླུདx། ། གསེར་སྐྱེམསx། ། ལོ་ཕུདx། ། འབྲུ་སྣxi །
སྲོག་ཆགསx། ། རིལ་བུx] ། བཞེས་ནས ། ། གནོད་པའི་ཐན་སེརx] ། ལོངས་སྤྱོད་དང་ལ་
འབྱོར ། ། སྲིད་གསུམ་འདི་ན་རྒྱུ་བྱེད་པའི། ། སྡེ་བརྒྱད་རིགས་སུ་གཏོགས་ཀུན་ལ། ། ལོ་རྒྱུདx། །
གསེར་སྐྱེམསx། ༣ ལོ་ཕུདxi ། འབྲུ་ སྣ x། ། སྲོག་ ཆགསx། ། རིལ་ བུ ། ། བཞེས་ནས
x། ། གནོད་པའི་ཐན་ཐེརx| ། ལོངས་སྤྱོད་དཔལ་འབྱོར་རྒྱས ། །ཡུལ་ཕྱོགས་འདི་རུ་གནས་རྒྱུ་
བའི། ། ལྷ་ཀླུ་གཞི་བདག་འཁོར་བཅས་ལ། ། ལོ་གླུདx། ། གསེརx། ། ལོ་ཕུདx། ། འབྲུ་སྣ་
x། ། སྲོག་ཆགས་x; ། རིལ་བུx། ། བཞེས་ནསx། ། གནོད་པའིx། ། ལོངས་སྤྱོད་དཔལ
སྣ ། ཁྱད་པར་དྲང་སྲོང་ར་ཧུ་ལ། ། སྤྲུལ་པའི་གཟའ་ཚོགས་འཁོར་བཅས་དང་། ། སྟག་སྲིན་ཟོར་བའི་
གདོང་ལ་སོགས། ། གདོང་ཅན་བཞི་པོ་ཐམས་ཅད་ལ། ། ལོ་གླུདx། ། གསེརx| ༑ ལོ་ཕུད །
འབྲུ་སྣx། ། སྲོག་ཆགསx། ། རིལ་བུ ། ། བཞེས་ནས་ཡུལ་འདིའི་ལོ་ཏོག་ལ། ། གནོད་པའི་ཐོག་
སེར་མི་གཏོང་བར། ། ལོ་ཏོག་འབྲུ་བཅུད་འཕེལ་བ་དང་། ། ལོངས་སྤྱོད་དཔལ་འབྱོར་རྒྱས་པར་མཛོད། །
དེ་ནི་ཅུང་ཟད་རྒྱས་པའི་དབང་དུ་བྱས་པ་ཡིན་ལ། དེ་ལས་བསྡུ་ན། ཀྱི་འཇིག་རྟེན་སྐྱོང་བ་མཐུ་རྩལ་ཅན། །
ཚངས་པ་ལ་སོགས་ཕྱོགས་སྐྱོང་བཅུ། ། བརྒྱ་བྱིན་ལ་སོགས་ལྷ་ཆེན་བརྒྱད། ། ནོར་རྒྱས་ལ་སོགས་ཀླུ་ཆེན་
བརྒྱད། ། སྒྲ་གཅན་ལ་སོགས་གཟའ་ཆེན་བརྒྱད། ། སྨིན་དྲུག་ལ་སོགས་རྒྱུ་སྐར་རྣམས། ། ཡུལ་འཁོར་སྲུང་
317

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སོགས་རྒྱལ་ཆེན་བཞི། ། ལྷ་ཆེན་ལ་སོགས་འཇིགས་བྱེད་དགུ། ། ས་ཡི་ལྷ་མོ་བརྟན་མ་སོགས། ། ས་བདག་
རྒྱལ་པོ་འཁོར་བཅས་ལ། ། ལོ་གླུད་ཅེས་སོགས་སྦྱར་བ་དང༌། ཡང་། དྲི་ཟ་གཤིན་རྗེས་སྲིན་པོ་སོགས། །
ཕྱོགས་བཅུའི་གདོན་གྱི་རིགས་རྣམས་དང༌། ། རྒྱལ་པོ་འདྲེ་བཙན་ཤ་ཟ་བདུད། ། མ་མོ་ཐེའུ་རང་ལ་སོགས་
པ། ། སྡེ་བརྒྱད་རིགས་སུ་གཏོགས་ཀུན་དང་། ཡུལ་འདིའི་གཞི་བདག་ཐམས་ཅད་ལ། ། ལོ་གླུད་སོགས་
དང་ཁྱད་པར་དྲང་སྲོང་ར་ཧུ་ལ། ། ཞེས་སོགས་སྦྱར་ཏེ་བསྡུས་ནས་ཕུལ་ཆོག་ཅིང་། གྲུབ་ན་ལན་གསུམ་བདུན་
སོགས་གྲངས་དང་མང་དུ་བརྗོད་དེ་ཕུལ་ལ་ལེགས་ཏེ། དཔེར་ན་བསྐང་གསོ་གྲང ས་མིང་པོ་བརྗོད་ན་ལེགས་པ་
བཞིན་ནོ། ། དེ་ནས། གཏོར་མ་བྱིན་བརླབ་བྱ་བ་ནི། བསངས། སྦྱངས། སྟོང་བའི་ངང་ལས་ཧཱུཾ་ལས་རིན་པོ་
ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་ཟག་པ་མེད་པའི་ཡེ་ཤེས་ཀྱི་བདུད་
རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ། མགྲོན་རྣམས་ཀྱི་ལྗགས་འོད་ཟེར་གྱི་སྦུ་གུས་གཏོར་མའི་
བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཨ་ཀཱ་རོ་ལན་གསུམ་དང་། ཨོ་ལོ་ཀ་པཱ་ལ་ས་པཱ་རི་ཝ་ར་ཨི་དཾ་པ་
ལི་ཏ་ཁ་ཁ་ཁཱ་ཧི་ཁཱ་ཧི། ལན་ཉེར་གཅིག་གམ། བདུན་གྱིས་ཕུལ་ཏེ། མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ནི་
དཔལ་མགོན་དོན་ལྔ་ལ་སོགས་པའི་འཇིག་རྟེན་སྐྱོང་བ་ཐམས་ཅད་ལ་འབུལ་ལོ། ། བཞེས་ནས་ཡུལ་ཕྱོགས་
འདིའི་མི་ནོར་འཁོར་དང་བཅས་པ་ལ་སྲུང་སྐྱོབ་མཛད་པ་དང་། ལོ་ཏོག་ལ་གནོད་པའི་ཐན་སེར་སད་ལ་སོགས་
པའི་མི་མཐུན་པའི་ཕྱོགས་ཐམས་ཅད་ཞི་ཞིང་། འབྲུ་བཅུད་སོགས་རྒྱས་པའི་འཕྲིན་ལས་མཛད་དུ་གསོལ།
སྐབས་འདིར་ཆོས་སྐྱོང་སྤྱིའི་གཏོར་འབུལ་བསྡུས་པ་དང་། གཞི་བདག་གི་གཏོར་མ་སྤྱི་ལྟར་བཏང་ཡང་ལེགས།
བགེགས་གཏོར་གཏོང་བར་འདོད་ན་ཆོ་གསུམ་ནས་འབྱུང་བ་ལྟར་ལོ་ཏོག་ལ་གནོད་པའི་གདོན་བགེགས་བཀུ་
ནས་གཏོར་མ་བཏང་སྟེ་གཤེགས། རྒྱས་པར་ན་འཇིག་རྟེན་སྦྱོང་བ་རྣམས་ལ་གཏོར་མ་ལན་བདུན་སོགས་ཕུལ་
རྗེས། ཤར་ཕྱོགས་རྡོ་རྗེ་ཅན་ཏེ་ལྷ་ཚོགས་བཅས། ། ཞེས་སོགས་བརྗོད་ན་ཕུན་སུམ་ཚོགས་པར་འགྱུར་རོ། །
དེ་ནས་བསྟོད་ཅིང་འཕྲིན་ལས་བཅོལ་བ་ནི། དབང་པོ་རྡོ་རྗེ་འཆང་བའི་ལྷ། ། ཞེས་སོགས་སམ། བསྡུ་ན། ཧཱུཾ་
སྲིད་གསུམ་འདི་ན་མཐུ་ཆེ་ཞིང་། ། གནམ་ས་བར་སྣང་ཁམས་ཀུན་ལ། ། རྫུ་འཕྲུལ་སྟོབས་ཀྱིས་དབང་བསྒྱུར་
བ། ། ཕྱོགས་སྐྱོང་བཅུ་ལ་ཕྱག་འཚལ་བསྟོད། ། སྡེ་བརྒྱད་ཚོགས་ལ་དབང་བསྒྱུར་བའི། ། ལྷ་ཆེན་བརྒྱད་པོ་
318

༄༅། ། ལོ་གླུད་དུ་གྲགས་པའི་ལོ་རིམ་སྡེ་བརྒྱུད་སྤྱི་མཆོད་ཆར་འབེབས་སད་སེར་བསྲུང་བ་དང་བཅས་པ། །
འཁོར་བཅས་དང་། ། རྒྱ་མཚོ་ཆེ་ལ་རྟག་རོལ་བའི། ། ཀླུ་ཆེན་བརྒྱད་ལ་ཕྱག་འཚལ་བསྟོད། ། བར་སྣང་
ཁམས་ལ་དབང་བསྒྱུར་བའི། ། གཟའ་ཆེན་བརྒྱད་པོ་ཐམས་ཅད་དང་། ། ལེགས་ཉེས་མཚན་མ་སྟོན་མཛད་
པའི། ། རྒྱུ་སྐར་རྣམས་ལ་ཕྱག་འཚལ་བསྟོད། ། ཕྱོགས་བཞིར་འཇིག་རྟེན་སྐྱོང་མཛད་པའི། ། རྒྱལ་ཆེན་
བཞི་བོ་འཁོར་བཅས་དང་། ། སྡེ་བརྒྱད་ཚོགས་ཀྱི་རྗེར་གྱུར་བ། ། འཇིགས་བྱེད་དགུ་ལ་ ཕྱག་ འཚལ་
བསྟོད། ། ས་ཆེན་ཁྱོན་ལ་དབང་བསྒྱུར་བའི། ། ས་བདག་རྒྱལ་པོ་འཁོར་བཅས་དང་། ། ཕྱོགས་བཅུའི་
གདོན་གྱི་རིགས་རྣམས་དང་། ། སྡེ་བརྒྱད་རིགས་སུ་གཏོགས་ལ་འདུད། ། ཁྱེད་རྣམས་མཆོད་ཅིང་བསྟོད་
བྱས་པས། ། སྦྱིན་བདག་མི་ནོར་འཁོར་བཅས་ལ། ། གནོད་པའི་མི་མཐུན་ཞི་བ་དང་། ། མཐུན་རྐྱེན་
འདོད་དོན་ ཐམས་ ཅད་ སྒྲུབས། ། ཁྱད་ པར་ ཡུལ་ འདིའི་ལོ་ ཏོག་ ལ། ། གནོད་ པའི་ ཐན་ སེར་ ངན་ པ་
སོགས། ། མི་འདོད་ཉེར་འཚེ་ཀུན་ཞི་ཞིང་། ། རྩི་བཅུད་ལོ་ཏོག་རྒྱས་པར་མཛོད། ། ཀྱི༑ བླ་མ་དཀོན་
མཆོག་གསུམ་པོ་ཡིས། ། ཕྱོགས་འདིའི་ལོ་ཏོག་ལ་གནོད་པའི། ། ཐན་སེར་མི་མཐུན་ཞི་བ་དང༌། ། འབྲུ་
བཅུད་ལོ་ཏོག་རྒྱས་པར་མཛོད། ། ཕྱོགས་སྐྱོང་བཅུ་བོ་འཁོར་བཅས་ཀྱིས། ། ཡུལ་འདིའི་ལོ་ཏོག་ལ་གནོད་
པའི། ། ཐན་སརx/ ། འབྲུ་བཅུདx། ། ལྷ་ཆེན་ བརྒྱད་པོx] ། ཡུལ་འདིའིx། ། ཐན་སེར
x། ། འབྲུ་ བཅུད ། ། ཀླུ་ ཆེན་ བརྒྱད་ པོ ། ། ཡུལ་ འདིའི w། ། ཐན་ སེར x} ། འབྲུ་
བཅུདx| ། གཟའ་ཆེན་བརྒྱད་པོ ། ། ཡུལ་འདིའིx། ། ཐན་སེརx། ། འབྲུ་བཅུདxi ། རྒྱུ་
སྐར་ཉེར་བརྒྱད ། ། ཡུལ་འདིའིx། ། ཐན་སེར ། ། འབྲུ་བཅུདx། ། རྒྱལ་ཆེན་བཞི་པོx། །
ཡུལ་འདིའིx། ། ཐན་སེརxi ། འབྲུ་བཅུདx། ། འཇིགས་བྱེད་དགུ་པོ ། ལུས་འདིའིx། །
ཐན་སེརx། , ། འབྲུ་x། ། ས་བདག་ཆེན་པོ་འཁོརx/ ། ཡུལ་འདིའིx། ། ཐན་སེརx/ ། འབྲུ་
བཅུདx། ། ཕྱོགས་བཅུའི་གདོན་རིགས་འཁོར ། ། ཡུལ་འདིའིx། ༼ ཐན་སེརx། ། འབྲུ་བཅུད་
x ། ཡུལ་ལྷ་གཞི་བདག་འཁོར་བཅས་ཀྱིས། ། ཡུལ་འདིའི་ལོ་ཏོག་ལ་གནོད་པའི། ། ཐན་སེར་མི་མཐུན་
ཞི་བ་དང་། ། འབྲུ་བཅུད་ལོ་ཏོག་རྒྱས་པར་མཛོད། ། ཅེས་འཕྲིན་ལས་བཅོལ། མཐར་བཟོད་གསོལ་བྱས་
ནས་གཤེགས་པ་ནི། ༈ ཀྱི་ཕྱོགས་སྐྱོང་བཅུ་ལ་སོགས་པ་ཡི། ། སྣང་སྲིད་ལྷ་སྲིན་སྡེ་བརྒྱད་ཚོགས། ། ཁྱེད་
319

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྣམས་སྤྱན་དྲངས་མཆོད་སྐབས་འདིར། ། ནོངས་པའི་ཉེས་ཀུན་བཟོད་པར་གསོལ། ། བརྩེ་བའི་ཐུགས་ཀྱིས་
དགོངས་མཛོད་ལ། ། སོ་སོའི་རང་རང་གནས་སུ་གཤེགས། ། རང་གི་གནས་ནས་ཡུལ་ཁམས་འདིར། །
སྲུང་དང་སྐྱོབ་པའི་འཕྲིན་ལས་མཛོད། །བཛྲ་མུ མགྲོན་རྣམས་རང་གནས་སུ་གཤེགས་པར་གྱུར། ། ཅེས་
བརྗོད་ཅིང་བསམས་ལ། བཀྲ་ཤིས་སོགས་བརྗོད་པར་བྱའོ། ། གོང་དུ་བཤད་པའི་བཅའ་ ཐབས་རྒྱས་པ་དེ་
བཞིན་མ་གྲུབ་ན་ནི་ རི་རབ་ཀྱི་སྟེང་དུ་ཤིང་ལེབ་ཀྱི་སྟེང་དུ་ཤོག་རས་སོགས་བཏིང་བ་ལ་ཚོམ་བུ་ཅི་འགྲུབ་བཀོད་
ནས། དེའི་མཐར་གླུད་གཏོར་སོགས་མཚོན་བྱེད་ཙམ་བྱས་ཏེ། མཆོད་ཚུལ་གོང་གི་རྒྱས་བསྡུས་གང་རུང་བཞིན་
བྱས་ཀྱང་རུང་ཙམ་མོ། ། ལོ་རིམ་ཚུལ་ལ་རྣམ་མང་ཡང་། ། འཕྲལ་གྱི་རྐྱེན་སེལ་མཐུན་སྒྲུབ་ལ། ། འདི་ལྟར་
མཆོད་བསྟོད་འཕྲིན་བཅོལ་བ། ། མཆོད་ཚུལ་གཞན་ལས་ལྷགས་སམ་སྙམ། ། ཅེས་ལོ་ཀླུད་དུ་གྲགས་པའི་ལོ་
རིམ་དུ་དམིགས་ནས་འཇིག་རྟེན་པའི་སྡེ་བརྒྱུད་ཆེན་པོ་སྤྱི་ལ་དམིགས་ནས་མཆོད་ཚུལ་འདི་ནི། གཡོ་སའི་
སྔགས་འཆང་ཚེ་དབང་རབ་བརྟན་སོགས་གཞན་འགའ་གིས་བསྐུལ་བའི་ངོར། ཤཱཀྱའི་བཙུན་པ་བཤད་སྒྲུབ་
མིང་ཅན་གྱིས་དཔེ་སྔ་མ་གསུམ་ཙམ་མཐོང་ཡང་མ་འབྲེལ་བ་དང་མ་ཚང་བ་ཆེ་འདུག་པས། དཔལ་མགོན་འདི་
དག་མདོ་སྔགས་ཀྱི་ཕྱོགས་གཉིས་ཀ་ནས་འབྱུང་ཞིང་གྲགས་ཆེ་བར་མ་ཟད། གཞན་བན་བོན་རྣམས་ཀྱིས་ཀྱང་
བཀུར་ཞིང་མཆོད་འདུག་པས་ཁྱད་ཆེ་བར་བསམས་ནས་ཅོ་ནེའི་དགོན་ཉིད་དུ་སྦྱར་བ་སྟེ། པར་གྱི་ཡི་གེ་བ་ནི་ཏཱ་
ཡི་ལ་ལུང་བློ་བཟང་དོན་གྲུབ་བོ། ། མངྒ་ལཾ། །
༈ འདིར་སྔོན་མའི་ཞོར་ལ་ཆར་འབེབས་བྱེད་ཚུལ་དང་། སེར་བ་སྲུང་བའི་ཚུལ་མདོར་བསྡུས་ཞིག་
བརྗོད་པ་ལ། སྤྱིར་ཆར་འབེབས་བྱེད་ཚུལ་རྒྱས་པ་ནི། འདུས་པའི་རྒྱུད་སོགས་གཞུང་ཆེན་པོ་དུ་མ་ལས་ཀླུ་ཆེན་
བརྒྱད་ཀྱི་དཀྱིལ་འཁོར་བྲིས་ཏེ་བསྒྲུབས་ཤིང་མཆོད་ཅིང་བསྐུལ་བའི་སྒོ་ནས་བྱེད་པ་དང་། རྡོ་རྗེའི་མཆུ་དང་།
སྤྲིན་ཆེན་པོའི་མདོ་སོགས་ནས་ཀྱང་ཆར་འབེབས་བྱེད་པའི་ཆོ་ག་བཤད་པ་ནི་དེ་དག་ཏུ་ཤེས་པར་བྱ་ལ། གཞན་
མན་ངག་དུ་ཐར་ཐོར་ནི་ཤིན་ཏུ་མང་ངོ་། ། གཞུངཆེན་མོ་དག་ལས་གསུངས་པའི་ཆར་འབེབས་དེ་དག་ལག་ལེན་
ཚུལ་བཞིན་སྒྲུབ་ནུས་ན་ནི་ཤིན་ཏུ་ལེགས་མོད། ད་ལྟའི་གང་ཟག་བྱ་སླ་པ་ལ་དགའ་བས་ཇི་ལྟ་བ་བཞིན་ལག་ཏུ་
ལེན་དཀའ་བར་མཐོང་ངོ༌། ། དམིགས་བརྩེ་མ་ལ་བརྟེན་པའི་ཆར་འབེབས་བྱེད་ཚུལ་རྒྱས་པ་ནི་དེའི་ཆོ་ག་ལས་
ཤེས་པར་བྱ་ཞིང་། དེ་བསྡུས་པ་བྱེད་ཚུལ་ནི། ཀླུ་སྨན་སྣ་ཚོགས་དང་བསྲེས་པའི་རིལ་བུ་བརྒྱ་རྩ་བརྒྱད་བྱས་པ་
320

༄༅། ། ལོ་གླུད་དུ་གྲགས་པའི་ལོ་རིམ་སྡེ་བརྒྱད་སྤྱི་མཆོད་ཆར་འབེབས་སད་སེར་བསྲུང་བ་དང་བཅས་པ། །
བུམ་པའི་ནང་དུ་བླུགས་ཏེ། དེ་ལ་དམིགས་ནས་དམིགས་བརྩེ་མ་བརྒྱ་སྟོང་སོགས་ཅི་འགྲུབ་བཟླ་ཞིང་། བསངས་
བཏང་སྟེ་ཆར་འབེབས་པའི་གསོལ་གདབ་བྱ་བ་དང༌། བུམ་པ་དེ་ཉིད་ཀླུ་ཡོད་པའི་ཆུ་མིག་ཏུ་བཞག་ནས་ཀླུ་ལ་
ཆར་འབེབས་ཀྱི་བསྐུལ་མ་བྱའོ། །འདིར་སྤྲིན་ཆེན་ནས་འབྱུང་བ་འགའ་ཞིག་གཙོ་བོར་བྱས་ཏེ་བརྗོད་ན། ཆར་
འབེབས་བྱེད་པའི་སྐབས་དག་ཏུ་མཆོད་པ་དང་བཅས་ན་རབ་དང་། མིན་ཡང་། ༧དཀོན་མཆོག་གསུམ་ལ་ཕྱག་
འཚལ་ལོ། ། དེ་བཞིན་གཤེགས་པ་རྣམ་པར་སྣང་མཛད་སྤྲིན་གྱི་སྙིང་པོ་ཅན་ལ་ཕྱག་འཚལ་ཞིང་མཆོད་དོ། །
སྐྱབས་སུ་མཆིའོ། ། དེ་བཞིན་དུ་ཐམས་ཅད་ལ་སྦྱར་བའམ། བསྡུ་ན། དེ་བཞིན་གཤེགས་པ་ཀླུའི་རིགས་ལས་
བྱུང་བ་སྤྲིན་གྱིས་རྣམ་པར་མཛེས་པ་ལ་ཕྱག་འཚལ་ལོ། ། དེ་བཞིན་གཤེགས་པ་སྦྱིན་གྱི་ཆུ་འཛིན་ལx། ། དེ་
བཞིན་གཤེགས་པ་དཔལ་ལྡན་སྤྲིན་གྱི་གཟི་བརྗིད་ལx། ། དེ་བཞིན་གཤེགས་པ་སྤྲིན་ཆེན་འབྱུང་བ་ལ
x། ། དེ་བཞིན་གཤེགས་པ་རླུང་གི་དཀྱིལ་འཁོར་ཐམས་ཅད་རྣམ་པར་འཇོམས་པའི་སྤྲིན་ལx] ། དེ་
བཞིན་གཤེགས་པ་ནམ་མཁའ་དཔག་མེད་ལ ། ། དེ་བཞིན་གཤེགས་པ་སྤྲིན་ཆེན་ཚོགས་གྲོགས་འབར་བའི་
ཚོགས་ལx། ། དེ་བཞིན་གཤེགས་པ་སྤྲིན་ཆེན་མཐུ་རྩལ་དཔའ་བོ་ལx། ། དེ་བཞིན་གཤེགས་པ་སྤྲིན་
མཛེས་པ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། འཛམྦུའི་གླིང་དུ་ཆར་རབ་ཏུ་འབེབས་པར་
མཛད་དུ་གསོལ་ལོ། ། དེ་བཞིན་གཤེགས་པ་སྤྲིན་སྡུག་ཆེན་པོ་ལ ། ། དེ་བཞིན་གཤེགས་པ་སྤྲིན་གྱི་དཀྱིལ་
འཁོར་ཆེན་པོ་ལx། ། དེ་བཞིན་གཤེགས་པ་སྤྲིན་གྱི་འོད་ལx། ། དེ་བཞིན་གཤེགས་པ་སྤྲིན་ཆེན་སེངྒེ་ལ
x ། དེ་བཞིན་གཤེགས་པ་སྤྲིན་གདུགས་ལx། ། དེ་བཞིན་གཤེགས་པ་བལྟ་སྡུག་སྤྲིན་ཆེན་ལ ། ། དེ་
བཞིན་གཤེགས་པ་སྤྲིན་ཆེན་པོས་ཁེབས་པ་ལx། ། དེ་བཞིན་གཤེགས་པ་སྤྲིན་ལས་བྱུང་བ་སྣང་བར་བྱེད་པའི་
དཀྱིལ་འཁོར་ཕྱོགས་བཅུ་མཐོ་འགེབས་རྔའི་སྒྲ་དབྱངས་ཤིན་ཏུ་རབ་སྒྲོགས་ལx། ། དེ་བཞིན་གཤེགས་པ་
སྤྲིན་ཆེན་བསིལ་འབྱུང་མི་དགའི་རབ་ཏུ་འཇོམས་པ་ལx། ། དེ་བཞིན་གཤེགས་པ་སྤྲིན་ཆེན་འདལ་བ་ལ་ཕྱག་
འཚལ་ལོ། ། མཆོད་དོ། ། སྐྱབས་སུx། ། འཛམྦུའི་གླིང་དུx| ། དེ་བཞིན་གཤེགས་པ་གངྒཱའི་ཆུ་སྤྲིན་ལ
x། ། དེ་བཞིན་གཤེགས་པ་ཚུལ་གྱི་སྤྲིན་ལྟར་དཔའ་བོ་ལx། ། དེ་བཞིན་གཤེགས་པ་འབྲུག་སྒྲ་བསྒྲགས་པ་
ལx། ། དེ་བཞིན་གཤེགས་པ་སྤྲིན་ཀུན་ཏུ་སྟོན་པ་ལx། ། དེ་བཞིན་གཤེགས་པ་སྤྲིན་རྒྱ་ཆེན་པོ་ལx། །
321

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ། 
མན་
དེ་བཞིན་གཤེགས་པ་སྦྱིན་འཛག་ལx} ། དེ་བཞིན་གཤེགས་པ་སྤྲིན་ལྟར་རྣམ་པར་སྒྲོགས་ལx། ། དེ་
བཞིན་གཤེགས་པ་ལྟར་འཕགས་ལx། ། དེ་བཞིན་གཤེགས་པ་སྤྲིན་ལྟ་བུའི་ན་བཟའ་མནབས་ལx། ། དེ་
བཞིན་གཤེགས་པ་སྤྲིན་གྱིས་མེ་ཏོག་བསྐྱེད་ལ་ཕྱག་འཚལ་ལོ། ། མཆོད་དོ། ༈ སྐྱབས་སུxj ། འཛམྦུའི་
གླིང་དུx} ། དེ་བཞིན་གཤེགས་པ་སྤྲིན་གྱི་གནས་ལ་གནས་པ་ལx། ། དེ་བཞིན་གཤེགས་པ་ཚོར་སྤྲིན་གྱི་
སྤྲིན་ལ ། ། དེ་བཞིན་གཤེགས་པ་སྤྲིན་འདུ་བ་མཛད་ལx། ། དེ་བཞིན་གཤེགས་པ་སྤྲིན་རྣམ་པར་རྒྱས་པ་
ལx། ། དེ་བཞིན་གཤེགས་པ་སྤྲིན་ཆེན་ཨུཏྤལ་ལx། ། དེ་ བཞིན་ གཤེགས་པ་སྤྲིན་ཆེན་ཆོས་ཀྱི་སྐུ་ལ
x། ། དེ་བཞིན་གཤེགས་པ་སྤྲིན་ཆེན་འཕགས་ལx། ། དེ་བཞིན་གཤེགས་པ་སྤྲིན་ཆེན་དབང་ཕྱུག་ལ
x ། དེ་བཞིན་གཤེགས་པ་སྤྲིན་ཆེན་འོད་མཛད་ལx། ། དེ་བཞིན་གཤེགས་པ་སྤྲིན་ཆེན་བྱིན་ལx། །
མཆོད་དོ། ། སྐྱབས་སུx| ། འཛམྦུའི་གླིང་དུ། ། དེ་བཞིན་གཤེགས་པ་ནོར་བུ་རིན་པོ་ཆེ་ཆེན་པོའི་སྤྲིན་ལྟ་
བུ་ལ་ཕྱག་འཚལ་ལོ། ། དེ་བཞིན་གཤེགས་པ་སྤྲིན་ལྟར་རྣམ་པར་འཇོམས་པ་ལx། ། དེ་བཞིན་གཤེགས་པ་
སྤྲིན་གྱི་ཆུ་བ་ལx། ། དེ་བཞིན་གཤེགས་པ་སྤྲིན་སྡུད་ལx] ། དེ་བཞིན་གཤེགས་པ་དུས་མ་ཡིན་པའི་སྤྲིན་
དང་ལྕེ་འབབ་པ་རྣམ་པར་འཇོམས་པ་ལx། ། དེ་བཞིན་གཤེགས་པ་སྤྲིན་ཆེན་པོ་ལྟར་ནམ་མཁའི་མཐོངས་
ནས་བསྒྲགས་པ་ལx། ། དེ་བཞིན་གཤེགས་པ་སྤྲིན་ཆེན་སྒྲ་འབྱིན་ལx། ། དེ་བཞིན་གཤེགས་པ་སྤྲིན་ཆེན་
ཆུ་སྐྱེས་ལx། ། དེ་བཞིན་གཤེགས་པ་སྙེམས་པའི་གཟི་བརྗིད་སྒྲུབ་པའི་སྤྲིན་ལx། ། དེ་བཞིན་གཤེགས་པ་
རོ་བྲོ་བ་དྲུག་དང་ལྡན་པའི་ཆུ་ཆེན་པོའི་སྤྲིན་ལx། ། མཆོད་དོ། ། སྐྱབས་སུ། ། འཛམྦུའི་གླིང་དུ་ཆར་
རབ་ཏུx། ། དེ་བཞིན་གཤེགས་པ་ཆུ་འཐོར་སྤྲིན་ཆེན་ལx། ། དེ་བཞིན་གཤེགས་པ་སྤྲིན་ཆེན་རྒྱ་མཚོ་
འགེངས་པ་ལx། ། དེ་བཞིན་གཤེགས་པ་ཆར་མི་འབེབས་པ་ན་སྤྲིན་གྱིས་ཀུན་ཏུ་འགེབས་པ་ལx། ། དེ་
བཞིན་གཤེགས་པ་སྤྲིན་གཟུགས་མཐའ་ཡས་ལx། ། དེ་བཞིན་གཤེགས་པ་སྤྲིན་ཆེན་པོ་ཐམས་ཅད་རྣམ་པར་
སྒྲུབ་པ་འཛམྦུའི་སྤྲིན་གྱི་དཔལ་གྱི་གཟི་བརྗིད་འོད་མཛད་པ་སྤྲིན་གྱི་འོད་ཟེར་ཅན་ལx། ། དེ་བཞིན་གཤེགས་
པ་ཀླུའི་དབང་ཕྱུག་རྒྱལ་པོ་ལx། ། དེ་བཞིན་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་ལx། ། དེ་
བཞིན་གཤེགས་ པ་ མི་འཁྲུགས་པ་ལx། ། དེ་བཞིན་གཤེགས་པ་འོད་དཔག་མེད་ལx། ། དེ་བཞིན་
322

༄༅: 1ལོ་གླུད་དུ་གྲགས་པའི་ལོ་རིམ་སྡེ་བརྒྱད་སྤྱི་མཆོད་ཆར་འབེབས་སད་སེར་བསྲུང་བ་དང་བཅས་པ། །
གཤེགས་པ་ཤཱཀྱ་ཐུབ་པ་ལ་སོགས་པ་ཕྱོགས་བཅུའི་སངས་རྒྱས་ཐམས་ཅད་ལ་ཕྱག་འཚལ་ལོ། ། མཆོད་དོ། །
འཛམྦུའི་གླིང་འདིར། ། འཕགས་པ་ཉེ་བའི་སྲས་ཆེན་བརྒྱད་པོ་ལ་སོགས་པ་བྱང་ཆུབ་སེམས་དཔའི་ཚོགས་
ཐམས་ཅད་ལx། ། འཕགས་པ་རང་སངས་རྒྱས་ཐམས་ཅད་ལx། ། འཕགས་པ་ཉན་ཐོས་ཐམས་ཅད་ལ་
& ། ཡི་དམ་རྒྱལ་པའི་དཀྱིལ་འཁོར་གྱི་ལྷ་ཚོགས་ཐམས་ཅད་ལ ། ། ཆོས་སྐྱོང་སྲུང་མའི་ཚོགས་ཐམས་
ཅད་ལ་ཕྱག་འཚལ་ཞིང་མཆོད་དོ། ། སྐྱབས་སུ་མཆིའོ། འཛམྦུའི་གླིང་འདིར་ཆར་རབ་ཏུ་འབེབས་པར་
མཛད་དུ་གསོལ་ལོ། ། ཀླུའི་རྒྱལ་པོ་ཆེན་པོ་གཡོགས་མཐའ་ཡས་རྒྱ་མཚོའི་སྤྲིན་བཀོད་པའི་གཟི་བརྗིད་ཀྱི་
དཀྱིལ་འཁོར་གདུགས་ལྟ་བུའི་རྒྱལ་པོ་ལ་མཆོད་ཅིང་ཡང་དག་པར་བསྐུལ་ལོ། ། ཡུལ་ཕྱོགས་འདི་དག་ཏུ་ཆར་
རབ་ཏུ་ཕོབ་ཅིག་སྭཱ་ཧཱ། དེ་བཞིན་དུ་གཞན་རེ་རེ་ལ་སྦྱར་བའམ། བསྡུ་ན། ཀླུའི་རྒྱལ་པོ་དགའ་བོ་དང་ཉེ་དགའ་
ལ་མཆོད་ཅིང་ཡང་དག་པོརxi ། ཀླུའི་རྒྱལ་པོ་རྒྱ་མཚོ་དང་མ་དྲོས་པ་ལx། ། ཀླུའི་རྒྱལ་པོ་ཟིག་ཅན་དང་
ཆུ་ལྷ་ལx། ། ཀླུའི་རྒྱལ་པོ་འཇོག་པོ་དང་ཡུལ་འཁོར་སྲུང་ལ་ མཆོད་ ཅིང་ཡང་དག་པར་བསྐུལ་ལོ། །
འཛམྦུའི་གླིང་འདིརx། ཀླུའི་རྒྱལ་པོ་བཏང་བཟུང་དང་ས་སྲུང་གི་བུ་ལx། ། ཀླུའི་རྒྱལ་བོ་མདོངས་བུ་དང་
དཔལ་གྱི་གཟི་བརྗིད་ལx། ། ཀླུའི་རྒྱལ་པོ་དཔལ་བཟང་དང་གློག་གི་འཕྲེང་བ་ལ ། ། ཀླུའི་རྒྱལ་པོ་གཙུག་
ན་ནོར་བུ་རིན་པོ་ཆེ་དང་གཙུག་ན་ནོར་བུ་ཐོགས་པ་ལ་མཆོད་ཅིང་ཡང་x] ། ཀླུའི་རྒྱལ་པོ་སྣང་ལྡན་གཙུག་
ཕུད་ཅན་དང་གཙུག་འཇལ་ཅན་ལ་མཆོད་ཅིང་x། ། ཡུལ་ཕྱོགས་འདི་དག་ཏུx། ཀླུའི་རྒྱལ་པོ་དབང་པོའི་
རྒྱལ་མཚན་དང་དབང་པོའི་མཆོད་སྡོང་ལx། ། ཀླུའི་རྒྱལ་པོ་འཛམ་བུའི་རྒྱལ་མཚན་དང་བཀྲ་ཤིས་ལྡན་
ལ ། ། ཀླུའི་རྒྱལ་པོ་དཀྱིལ་འཁོར་ཆེན་པོ་ཅན་དང་ལག་གི་འགྲོ་བ་ཆེན་པོ་ལ ། ། ཀླུའི་རྒྱལ་པོ་སྐར་མདོག་
དང་ཟླ་བའི་གཟི་བརྗིད་ལx། ། ཀླུའི་རྒྱལ་པོ་དཔལ་གྱི་བློ་གྲོས་དང་བླ་འགོད་ལ་མཆོད་ཅིང་x ། ཡུལ་
ཕྱོགས་འདི་དག་ཏུx། ཀླུའི་རྒྱལ་པོ་ལེགས་མཐོང་དང་ཤིན་ཏུ་བརྟན་པ་ལx། ། ཀླུའི་རྒྱལ་པོ་མགུལ་ན་ནོར་བུ་
དང་སྤྲིན་བྱུང་བ་ལ། ། ཀླུའི་རྒྱལ་པོ་ཆར་རྒྱུན་དང་རབ་འཇོམས་ལ ། ། ཀླུའི་རྒྱལ་པོ་རྣམ་པར་འཇོམས་
པ་དང་མཐུ་བསྐྱིངས་ལx། ། ཀླུའི་རྒྱལ་པོ་གདེངས་ཀ་ཆེན་པོ་དང་དབྱངས་ཟབ་ལ་མཆོད་ཅིང་། ། ཡུལ་ ་
ཕྱོགས། ཀླུའི་རྒྱལ་པོ་ཆེར་སྒྲོགས་དང་རྣམ་པར་སྒྲ་འབྱིན་ལx། ། ཀླུའི་རྒྱལ་པོ་ཨུཏྤལ་དང་རྩལ་ཆེན་ལ་
323

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
x། ། ཀླུའི་རྒྱལ་པོ་གཞོལ་མདའ་འཛིན་དང་སྣ་ཚོགས་སྡེ་ལx; ། ཀླུའི་རྒྱལ་པོ་ཞགས་པ་ཆེན་པོ་དང་ཨེ་ལའི་
འདབ་ལx། ཀླུའི་རྒྱལ་པོ་ཀུན་ཏུ་སྣང་དང་རྣ་རྩུབ་ལx། ། ཀླུའི་རྒྱལ་པོ་དུང་དང་དར་དར་ལ་མཆོད་ཅིང་
x། །ཡུལ་ཕྱོགསx། ཀླུའི་རྒྱལ་པོ་ཨུ་རྡོ་ལ་དར་དར་དང་བདེ་བྱེད་ལ ། ། ཀླུའི་རྒྱལ་པོ་ལག་འགྲོ་དང་ལག་
འགྲོ་ཆེན་པོ་ལ ། ། ཀླུའི་རྒྱལ་པོ་དྲི་མ་ཆེན་པོ་དང་འཕུར་ལྡིང་ལx། ། ཀླུའི་རྒྱལ་པོ་སོག་མ་མེད་དང་ཕྱང་
བ་ལ་མཆོད་ཅིང་ཡང་། ། ཀླུའི་རྒྱལ་པོ་སྲིན་པུ་གནས་དང་ནག་པོ་ལ་མཆོད་ཅིང་x། ། ཡུལ་ཕྱོགས །
ཀླུའི་རྒྱལ་པོ་དབང་པོའི་སྡེ་དང་འདམ་བུ་ལx། ། ཀླུའི་རྒྱལ་པོ་ཉེ་བའི་འདམ་བུ་དང་དུང་ཐོགས་ལx། །
ཀླུའི་རྒྱལ་པོ་འགྲོ་ལྡིང་དང་རབ་མཛེས་ལx། ། ཀླུའི་རྒྱལ་པོ་གླང་ཆེན་དང་རྣོན་པོ་ལ། ། ཀླུའི་རྒྱལ་པོ་སེར་སྐྱ་
དང་གློག་འབེབས་ལx། ། ཀླུའི་རྒྱལ་པོ་གློག་གི་འོད་ཆེན་པོ་དང་སྟོབས་ལྷ་ལx། ། ཡུལ་ཕྱོགསx། ཀླུའི་
རྒྱལ་པོ་ཆུ་སྟོབས་དང་དམ་པ་འགེབས་ལx། ། ཀླུའི་རྒྱལ་པོ་བདུན་ཙི་ཅན་དང་མུ་སྟེགས་ཅན་ལ ། ། ཀླུའི་
རྒྱལ་པོ་བཻ་ཌཱུརྱའི་འོད་ཅན་དང་མདོག་སེར་མདོག་ལ། ། ཀླུའི་རྒྱལ་པོ་གསེར་འོད་དང་ཟླ་བའི་རྒྱལ་མཚན་ལ
x། ། ཀླུའི་རྒྱལ་པོ་ཉི་འོད་འཆར་འོད་དང་བ་ལང་མགོ་ལ ། ། ཡུལ་ཕྱོགས ། ཀླུའི་རྒྱལ་པོ་དཀར་པོ་དང་
ནག་པོ་ལx། ། ཀླུའི་རྒྱལ་པོ་གཤིན་རྗེ་དང་དགེ་ཚུལ་སྦལ་བ་ལx། ། ཀླུའི་རྒྱལ་པོ་གཟི་བརྗིད་དང་མུ་ཁྱུད་
འཛིན་ལx། ། ཀླུའི་རྒྱལ་པོ་ས་འཛིན་དང་མགོ་སྟོང་ཅན་ལx། ། ཀླུའི་རྒྱལ་པོ་གཙུག་ན་ནོར་བུ་དང་དུང་
སྐྱོང་ལx། ། ཡུལ་ཕྱོགསx། ཀླུའི་རྒྱལ་པོ་དོན་ཡོད་མཐོང་དང་སྤྲིན་ཆེན་པོ་ལ ། ། ཀླུའི་རྒྱལ་པོ་སྡེ་བཟང་
དང་ས་སྐྱོང་ལz| ། ཀླུའི་རྒྱལ་པོ་མེས་བྱིན་དང་རྣམ་པར་བུལ་ལx། ། ཀླུའི་རྒྱལ་པོ་རྒ་བ་དང་ཆུ་སྲིན་ཀུལླི་
ར་ལx། ། ཀླུའི་རྒྱལ་པོ་ཆུ་སྲིན་ཀུལླི་རའི་གདོང་དང་རྨུགས་འཛིན་ལx། །ཡུལ་ཕྱོགསx། ཀླུའི་རྒྱལ་པོ་
མྱུར་གདུག་དང་པདྨ་ཀ་ལx། ། ཀླུའི་རྒྱལ་པོ་མཇུག་མ་དང་རབ་འཕྱང་ལy ། ཀླུའི་རྒྱལ་པོ་འཇིགས་བྱེད་
དང་གཟི་བརྗིད་མཛེས་ལx། ། ཀླུའི་རྒྱལ་པོ་མགོ་ལྔ་བ་དང་པ་ལ་ལི་ར་ལx། ། ཀླུའི་རྒྱལ་པོ་ཤིང་རྟས་རྒྱལ་
དང་རྒྱལ་པོ་བླ་མ་ལx། ། ཡུལ་ཕྱོགས ། ། ཀླུའི་རྒྱལ་པོ་མཇུག་རིང་དང་མགོ་བོ་ཚེ་ལx། ། ཀླུའི་རྒྱལ་པོ་
སོ་མ་ལི་ཀ་དང་པི་ཏ་ར་ལ། ༑ ཀླུའི་རྒྱལ་པོ་མགྲོགས་མགྲོ་དང་མགོ་བོ་གསུམ་པ་ལx། ། ཀླུའི་རྒྱལ་པོ་ཀླུ་སྡེ་
དང་གཟི་ཆེན་ལx། ། ཀླུའི་རྒྱལ་པོ་འདམ་བུ་བྱིན་དང་སྐྲག་བྱེད་ལx། ། ཡུལ་ཕྱོགས་ལx། ཀླུའི་རྒྱལ་པོ་
324

༄༅། ། ལོ་ཀླུད་དུ་གྲགས་པའི་ལོ་རིམ་སྡེ་བརྒྱད་སྤྱི་མཆོད་ཆར་འབེབས་སད་སེར་བསྲུང་བ་དང་བཅས་པ། །
འོད་འབར་དང་མགོ་བདུན་པ་ལx། ། ཀླུའི་རྒྱལ་པོ་སྟོང་ཆེན་དང་མཐོང་དགའ་ལx། ། ཀླུའི་རྒྱལ་པོ་རབ་
ཏུ་ཆེར་གཏུམ་དང་དྲི་མེད་གཟི་བརྗིད་ལx། ། ཀླུའི་རྒྱལ་པོ་མིག་མི་བཟང་དང་དྲག་པོ་ཆེན་པོ་ལx། ། ཀླུའི་
རྒྱལ་པོ་འོད་འཕྲོ་ཕུང་པོ་དང་གཏུམ་པོ་ལ། ། ཡུལ་ཕྱོགསx། ཀླུའི་རྒྱལ་པོ་ཁྲོ་བོའི་དྲག་ཤུལ་ཅན་དང་རིན་
ཆེན་ཆུ་སྦྱིན་ལx། ། ཀླུའི་རྒྱལ་པོ་ཆུ་ཆེན་སྤྲིན་ཆེན་དང་དབང་པོའི་འོད་ལx། ། ཀླུའི་རྒྱལ་པོ་རྐང་པས་
འཐུང་དང་སྤྲིན་བློ་ལx། ། ཀླུའི་རྒྱལ་པོ་རྒྱ་མཚོའི་སྤྲིན་དང་མེ་ཏོག་དྲི་ཆེན་ལx] ། ཀླུའི་རྒྱལ་པོ་ཀུ་མུ་ཏའི་
འབྱུང་གནས་དང་རིན་ཆེན་མིག་ལx། ། ཡུལ་ཕྱོགས ། ། ཀླུའི་རྒྱལ་པོ་ཏོག་ཆེན་པོའི་རྒྱལ་མཚན་དང་
སྤྲིན་ཆེན་སྙིང་པོ་ལx། ། ཀླུའི་རྒྱལ་པོ་ཁ་བ་ཅན་དང་དཔལ་གྱི་སྙིང་པོ་ལx། ། ཀླུའི་རྒྱལ་པོ་སྤྲིན་མཐུ་ཅན་
དང་མཚན་མོ་འཛིན་ལོx། ། ཀླུའི་རྒྱལ་པོ་ཆུ་སྦྱིན་དང་ཆུ་སྦྱིན་ཆེན་ལx] ། ཀླུའི་རྒྱལ་པོ་གཟི་བརྗོད་མེ་འདུ་
དང་སྤྲིན་གྱི་དབང་ཕྱུག་རྒྱལ་པོ་ལ ། ། ཡུལ་ཕྱོགས། ། ཀླུའི་རྒྱལ་པོ་ཁྲོ་མེད་དང་སའི་བུམ་པ་ལx། །
ཀླུའི་རྒྱལ་པོ་ཀླུ་དབང་དང་ཆུ་འཛིན་ལx། ། ཀླུའི་རྒྱལ་པོ་སྤྲིན་གཟུགས་དང་སྙིང་གི་རའི་གདོང་ལx། །
ཀླུའི་རྒྱལ་པོ་གཟི་བརྗིད་ཅན་དང་སྤྲིན་ལས་མངོན་བྱུང་ལx། ། ཀླུའི་རྒྱལ་པོ་གོམས་སྟབས་མཐའ་ཡས་དང་ཆ་
བྱད་མཛེས་ལx། ། ཡུལ་ཕྱོགས ། ། ཀླུའི་རྒྱལ་པོ་ལུས་ཆེན་དང་སྤྱད་ལྟོ་ལx། ། ཀླུའི་རྒྱལ་པོ་ཞི་བ་དང་
དཔའ་བ་ལx། ། ཀླུའི་རྒྱལ་པོ་གསེར་དན་ཅན་དང་མཆོག་ཏུ་བརྩོན་ལx?་། ཀླུའི་རྒྱལ་པོ་དུག་དྲག་དང་
དབྱངས་སྙན་ལx། ། ཀླུའི་རྒྱལ་པོ་བདུད་རྩིའི་སྙིང་པོ་དང་རབ་ཏུ་ཆར་འབེབས་ཆེན་པོ་ལx། ། ཡུལ་
ཕྱོགས ། ། ཀླུའི་རྒྱལ་པོ་རྣམ་པར་གཡོ་བ་དང་འབྲུག་སྒྲ་ལx། ། ཀླུའི་རྒྱལ་པོ་རྔ་སྒྲ་དང་བདུད་རྩིའི་རྒྱུན་ལ
x། ། ཀླུའི་རྒྱལ་པོ་དགའ་བྱེད་དང་འབྲུག་སྒྲ་སྒྲོགས་ལx། ། ཀླུའི་རྒྱལ་པོ་དཔལ་སྡེ་དང་སྲེད་མེད་ཀྱི་བུ་ལ་
x། ། ཀླུའི་རྒྱལ་པོ་རྒྱ་མཚོའི་ཀློང་དང་གཡོན་པོ་ལ་མཆོད་ཅིང་། ཡུལ་ཕྱོགསx། ། དེ་དག་ལ་སོགས་
པའི་ཀླུའི་རྒྱལ་པོ་རྣམས་དང་ཀླུ་ཐམས་ཅད་ལ་མཆོད་ཅིང་x། ། ཡུལ་ཕྱོགས་འདི་དག་ཏུ་ཆར་རབ་ཏུ་ཕོབ་
ཅིག་སྭཱ་ཧཱ། གཞན་ཡང་ཚངས་པ་དང་བརྒྱ་བྱིན་ལ་སོགས་པའི་ཕྱོགས་སྐྱོང་བཅུ་ལ་མཆོད་ཅིང་། ། ཡུལ་
ཕྱོགས ། རྒྱལ་ཆེན་བཞི་ལ ། ། ལྷ་ཆེན་བརྒྱད་ལ ། ། ཀླུ་ཆེན་བརྒྱད་ལx} ། གཟའ་ཆེན་བརྒྱད་ལ
x། ། རྒྱུ་སྐར་ཉི་ཤུ་རྩ་བརྒྱུད་ལx། ། དེད་དཔོན་དགུ་ལx། ། ནོར་ལྷའི་ཚོགས་རྣམས་ལ ། ། ལྷ་
325

- - - - - ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མིའི་དྲང་སྲོང་རྣམས་ལx། ། འཇིག་རྟེན་སྐྱོང་བའི་ཚོགས་ཐམས་ཅད་ལx། ༈ ཡུལ་ལྷ་གཞི་བདག་རྣམས་
ལ། ། ཡུལ་ཕྱོགསའདི་དག་ཏུ། ། གཞན་ཡང་ཀླུ་ཆེན་པོ་དག་སངས་རྒྱས་ཐམས་ཅད་ཀྱི་བདེན་པའི་
བྱིན་གྱིས་འཛམྦུའི་གླིང་འདིར ] དམ་པའི་ཆོས་རྣམསཀྱི་བདེན་པའིx། འཕགས་པའི་དགེ་འདུན་རྣམས་ཀྱི
x། ཡི་དམ་ལྷ་ཚོགས་རྣམས་ཀྱིx} མཁའ་འགྲོ་ཆོས་སྐྱོང་རྣམས་ཀྱིx། ལྷ་ཀླུ་སྡེ་བརྒྱད་རྣམས་ཀྱི་མཐུ་དང་བདེན་
པའི་བྱིན་གྱིས ། མཁའ་ལྡིང་ཐམས་ཅད་ཀྱི་མཐུ་དང་བདེན་པའིx། ཆོས་ཀྱི་དབྱིངས་རྣམ་པར་དག་ཅིང་རྟེན་
འབྲེལ་བསླུ་བ་མེད་པའི་བདེན་པའིx། སྐྱེ་འཕགས་ཀུན་དང་བདག་ཅག་རྣམས་ཀྱི་བསོད་ནམས་ཀྱི་མཐུས་
འཛམྦུའི་གླིང་འདིར་ཆར་རབ་ཏུ་ཕོབ་ཅིག་སྭཱ་ཧཱ། དེ་ལྟར་ལན་གསུམ་དང་བདུན་སོགས་བརྗོད་པའི་སྒོ་ནས་
མཆོད་ཅིང་བསྐུལ་ན་ཆར་འབེབས་པའི་ཐབས་ཆེན་པོར་འགྱུར་ཞིང་བསྒྲུབ་སླ་བའི་ལོ་སོ། ། ཆར་འབེབས་ཀྱི་
སྔགས་རིང་མང་ཡང་བཞག་སྟེ། དཀོན་མཆོག་གསུམ་ལ་ཕྱག་འཚལ་ལོ། ། སཱརྱ་ཐེ་ད་ན། ས་ར་ས་ར། སི་རི་
སི་རི། སུ་རུ་སུ་རུ། ནཱ་ག་ནཱ་ག, ཛི་ནི་ཛི་ནི། ཛུ་བུ་ཛུ་བུ། ཙ་ར་ཙ་ར། ཙི་རི་ཙི་རི། ཙུ་རུ་ཙུ་རུ། བ་ར་བ་
ར། བི་རི་བི་རི། བུ་རུ་བུ་རུ། བྷ་ར་བྷ་ར། བྷི་རི་དྷི་རི། དྷུ་རུ་དྷུ་རུ། ཀ་ལ་ཀ་ལ། ཀི་ལི་ཀི་ལི། ཀུ་ལུ་ཀུ་ལུ།
ཏ་ལ་ཏ་ལ། ཏི་ལི་ཏི་ལི། ཧུ་ལུ་ཧུ་ལུ། བྷ་མ་བྷ་མ། གྷི་མི་གི་མི། གླུ་མུ་གླུ་མུ། ན་ར་ན་ར། ནི་རི་ནི་རི། ནུ་
རུ་ནུ་རུ། ག་ཊ་ག་ཊ། གི་ཊི་གི་ཊི། གུ་ཊུ་གུ་ཊུ། ཤ་ར་ཤ་ར། ཤི་རི་ཤི་རི། ཤུ་རུ་ཤུ་རུ། ཆར་གྱི་བགེགས་
ཐམས་ཅད་རབ་ཏུ་ཞི་བར་གྱུར་ཅིག་སྭཱ་ཧཱ། ཞེས་བཟླས་ན་ཆར་འབེབས་པའི་བགེགས་ཞི་བར་འགྱུར་རོ། ། ཡང་
བག་ཕྱེ་ལ་དཀར་གསུམ་མངར་གསུམ་དང་ཀླུ་སྨན་སྣ་ཚོགས་བསྲེས་ཏེ་རིལ་བུ་བརྒྱ་རྩ་བརྒྱད་བྱས་ནས། ན་ག་ཀ་
ལ་ཀ་ལ་གྷ་རི་ཤ་ཡ་སྭཱ་ཧཱ། ཞེས་རིལ་བུ་རེ་ལ་བརྒྱ་རྩ་བརྒྱུད་རེ་བཟླས་ནས་བསྔགས་ལ། ཀླུ་ཡོད་པའི་ཆུ་མིག་ཁར་
བླུགས་ན་ཆོར་འབབ་པར་ངེས་ཞེས་བཤད་དོ། ། །
སེར་བོ་སྲུང་བའི་ཐབས་ལ་སྤྱིར་སེར་མནན་སོགས་མང་དུ་སྣང་ཡང་། ད་ལྟ་གྲགས་ཆེ་བ་ཁྱུད་ནག་དང་།
དྲག་པོ་ལྷ་བཞིའི་སྒོ་ནས་སྲུང་མཁན་མང་ལ། འདིར་མཚོན་ཙམ་ནི། དཔའ་བོ་གཅིག་གྲུབ་ཀྱི་རྒྱུད་ལས། ཨོཾ་
ཀཱ་ལུ་མེ་ལུ་ཀཱ་མེ་སྟོགྷ་ཡ་སྟི་ཝཱ་པ་རྟ་ཏུཏྟ་རཉྩ་ལུཙྪ་ཨི་ལུཙྪ་ཨི་སྭཱ་ཧཱ། ཞེས་མང་དུ་བཟླས་ཏེ་ཐལ་བ་ལ་བསྔགས་ནས་
སེར་བ་འོང་ཕྱོགས་སུ་གཏོར་ན་བཟློག་པར་བཤད། ཡང་རང་ཁྱུང་དུ་བསྒོམས་ཏེ། ཆོ་ག་རུ་ཊ་ཧཾ་ས་ཧེ་ཙ་ལེ་ཙ་ལེ་
326

༄༅; ། ལོ་གླུད་དུ་གྲགས་པའི་ལོ་རིམ་སྡེ་བརྒྱུད་སྤྱི་མཆོད་ཆར་འབེབས་སད་སེར་བསྲུང་བ་དང་བཅས་པ། །
སྭཱ་ཧཱ། ཞེས་མང་དུ་བཟླས་ནས་དུང་ལ་བསྔགས་ཏེ་སེར་བ་འོང་ཕྱོགས་སུ་བུས་ན་ཟློག་པར་བཤད། ཡང་། ན་མོ་
མཧྥུ་ཤྲཱི་ཡེ། ཨོཾ་ཧེ་ཧེ། ཏིཥྛ་ཏིཥྛ། བྷནྡྷ་བྷནྡྷ། དྷཱ་ར་ཡ་དྷཱ་ར་ཡ། ནི་རུནྟ་ནི་རུཙྪ་། སེར་བ་མུཎྜ་མ་ཎི་སྭཱ་ཧཱ།
འདི་འབུམ་བཟླས་ཏེ་ཡུངས་ཀར་དང་ཐལ་བ་དང་ཕྱི་མ་སོགས་ལ་བསྔགས་ནས་སེར་བ་འོང་ཕྱོགས་སུ་གཏོར་ན་
ཟློག་ཅིང་། ཞིང་ལ་གཏོར་ན་འབུ་སྲིན་སོགས་སྲུང་བར་བྱེད་པ་དང་། བྱང་བུ་སོགས་ལ་བྲིས་ནས་ལོ་ཏོག་ཕྱོགས་
སུ་བཙུགས་ན་སྲུང་བར་འགྱུར་ཞེས་བཤད། ཡང་། ཏདྱཐཱ་ཤུ་ལི། ཤུ་མུ་ལི། ཤ་ཤ་ཤུ་ཤུ་ཏི་པི་ར་ཏི། ཧུ་ཡ་ཧུ་
ཡ། ཧུ་ནི་སྭཱ་ཧཱ། ཞེས་ལན་བདུན་ནམ། ཉེར་གཅིག་སོགས་བརྗོད་དེ་སེར་བ་འོང་ཕྱོགས་སུ་ཕུས་གདབ་ཅིང་
སྤྲིན་གཏོར་བར་བསམས་ན་སེར་བཟློག་ཅེས་བཤད། ཡང་། ཨོཾ་བཛྲ་ཙོ་མ་ལེ་ཧཱུཾ་ཕཊ། ཅེས་མང་དུ་བཟླས་ནས་
སེར་བ་བྱུང་བའི་ཚེ་རང་ཕྱག་རྡོར་དུ་བསྒོམས་ནས་སེར་པ་འོང་ཕྱོགས་སུ་ཕུས་བཏབ་པས་ཐུབ་ཅེས་བཤད། མི་
འཁྲུགས་པའི་ཞིང་བཀོད་ཀྱི་མདོ་ལས། མི་འཁྲུགས་པའི་མཚན་ནས་བརྗོད་དེ་ཕྱག་འཚལ་ཞིང༌། རྒྱལ་བ་མི་
འཁྲུགས་པས་སྔོན་སྨོན་ལམ་མཛད་པ་ལྟར་ཁོང་གི་མཐུ་དང་བདེན་པའི་བྱིན་བརླབས་ཀྱིས་སེར་བ་དྲག་པོའི་
གནོད་པ་ཐམས་ཅད་ཞི་བར་གྱུར་ཅིག་ཅེས་པ་ལྟ་བུའི་བདེན་བརྗོད་བྱས་ན་སེར་བ་ཟློག་པར་བཤད་དོ། །
གཞན་ལུགས་ཀྱི་སེར་བ་སྲུང་ཐབས་འགའ་རེ་སྣང་ཡང་འདིར་མ་བཀོད་དོ། ། ཡང་། ཆར་ཆེན་སྲུང་བའི་
ཐབས་ལ་གཞན་འགའ་རེ་སྣང་མོད། འདིར་མཚོན་ཙམ་ཞིག་ནི། བདེ་མཆོག་གི་རྩ་རྒྱུད་ལེའུ་བཅུ་གཉིས་པ་ལས།
བདེ་མཆོག་གི་ཉེ་སྙིང་གི་བསྙེན་ཚད་སྔོན་དུ་ལེགས་པར་བཏང་བ་ཞིག་གིས། ཆར་ཆེ་བའི་དུས་སུ་ནམ་མཁའ་ལ་
ལྟ་བཞིན་དུ་ཉེ་སྙིང་སྟོང་བཟླས་ན་ཆར་ཆེན་པོ་གཅོད་པར་འགྱུར་བར་བཤད་ཡོང་། གཞན་ཞིག་ཏུ། ཀ་ལུ་ཀ་མེ་
ལུ་ཀ་ལ་ཀ་མེ་ལུ། ཙཱ་བྷ་ཡ་ཤོ་ལ་བརྟ་ཀྲུ་ཤ་བར་ཤན་ཙ་འུནི་སྭཱཧཱ། ཞེས་མང་དུ་བཟླས་ནས་ནམ་མཁའ་ལ་ཕུས་ ་
བཏབ་རིས་མཛུབ་ཅིང་བྱས་ན་ཆོད་པར་བཤད།ཡང་། ཕྱག་རྡོར་དུ་བསྒོམས་ནས། ཀ་ར་ཀ་ར་སེ་ར་ཏི་སཏ་ཧཱུྃ་
ཕཊ། ཞེས་པ་མང་དུ་བརྗོད་དེ་ནམ་མཁའ་ལ་ཕུས་བཏབ་ན་ཆོད་ ཅེས་བཤད། ཡང་། རྫས་ཀྱི་སྲུང་བ་ནི།
འབྲུག་ལོ་བའི་སྐྲ་སེན། ཝ་ཤ། ཏེ་ལོའི་ཤ སྦྲུལ་ཤུ བག་ཕྱེ། གླ་རྩི། ར་གློ། ཁྲའི་ལྤགས་པ་རྣམས་བསྲེས་
ལ་ཕུལ་མའི་དཀྱིལ་དུ་བཏབ་ནས་བསྲེག་པའི་དུད་པ་ནམ་མཁའ་ལ་བཏང་ན་ཆོད་ཅེས་བཤད། གཞན་ཡང་
ནམ་མཁར་རླུང་གི་དཀྱིལ་འཁོར་བསྒོམས་ནས་སྤྲིན་གཏོར་པའི་དམིགས་པ་དང་། ཨོཾ་ག་རུ་ཊ་ཧཾ་ས་ཧེ་ཙ་ལེ་ཧཱུཾ་
ཞེས་སོགས་ཀྱི་སྔགས་རིང་ཞིང་བཟླས་པར་བཤད་དེ་མ་བྲིས།ཡང་། སད་སྲུང་ན། ཨོཾ་མ་ཎི་པདྨེ་ཧཱུཾ། ནཱ་ག་ཤ་ཤ་
327

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤུ་ཤུ་མུ་ལི་སྭཱ་ཧཱ། ཞེས་མང་དུ་བཟླས་ཏེ་དཀར་གསུམ་མངར་གསུམ་ལ་བསྔགས་ནས་ཀླུ་ཡོད་པའི་ཆུ་མིག་ཏུ་
བླུགས་ན་སྤྲིན་འདུ་ཞིང་སད་སྲུང་བར་འགྱུར་ཞེས་བཤད། ཡང་། ཞིང་ལ་འབུ་སྲིན་སྲུང་ན། སྲིད་ཀྱི་ཡུལ་སོ་
སོད། སྲིན་གྱི་ནཱ་ཙ་སོད། སྲིན་སྙིང་སོད། དར་དུར་དྲངས་པ་སོད། ཅེས་བཟླས་ནས་ཕྱེ་མ་ལ་བཏབ་སྟེ་ཞིང་
ལ་གཏོར་ན་ཐུབ་ཅེས་བཤད! ༧ཡང་། ཞིང་ལ་བྱི་བ་སྲུང་ན། ཨོཾ་རུ་རུ་ཙུ་ཙུ་མུ་རུ་མུ་རུ་སྭཱ་ཧཱ། ཞེས་བཟླས་
ནས། བྱི་བ་ཁ་ཤར་དུ་བསྟན་པའི་བྱི་བྲུན་དང་། ཡོངས་ཀར་ལ་བཏབ་སྟེ་ཞིང་ལ་གཏོར་ན་ཐུབ་ཅེས་བཤད་
དོ། ། གཞན་ཡང་། རྡོ་རྗེའི་མཆུ་ལས་ཆར་འབེབས་དང་སད་སེར་འབུ་སྲིན་སོགས་སྲུང་བའི་སྐོར་འགའ་རེ་
བཤད་ཀྱང་། ད་ལྟའི་གང་ཟག་གིས་གློ་བུར་དུ་བསྒྲུབ་དཀའ་བར་སྣང་བས་འདིར་མ་བཀོད་དོ། ། ཅེས་པ་འདི་
དག་ཀྱང་དོན་གཉེར་ཅན་གཞན་རེ་གཉིས་ལ་ཕན་སྲིད་སྙམ་པའི་འདུན་པས་ཤཱཀ་བཙུན་བཤད་སྒྲུབ་མིང་ཅན་
གྱིས་བཀོད་པའི་ཚེ་པར་གྱི་ཡི་གེ་བ་ནི་ལ་ལུང་བློ་བཟང་དོན་གྲུབ་པོ། །མངྒ་ལཾ། །
328

༄༅། ། རྒྱལ་བ་མི་འཁྲུགས་པའི་ཞིང་བཀོད་བཞུགས་སོ། །
ན་མོ་གུ་རུ་ཝེ། སྨོན་ལམ་ཕུལ་བྱུང་རླབས་ཆེན་གྱིས་བསྐྲུན་ངོ་མཚར་ཕུལ་བྱུང་ཞིང་ཁམས་སུ། ། རྣམ་
དག་ཕུལ་བྱུང་འཁོར་གྱིས་ཡོངས་བསྐོར་སྤངས་རྟོགས་ཕུལ་བྱུང་རབ་རྫོགས་པ། ། བདེ་གཤེགས་ཕུལ་བྱུང་མི་
འཁྲུགས་རྒྱལ་པོར་གུས་པ་ཕུལ་བྱུང་གིས་འདུད་ཀྱིས། ། ཞིང་མཆོག་ཕུལ་བྱུང་མངོན་པར་དགའ་བར་ཐུགས་རྗེ་
ཕུལ་བྱུང་གིས་དྲོངས་ཤིག ། ཐབས་ཤེས་རླུང་གི་ཤིང་རྟས་ཉེར་དྲངས་ཏེ། ། སྦྱངས་རྟོགས་ཤར་རིའི་རྩེ་ནས་
མངོན་པར་འཕགས། ། འགྲོ་བློའི་ཁམས་ཀྱི་མུན་པ་གཏན་སེལ་བ། ། ཐུབ་དབང་སྨྲ་བའི་ཉི་མར་གུས་ཕྱག་
འཚལ། ། རབ་འབྱམས་རྒྱལ་བའི་ཡེ་ཤེས་ཕུང་པོ་ཀུན། ། གཅིག་ཏུ་བསྡུས་ཀྱང་གང་གི་བློ་གྲོས་ཆར། །
མཚོན་པར་མ་ནུས་ མཁྱེན་ པའི་ གཏེར་ཆེན་ཞེས། ། ཡོངས་ གྲགས་ བརྟན་ པའི་འཁོར་ལོས་ རྣམ་ དཔྱོད་
སྩོལ། ། གང་དེས་ཟུར་ཕུད་དོར་ནས་བོད་ཡུལ་འདིར། ། རྒྱལ་བའི་དམ་ཆོས་ཉིད་ཀྱི་དགོངས་པ་ལྟར། །
ཇི་བཞིན་འཛིན་ཕྱིར་ངུར་སྨྲིག་ཟློས་གར་གྱིས། ། རྣམ་རོལ་རྗེ་བཙུན་བཙོང་ཁ་བ་དེར་འདུད། ། སྔོན་ཚེ་རྒྱལ་
བའི་སྲས་པོ་མི་འཁྲུགས་པས། ། རྣམ་དག་སྨོན་ལམ་མཆོག་གིས་ཡོངས་བཟུང་བ། ། མངོན་པར་དགའ་བའི་
ཞིང་གི་བཀོད་པ་ཉིད། ། དམ་པས་བསྐུལ་ཕྱིར་མདོར་བསྡུས་བདག་གིས་བྲི། །
དེ་ལ་འདིར་བཅོམ་ལྡན་འདས་མི་འཁྲུགས་པས་སྔོན་བྱང་ཆུབ་ཀྱི་སྤྱོད་པ་ལ་སློབ་པའི་ཚེ། ཐུགས་བསྐྱེད་
ནས་སྨོན་ལམ་བཏབ་ཚུལ། ཞིང་དག་པ་འགྲུབ་པའི་སྣོད་ཀྱི་བཀོད་པ། བཅུད་ཀྱི་ཡོན་ཏན་སྤྱི་དང་། བྱེ་བྲག་
ཉན་ཐོས་ཀྱི་ཡོན་ཏན། བྱང་སེམས་ཀྱི་ཡོན་ཏན། ཞིང་དེར་སྐྱེ་བའི་རྒྱུ་གང་ཡིན་རྣམས་མདོ་ལས་གསུངས་པ་
ལྟར་གྱི་དོན་བསྡུས་ནས་བཤད་པར་བྱའོ། ། དེ་ཡང་རྒྱལ་བ་མི་འཁྲུགས་པས་སྔོན་སངས་རྒྱས་སྤྱན་ཆེན་པོ་ཞེས་
བྱ་བའི་དྲུང་དུ་རྒྱལ་སྲས་ཀྱི་སྤྱད་པ་སྤྱོད་པའི་ཚེ་བྱང་ཆུབ་སེམས་དཔའ་མི་འཁྲུགས་པ་ཞེས་བྱ་བར་གྱུར་ནས་
329

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐུགས་བསྐྱེད་རླབས་པོ་ཆེས་སྨོན་ལམ་བཏབ་སྟེ། ཞིང་གི་བཀོད་པ་ཡོངས་སུ་བཟུང་བ་ཡིན་ནོ། ། སངས་རྒྱས་
དེ་ནི་འདི་ནས་ཤར་ཕྱོགས་ལོགས་སུ་སངས་རྒྱས་ཀྱི་ཞིང་སྟོང་ཐ་མ་བ་ན། འཇིག་རྟེན་གྱི་ཁམས་མངོན་པར་
དགའ་བ་ཞེས་བྱ་བའི་སངས་རྒྱས་ཀྱི་ཞིང་ཡོངས་སུ་དག་པ་ཞིག་ཡོད་པ་དེར་བྱོན་པ་ཡིན་ལ། དེ་ལྟ་བུའི་ཞིང་དེ་
ཉིད་ད་ལྟའི་མི་འཁྲུགས་པའི་ཞིང་དང་རྒྱུན་གཅིག་ཡིན་པར་མངོན་པར་མངོན་ནོ། ། དམ་བཅས་ཏེ་སྨོན་ལམ་
བཏབ་ཚུལ་ནི། མི་འཁྲུགས་པའི་ཞིང་བཀོད་ཀྱི་མདོ་ལས། བཙུན་པ་བཅོམ་ལྡན་འདས་བདག་བྱང་ཆུབ་
སེམས་དཔའི་བསློབ་པ་ཇི་ལྟར་བཅས་པ་འདི་ལ་བསླབ་པར་འཚལ་ལོ། ། ཞེས་སོགས་དང་། བཙུན་པ་བཅོམ་
ལྡན་འདས་བདག་དེར་གཡོ་མ་མཆིས་པ་དང༌། སྒྱུ་མ་མཆིས་པར། དམ་པའི་ཚིག་དང་། གཞན་དུ་མི་འགྱུར་
བའི་ཚིག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བགྱིའོ། ། ཞེས་སོགས་
ཀྱིས། སེམས་ཅན་ཐམས་ཅད་ལ་མི་ཁྲོ་བ་དང་། གནོད་སེམས་མི་བྱ་བ་སོགས་ཉོན་མོངས་པ་ཀུན་དང་མ་འདྲེས་
པའི་སེམས་ཀྱིས་ཐམས་ཅད་མཁྱེན་པའི་གོ་འཕང་མ་བསྒྲུབས་ན། བདག་འཚང་མི་རྒྱུ་བ་སོགས་ཀྱི་དམ་བཅའ་
བརྟན་པོས་སྨོན་ལམ་མང་དུ་བཏབ་ཅིང་། དེ་ཕྱིན་ཆད་སྐྱོ་བ་ཐམས་ཅད་དུ་མཚན་ལ་མི་འཁྲུགས་པ་ཞེས་བྱ་བར་
འཆགས་སོ། ། རྒྱལ་པོ་རྒྱུ་མཚོའི་གཙོ་བོ་མི་འཁྲུགས་པ། ། བསྐལ་བཟང་བྱང་སེམས་སྟོང་ཕྲག་དག་གི་
ནང་། ། ཁྱོད་དང་མཚུངས་པ་གཅིག་ཀྱང་ཡོད་མིན་ཞིང་། ། རབ་འབྱམས་ཞིང་དུའང་རྙེད་པར་དཀོན་ནོ་
ཞེས། ། རྒྱལ་བ་ཉིད་ཀྱིས་རབ་བསྔགས་ཁྱོད་མིན་སུ། ། ཞེས་བྱ་བ་ནི་སྔོན་ཐུགས་བསྐྱེད་དེ་སྨོན་ལམ་ཇི་ལྟར་
བཏབ་པའི་སྐབས་སོ། ། དེ་ལྟར་སྨོན་ལམ་བཏབ་པ་བཞིན་ཡོངས་སུ་འགྲུབ་པའི་ཞིང་ནི་མངོན་པར་དགའ་བ་
སྟེ། ཞིང་དེའི་དབུས་སུ་བྱང་ཆུབ་ཀྱི་ཤིང་རིན་པོ་ཆེ་སྣ་བདུན་ལས་གྲུབ་པ། འཕང་དུ་ནི་དཔག་ཚད་འབུམ་
དང་། ཁོར་ཡུག་ཏུ་ནི་དཔག་ཚད་བཞི་ཁྲི་ཡོད་ཅིང་། ཆོས་ཀྱི་སྒྲ་འབྱུང་བ་སོགས་ཀྱི་ཡོན་ཏན་དང་ལྡན་པའི་
དྲུང་དུ་མངོན་པར་རྫོགས་པར་སངས་རྒྱས་སོ། ། སངས་རྒྱས་ཀྱི་ཞིང་དེ་ནི། ས་གཞི་ཁྱོན་ཡངས་ཤིང་རྒྱ་ཆེ་བ།
ལག་མཐིལ་ལྟར་མཉམ་པ། གོས་ཀ་ཙ་ལིན་དི་ཀ་ལྟར་རེག་ན་བདེ་བ། ཁ་དོག་གསེར་བཟང་པོ་ལྟར་གསལ་
ཞིང་། ལྷའི་ནོར་བུ་རིན་པོ་ཆེས་སྤྲས་ལ། ཐམས་ཅད་དུ་པདྨ་གསེར་གྱི་མདོག་ཅན་བྱེ་བ་ཁྲག་ཁྲིས་ལེགས་པར་
བརྒྱན་པ། མེ་ཏོག་མཎྜ་ར་བ་དང་། མནྡ་ར་བ་ཆེན་པོ་དག་མངོན་པར་བཀྲ་བ། སྡོང་དུམ་དང་། ཚེར་མ་
330

༄༅། ། རྒྱལ་བ་མི་འཁྲུགས་པའི་ཞིང་བཀོད། །
དང་། གྱོ་མོ་དང་། རྡོ་ཕལ་བ་དང་། རི་ནག་པོ་མེད་ཅིང་། ས་གཞི་ལ་རྐང་བ་བཞག་པ་ན། དེ་མ་ཞེས་བྱེད་
ཅིང་དམའ་བར་འགྱུར་ལ། རྐང་བ་ཡང་བཏེག་པ་ན་པར་ཞེས་བྱེད་ཅིང་མཐོང་བར་འགྱུར་བའི་ས་གཞི་འཇམ་
ཞིང་མཉན་པ་ལ་སོགས་པའི་ཡོན་ཏན་དང་ལྡན་པའོ། ། རྣམ་དག་སྨོན་ལམ་བྱེ་བའི་རྒྱུ་ཚོགས་ལས། ། རྣམ་
པར་འཁྲུངས་པ་ཡོངས་སུ་དག་པའི་ཞིང་། ། རྣམ་ཀུན་བཀོད་པ་རབ་རྫོགས་མངོན་དགའ་ཉིད། ། རྣམ་མང་
ཞིང་མཆོག་གཞན་ལས་ཁྱད་པར་འཕགས། ། རིན་ཆེན་བྱང་ཆུབ་ཤིང་གིས་རབ་མཛེས་ཤིང་། ། གསེར་ལྟར་
དག་སོགས་ཡོན་ཏན་ཀུན་ནས་རྫོགས། ། སྡོང་དུམ་ཚེར་མ་སོགས་ཀྱི་སྐྱོན་བྲལ་བ། ། ཤིན་ཏུ་རྣམ་དག་ཞིང་གི་
མཆོག་ཁྱོད་བསྔགས། ། ཞེས་བྱ་བ་ནི། སྣོད་ཀྱི་ཡོན་ཏན་གྱི་ཁྱད་པར་བརྗོད་པའི་སྐབས་སོ། །
བཅུད་ཀྱི་ཡོན་ཏན་ནི། སངས་རྒྱས་ཀྱི་ཞིང་དེ་ན་ངན་སོང་གསུམ་དང་། གཤིན་རྗེའི་འཇིག་རྟེན་གྱི་
རིགས་དང་སྙིགས་མ་སྔ་སོགས་མེད་ཅིང་། དེར་སྐྱེས་པའི་སེམས་ཅན་ཀུན་ཀྱང་དགེ་བ་བཅུའི་ལམ་ལ་གནས་པ་
ཤ་སྟག་གོ ། དེ་ན་སེམས་ཅན་རྣམས་ཀྱི་ཆོས་ཀྱི་རྒྱལ་པོ་སངས་རྒྱས་ཉིད་མ་གཏོགས་པ། རྗེ་བོ་དང་བྲན་གྱི་བྱེ་
བྲག་གང་ཡང་མེད་ལ། ཡོ་བྱད་རྣམས་ལ་ཆགས་པའི་བདག་ཏུ་འཛིན་པ་ཡང་མེད་དོ། ། གཞན་ཡང་དེར་སྡུག་
བསྔལ་མེད་པས་རླུང་མཁྲིས་བད་གོན་འདུས་པའི་ནད་རྣམས་མེད་ཅིང་། མི་རྣམས་ལ་ཁ་དོག་མི་ལེགས་པ་དང་།
དྲི་མི་ཞིམ་པ་ཡང་མེད་ལ། འདོད་ཆགས་སོགས་ཀྱང་ཤིན་ཏུ་ཆུང་ངོ༌། ། སེམས་ཅན་དེ་དག་ལ་ཕན་ཚུན་
གསོད་ཅིང་བཅིང་བ་དང་། རྡེགས་སོགས་རྣམ་པ་ཐམས་ཅད་དུ་མེད་ལ། མུ་སྟེགས་ཅན་གྱི་རིགས་ཀྱང་མེད་དེ།
ལྗོན་ཤིང་རྣམས་ལ་རྟག་ཏུ་མེ་ཏོག་དང་འབྲས་བུ་ཆགས་ཤིང་། མི་རྣམས་ཀྱི་གོས་ནི་དཔག་བསམ་གྱི་ཤིང་ལས་
བྱུང་བའི་གོས་དྲི་བཟང་པོ་ཁ་དོག་རྣམ་པ་ལྔ་དང་ལྡན་པ། གང་འདོད་པ་དེས་རང་གི་གོས་བྱེད་པའོ། ། ཟས་
ནི་རང་གི་ཅི་ལྟ་བུ་འདོད་པ་དེ་ལྟར་མདུན་དུ་རིན་པོ་ཆེའི་སྣོད་ཀྱི་ནང་དུ་འབྱུང་ཞིང་། ཁ་དོག་དྲི་རོ་ནི་ལྷའི་ཟས་
བཞིན་ནོ། ། ཅས་ཐོས་ཀྱང་མི་རྣམས་ལ་བཤད་པ་དང་། གཟི་བ་དང་། མཆིལ་མ་དང་། སྣབས་དག་མེད་
དོ། ། མི་དེ་དག་འདོད་ན། དེར་རིན་པོ་ཆེ་སྣ་བདུན་གྱི་ཁྲི་དང་ལྡན་པའི་ཁང་པ་བརྩེགས་པ་དག་འབྱུང་བར་
འགྱུར་ཞིང་། ཁང་བརྩེགས་དེར་རྫིང་བུ་དང་། ཁྲི་སྟེང་དུ་ཤིང་བལ་གྱི་སྟན་དག་ཀྱང་ཇི་ལྟར་འབྱུང་བ་ལ་རྩེ་
བར་བྱེད་དོ། ། ཆུ་དེ་དག་ཀྱང་ཡན་ལག་བརྒྱད་དང་ལྡན་ལ། གལ་ཏེ་དེ་རྣམས་ཀྱང་རང་གི་རྗེས་སུ་འབྲང་
331

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བར་འདོད་ནའང་འབྲང་བར་འགྱུར་ལ། མི་སྣང་བར་འདོད་ན་ཡང་མི་སྣང་བར་འགྱུར་རོ། ། རླུང་ཁད་
མཉམ་པ་ཁོ་ན་ལྡང་ཞིང་རླུང་དེ་ལས་ཀྱང་དྲི་ཤིན་ཏུ་ཞིམ་པར་འབྱུང་ངོ་། ། དེ་ཡང་འདོད་ན་ལྡང་ལ་མི་འདོད་
ནི་མི་ལྡང་ངོ༌། ། སངས་རྒྱས་ཀྱི་ཞིང་དེའི་བུད་མེད་རྣམས་ནི། མཛེས་ཤིང་ཡིད་དུ་འོང་བ་ལྷའི་བུ་མོ་ལྟ་བུ་ཤ་
སྟག་སྟེ། བུད་མེད་ཀྱི་སྐྱོན་ཐམས་ཅད་དང་བྲལ་བ་ཁོ་ནའོ། ། དེ་དག་སྐྱེས་པ་དང་ལྷན་ཅིག་འཁྲིག་པའི་ལུས་
སྦྱོར་བ་མེད་ཅིང་། གལ་ཏེ་སྐྱེས་པ་ཞིག་བུད་མེད་གང་ལ་ཆགས་སེམས་སྐྱེས་ན། བུད་མེད་དེ་ལ་ཡུད་ཙམ་ཞིག་
བལྟས་པས་འདོད་པ་དེ་ཞི་ནས་འདོད་ཆགས་དང་བྲལ་བའི་ཏིང་ངེ་འཛིན་ཐོབ་སྟེ། དེ་ཕྱིན་ཆད་འདོད་ཆགས་
ཀྱི་སེམས་མི་སྐྱེའོ། ། གང་ལ་བལྟས་པའི་བུད་མེད་དེ་ཡང་སྦྲུམ་མར་འབྱུང་ཞིང་། མངལ་གྱི་ཁྱེའུའམ་བུ་མོ་
འཆགས་པ་དེས་ཀྱང་ལྷའི་བདེ་བ་ལྟར་བདེ་བར་ཁྱད་པ་ཅན་མྱོང་ཞིང་། ཞག་བདུན་ལོན་པའི་ཚེ་ནས་གསེར་གྱི་
ཁང་བ་ནས་འབྱུང་བ་ལྟར་བཙའ་ལ། མས་ཀྱང་བསམ་གཏན་གཉིས་པའི་བདེ་བ་ལྟ་བུ་མྱོང་ངོ༌། ། བུ་བཙས་
ཀྱང་མི་གཙང་བ་དང་དྲི་མི་ཞིམ་པ་ཡེ་མེད་དེ། གལ་ཏེ་སུ་ཞིག་རྒྱུན་གང་ཐོགས་པར་འདོད་ན། དཔག་བསམ་
གྱི་ཤིང་ལས་དེ་བཞིན་དུ་འབྱུང་ངོ༌། ། གཞན་ཡང་། ། དེ་ན་ཉོ་འཚོང་དང༌། སོ་ནམ་བྱེད་པ་དག་མེད་ལ། རྩེ་
ཡང་ཆོས་ཀྱི་དགའ་བས་ཚེ་བ་མ་གཏོགས། ཉོན་མོངས་པ་ཅན་གྱི་རྩེ་བ་མེད་དོ། ། ཤིང་དག་ལས་ཀྱང་སྒྲ་སྙན་
པ་ཆེས་ཡིད་དུ་འོང་བ་དག་འབྱུང་ལ། དེ་དག་ཏུ་སངས་རྒྱས་ཀྱི་འོད་ཀྱིས་ཁྱབ་པ་མ་གཏོགས། ཉི་ཟླ་མེད་ཅིང་
མུན་པ་ཡང་མེད་དོ། ། རྒྱལ་བ་མི་འཁྲུགས་པ་དེ་ཉིད་གཞན་དུ་གཤེགས་པའི་ཚེ། ཞབས་ས་གཞི་གང་དུ་བཞག་
པ་དེ་དང་དེར་པདྨ་གསེར་གྱི་མདོག་ཅན་འདབ་མ་སྟོང་ཡོད་པ་དག་འབྱུང་ངོ༌། ། པདྨ་རྣམས་ནི་མི་དེ་དག་གིས་
དེར་གནས་པར་འདོད་ན་གནས་ལ། མི་འདོད་ན་ནི། ནམ་མཁའ་ལ་འཕགས་པར་འགྱུར་རོ། ། ཞིང་དེའི་མི་
རྣམས་ཀྱིས་ལྷ་རྣམས་མཐོང་ལ། ལྷས་ཀྱང་མི་རྣམས་མཐོང་ངོ་། ། དེ་དག་ལ་ལྷ་མིའི་ཁྱད་པར་མ་གཏོགས་
མཛེས་པ་དང་ཡོ་བྱད་ལ་ཁྱད་པར་ཅི་ཡང་མེད་དོ། ། དེར་གསེར་དང་། དངུལ་དང་། བཻཌཱུརྱ་ལས་གྲུབ་པའི་
རིན་པོ་ཆེའི་ཐེམ་སྐས་སུམ་ཅུ་རྩ་གསུམ་གྱི་ལྷའི་གནས་ཀྱི་བར་སླེབ་པར་བཙུགས་པ་དེར་ལྷ་མི་རྣམས་ཡས་མན་དུ་
འགྲོ་བར་བྱེད་ལ། དེའི་ཚེ་ལྷས་མི་ལ་སྨོན་གྱི། མིས་ལྷ་ལ་མི་སྨོན་པ་སོགས་ཀྱི་ཡོན་ཏན་དང་ལྡན་ནོ། ། ངན་
སོང་ལ་སོགས་སྐྱོན་གྱིས་མ་གོས་ཤིང་། ། ཞིང་གི་བཀོད་པའི་ཡོན་ཏན་ཀུན་རྫོགས་པར། ། ལྷ་ལས་ཀྱང་ནི་
332

༄༅། ། རྒྱལ་བ་མི་འཁྲུགས་པའི་ཞིང་བཀོད། ། ་
ཁྱད་པར་ཞུགས་པའི་མི། ། འབྱོར་བའི་རྩེ་དགས་རྟག་རོལ་ཨེ་མ་མཚར། ། སྨོན་ལམ་སྟོབས་ ཅན་སྲིད་ཞི་
ཡོངས་གྱི་མགོན། ། མགོན་པོ་ཁྱོད་ཀྱིས་ཞིང་གི་འབྱོར་བ་ཀུན། ། ཀུན་ནས་བསྡུས་པས་ད་ལྟའི་ཞིང་མཆོག་
འདི། ། འདི་ལྟར་སྐྱོན་གྱིས་གོས་པ་ཡིན་ནམ་སྙམ། ། ཞེས་བྱ་བ་ནི་ཞིང་གི་བཅུད་ཀྱི་ཡོན་ཏན་སྤྱིར་བསྟན་
པའི་སྐབས་སོ། །
ཡང་དག་པར་རྫོགས་པའི་སངས་རྒྱས་མི་འཁྲུགས་པའི་ཉན་ཐོས་ཀྱི་དགེ་འདུན་རྣམ་པར་དག་པ་ནི་གྲངས་
མེད་ཅིང་དཔག་ཏུ་མེད་དོ། ། དེ་ཡང་སངས་རྒྱས་མ་གཏོགས། འཇིག་རྟེན་ཀྱིས་རྩིས་མཁན་སུས་ཀྱང་བགྲང་
བར་མི་ནུས་ཏེ། གཞན་དུ་དཔག་ཏུ་མེད་པ་ཞེས་བྱ་བ་བའི་གྲངས་སུ་འགྲོའོ། ། རྒྱུན་ཏུ་ཞུགས་པ་དང་ལན་
ཅིག་ཕྱིར་འོང་བ་ སོགས་ཀྱི་མིང་ཙམ་ཡོད་ཀྱང་སངས་རྒྱས་ཀྱི་ཞིང་འདིའི་རྒྱུན་ ཏུ་ཞུགས་ པ་ སོགས་དང་མི་
འདྲའོ། ། དེ་ན་ཉན་ཐོས་སོ་སྐྱེ་བས་ཀྱང་འཕགས་པ་མང་ལ། དགྲ་བཅོམ་པ་དེ་དག་ཕལ་ཆེར་རྣམ་པར་ཐར་
བ་བརྒྱད་ཐོབ་པའོ། ། དེ་དག་བསོད་སྙོམས་ལ་རྒྱུ་བ་ནི་མེད་དེ། ཟས་ཀྱི་དུས་ལ་བབས་པ་ན། ལྷུང་བཟེད་དུ་
ཁ་ཟས་བཟང་པོ་ཇི་ལྟར་འདོད་པ་དག་འབྱུང་ཞིང་། དེ་ཡང་ཁམ་གཉིས་གསུམ་ཙམ་གྱིས་ཆོག་པར་འགྱུར་
རོ། ། དེ་ན་ལྟུང་བ་བཞི་མི་འབྱུང་པས། སངས་རྒྱས་ཀྱིས་ཀྱང་ལྟུང་བ་བཞི་དང་ལྡན་པའི་ཆོས་མི་སྟོན་ཏེ།
ཐོག་མ་ཉིད་ནས་སྟོང་བ་ཉིད་དང་ལྡན་པའི་ཆོས་སྟག་ན། དེ་དག་དབང་པོ་རྣོ་བ་ཤ་སྟག་སྟེ། རབ་ཏུ་བྱུང་བའི་
སྐྱོན་དུ་བྱ་བ་དེ་དག་ལ་མེད་དོ། ། སངས་རྒྱས་ཀྱིས་ཆོས་སྟོན་པའི་ཚེ། གལ་ཏེ་ནམ་མཁའ་ལ་འཕགས་ན།
དེར་རྫུ་འཕྲུལ་ཡོད་མེད་གཉིས་ཀའང་ནམ་མཁའ་ལ་འཕགས་ཏེ་ཆོས་ཉན་པར་ནུས་སོ། ། ཉན་ཐོས་དེ་དག་མྱ་
ངན་ལས་འདའ་བར་འདོད་པའི་ཚེ། ཆོ་འཕྲུལ་སྣ་ཚོགས་བསྟན་ནས་མྱ་ངན་ལས་འདའ་འོ། ། ཉོན་མོངས་
དགྲཚོགས་ཀུན་ལས་རབ་རྒྱལ་ཏེ། ། རྫུ་འཕྲུལ་རྐང་པ་རྣམ་བཞི་ཐོབ་གྱུར་པའི། ། དགྲ་བཅོམ་རྣམ་ཐར་
བརྒྱད་ལ་རབ་གནས་པ། ། ། བགྲང་ཡས་རྣམས་ཀྱིས་སངས་རྒྱས་ཞིང་ཀུན་གང་། ། མི་དགེའི་ལྟུང་བ་དག་ལ་
འཇུག་མེད་ཕྱིར། ། ལྟུང་བའི་རྣམ་པར་བཞག་པ་དེ་ན་མེད། ། ཟས་གོས་སོགས་ཀྱང་འབད་མེད་འབྱུང་བའི་
ཕྱིར། ། བསོད་སྙོམས་མི་རྒྱུར་རྟག་ཏུ་སྐྱིད་བདེར་གནས། ། ཞེས་བྱ་བ་ནི། ཉན་ཐོས་ཀྱི་ཡོན་ཏན་བརྗོད་
པའི་སྐབས་སོ། ། ཞིང་དེ་ན་བྱང་ཆུབ་སེམས་དཔའི་འཁོར་ཀྱང་གྲངས་མེད་ཅིང་དཔག་ཏུ་མེད་ལ། དེ་དག་
333

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀྱང་ཡེ་ཤེས་དང་སློབས་པ་རྒྱ་མཚོ་ལྟ་བུ་སྟེ་ཆོས་ཀྱི་དབྱིངས་ནམ་མཁའ་ལྟ་བུ་ཁོང་དུ་ཆུད་ཅིང་རྟོགས་པ་རི་རབ་
ལྟར་མཐོ་བའོ། ། དེར་སངས་རྒྱས་ཀྱིས་ཆོས་སྟོན་པ་ནི། བསྐལ་བ་བཟང་པོའི་སངས་རྒྱས་ཐམས་ཅད་ཀྱིས་
ཆོས་སྟོན་པ་ལས་ཀྱང་རྒྱ་ཆེ་ལ། དེ་འཛིན་པར་བྱེད་པ་སོགས་ཀྱང་དེ་བཞིན་ནོ། ། དེར་མ་ཟད་བྱང་སེམས་དེ་
དག་ཀྱང་སངས་རྒྱས་ཀྱི་ཞིང་གཞན་ནས་གཞན་དུ་རྫུ་འཕྲུལ་གྱིས་སོང་སྟེ་ཆོས་ཉན་པར་བྱེད་ཅིང་། ཡང་སླར་
ལྡོག་པར་བྱེད་དོ། ། ཤི་འཕོས་ནས་ཀྱང་སངས་རྒྱས་ཀྱི་ཞིང་གང་དུ་འདོད་པ་དེ་དང་དེར་སྐྱེའོ། ། དེ་དག་
གིས་ཚེ་གཅིག་ལས་ནི། བསྐལ་བ་བཟང་པོའི་སངས་རྒྱས་སྟོང་གི་དྲུང་དུ་བསོད་ནམས་གསོག་པ་ལས་ཀྱང་མང་
དུ་གསོགས་ནུས་སོ། དེ་དག་ངན་སོང་ལྟ་ཤོག ཉན་ཐོས་དང་རང་སངས་རྒྱས་ཀྱི་སར་ཡབ་མི་ལྡོག་པར་བླ་ན་
མེད་པ་རྫོགས་པའི་བྱང་ཆུབ་ཏུ་ངེས་པ་ཤ་སྟག་གོ ། དེ་དག་ལ་བདུད་སྡིག་ཅན་གྱིས་བར་ཆད་བྱེད་མི་ནུས་ལ།
མི་འཇིགས་ཐོབ་ཅིང་བདེ་བ་དང་ལྡན་པ་ཁོ་ན་ཡིན་ནོ། ། བྱང་ཆུབ་སེམས་དཔའ་གྲངས་མེད་པ་དེ་རྣམས་ཀྱི་
ནང་ནས་གཙོ་བོ་ནི་གཉིས་ཏེ། བྱང་ཆུབ་སེམས་དཔའ་སྤོས་ཀྱི་གླང་པོ་ཆེ་ཞེས་བྱ་བ་དང་། བལ་གླང་སྤོས་ཀྱི་
གླང་པོ་ཞེས་བྱ་བ་སྟེ་གཉིས་སོ། ། སངས་རྒྱས་མི་འཁྲུགས་པ་དེ་ནི། སྐུ་ཚེ་བསྐལ་བ་ཆེན་པོ་འབུམ་ཕྲག་བཅུར་
གནས་ནས་མྱ་ངན་ལས་འདའ་བའི་ཚུལ་བསྟན་པའི་འོག་ཏུ། བྱང་ཆུབ་སེམས་དཔའ་སྤོས་ཀྱི་གླང་པོ་ཆེའི་ཞིང་
དེ་ཉིད་དུ་འཚང་རྒྱའོ། ། སངས་རྒྱས་ཀྱི་དམ་པའི་ཆོས་བསྐལ་བ་ཆེན་པོ་དེ་ཙམ་ཞིག་ཕྱིས་ཀྱང་གནས་པར་
འགྱུར་ཞིང་། སྤོས་ཀྱི་གླང་པོ་ཆེའི་ཞིང་དང་འཁོར་སོགས་ཀྱང་མི་འཁྲུགས་པའི་དུས་ཇི་ལྟ་བ་བཞིན་ལྷག་ཆད་
མེད་པ་ཉིད་དུ་འགྱུར་རོ། ། གཞན་ཡང་སངས་རྒྱས་མི་འཁྲུགས་པའི་མཚན་བརྗོད་ན་བདུད་སྡིག་ཅན་སོགས་
བདུད་རིགས་རྣམས་ཀྱིས་མི་ཚུགས་ཤིང་ལས་སྒྲིབ་འདག་པ་དང་། སེར་བ་བྱུང་ན་མི་འཁྲུགས་པའི་མཚན་ནས་
བརྗོད་ཅིང་གསོལ་འདེབས་ཤུགས་དྲག་བྱས་ན་སྔོན་གྱི་སྨོན་ལམ་སྟོབས་ཀྱིས་ཟློག་པར་འགྱུར་ཞེས་མདོ་ཉིད་ལས་
བཤད་དོ། ། དྲི་མེད་རྣམ་དག་ཐུགས་བསྐྱེད་བརྟན་པོ་ཡིས། ། དཔག་མེད་སེམས་ཅན་དོན་ཕྱིར་གོ་བགོས་
ཏེ། ། ཚད་མེད་ རྒྱལ་ སྲས་ སྤྱོད་ པའི་ མཚོར་རོལ་ བ། ། གྲངས་ མང་ རྒྱལ་ སྲས་ ཀླུ་དབང་ཚོགས་ རྣམས་
བསྔགས། ། མང་མང་སངས་རྒྱས་ཞིང་གཞན་རྒྱལ་བའི་དྲུང་། ། ཡང་ཡང་བྱོན་ནས་ལེགས་བཤད་དམ་པའི་
ཆོས། ། ཟབ་ཟབ་གསན་ནུས་རྒྱལ་བའི་སྲས་པོ་ཀུན། ། ངེས་ངེས་རྫོགས་བྱང་ལས་ནི་ཕྱིར་མི་ལྡོག། གང་གི་
334

༄༅། ། རྒྱལ་བ་མི་འཁྲུགས་པའི་ཞིང་བཀོད། །
མཚན་བཟུང་བརྗོད་ཙམ་གྱིས། ། བདུད་ཀྱི་རིགས་ཀྱིས་མི་ཚུགས་ཤིང་། ། ལས་སྒྲིབ་ཀུན་འདགས་ལོ་ཏོག་
ལ། ། གནོད་པའི་སེར་བའང་ཟློག་པར་བྱེད། ། ཞེས་བྱ་བ་ནི། བྱང་ཆུབ་སེམས་དཔའི་ཡོན་ཏན་དང་འཕྲོས་
དོན་ཅུང་ཟད་ཙམ་བརྗོད་པའི་སྐབས་སོ། །
ཞིང་དེར་སྐྱེ་བའི་རྒྱུ་ནི། སྔོན་བྱང་ཆུབ་སེམས་དཔའ་མི་འཁྲུགས་པས་བྱང་ཆུབ་ཀྱི་ཕྱིར་སྤྱོད་པ་ཇི་ལྟར་
སྤྱོད་པ་དེ་ལྟར་སྤྱད་པར་བྱའོ་སྙམ་ཞིང་སྨོན་ལམ་འདེབས་ན་དེར་སྐྱེ་ཞིང་། གཞན་ཡང་ཕར་ཕྱིན་དྲུག་གང་ལ་
སྤྱད་པ་དེའི་དགེ་རྩ་སོགས་དགེ་བ་ཅི་བྱས་པ་དེ་དག་ཐམས་ཅད། མི་འཁྲུགས་པའི་ཞིང་དུ་སྐྱེས་ཏེ་སེམས་ཅན་གྱི་
དོན་བྱས་ནས་སངས་རྒྱས་ཐོབ་པར་སྨོན་ཅིང་བསྔོས་ན་དེར་སྐྱེའོ། ། གཞན་ཡང་། ཞིང་གི་ཡོན་ཏན་དྲན་པ་
དང་། མི་འཁྲུགས་པའི་ཞལ་མཐོང་བར་འདོད་པ་དང་། དེ་དང་འགྲོགས་པར་འདོད་པ་དང་། སངས་རྒྱས་
ཀྱི་འཁོར་གྱི་གྲངས་དང་ཡོན་ཏན་དྲན་པ་དང་། མི་འཁྲུགས་པའི་མཚན་ནས་བརྗོད་ཅིང་ཕྱག་འཚལ་བ་དང་།
སྐུ་བཞེངས་པ་དང་། མཆོད་པ་སོགས་དང་། སྲས་ཀྱི་མཐུ་བོ་རྣམ་པ་གཉིས་ཀྱི་མཚན་ནས་བརྗོད་ཅིང་། དེར་
སྐྱེ་བའི་སྨོན་ལམ་འདེབས་པ་དང་། གཞན་ལའང་དེ་ལྟར་བྱེད་པར་བསྐུལ་ན་ཞིང་དེར་སྐྱེ་ལ། མདོར་ན།
ཞིང་དེར་སྐྱེས་ནས་སེམས་ཅན་ཐམས་ཅད་ལ་ཕན་གདགས་པར་བྱའོ་སྙམ་ན། དེར་སྐྱེ་བར་འགྱུར་ཏེ། རྒྱུའི་
གཙོ་བོ་ཡིན་ནོ། ། ཞིང་དེར་སྐྱེ་བར་འདོད་པ་དེ་དག་འཆི་བའི་དུས་ཀྱི་ཚེ་སངས་རྒྱས་མི་འཁྲུགས་པ་དགེ་འདུན་
གྱི་ཚོགས་རྣམས་རྗེས་སུ་དྲན་ཅིང་སྨོན་ན། དེ་དག་ཀྱང་དེའི་དྲུང་དུ་བྱོན་ནས་མཐོང་བར་འགྱུར་ཞིང་། ཡིད་
དགའ་བཞིན་དུ་འཆི་བའི་དུས་བྱས་ནས་ཞིང་དེར་སྐྱེ་བར་འགྱུར་བར་གསུངས་སོ། ། གཞན་ཡང་། མི་
འཁྲུགས་པའི་ཞིང་བཀོད་ནས་འབྱུང་བའི་དོན་གྱི་གཙོ་བོ་གོང་དུ་བརྗོད་པ་རྣམས་རང་གིས་ཤེས་ཤིང་བཟུང་ནས།
གཞན་དག་ཚུལ་དེ་ལ་འཇུག་པར་བྱེད་ན། སངས་རྒྱས་མི་འཁྲུགས་པས་དགོངས་པར་འགྱུར་ཞིང་། ཞིང་དེར་
སྐྱེའོ། ། དེ་ལྟར་བྱེད་རྒྱུ་འབྱུང་བ་ནི། སངས་རྒྱས་དེ་ཉིད་ཀྱི་མཐུ་དང་། སྔོན་གྱི་སྨོན་ལམ་གྱི་སྟོབས་མ་
གཏོགས་གཞན་དུ་མི་འབྱུང་བར་བཤད་ལ། ཞིང་བཀོད་ཀྱི་ཁྱད་པར་བརྗོད་པ་དེ་དག་རང་གིས་ཤེས་ཤིང་
གཞན་ལ་སྟོན་པར་བྱེད་པ་ལ་ཕན་ཡོན་དཔག་ཏུ་མེད་པ་ཞིག་གསུངས་པ་རྣམས་ཀྱང་ཤེས་པར་བྱའོ། ། དེར་སྐྱེ་
བའི་སྨོན་ལམ་ཅུང་ཟད་རྒྱས་པ་ནི་བདག་གིས་ཟུར་དུ་བརྗོད་ཟིན་པ་ལྟར་རོ། ། ཞེས་བྱ་བ་ནི། ཞིང་དེ་ཉིད་དུ་
335

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐྱེ་བའི་རྒྱུ་བརྗོད་པའི་སྐབས་སོ། ། གང་ཞིག་རྩེ་གཅིག་གུས་པའི་ཡིད་ཀྱིས་ནི། ། གང་གི་མཚན་བཟུང་མཆོད་
བསྟོད་གསོལ་འདེབས་པ། ། གང་དག་ཞིང་དེར་སྐྱེ་བའི་རྒྱུ་ཡི་ཚོགས། ། གང་ཡིན་བཤད་རྣམས་བསྒྲུབ་པ་
གནད་དུ་ཆེ། ། མི་འཁྲུགས་པ་རྒྱལ་བའི་མཚན་ཙམ་འཛིན་བྱེད་ན། ། ངན་འགྲོ་ལས་གྲོལ་མངོན་དགའི་ཞིང་
མཆོག་དེར། ། སྐྱེ་བར་ནུས་པར་འགྱུར་ན་སུ་ཞིག་གིས། ། རྒྱུ་ཚོགས་འདི་ལྟར་བསྒྲུབས་ཚེ་ཅི་ཞིག་སྨོས། །
ཞེས་བྱའོ། ། ཡང་བདག་ཅག་གི་སྟོན་པ་དེ་ཉིད་ཀྱིས། སངས་རྒྱས་ཀྱི་ཞིང་གི་བསྔགས་པ་གཞན་འགའ་རེ་
གསུངས་ཀྱང་། ཁྱད་པར་དུ་བདེ་བ་ཅན་དང་། མི་འཁྲུགས་པའི་ཞིང་གཉིས་ལ་བསྔགས་པ་རྒྱ་ཆེར་མཛད་པ་ནི།
ཞིང་འདིའི་མི་རྣམས་ཕལ་ཆེར་དེར་སྐྱེ་ནུས་པ་སོགས་ཀྱི་དགོས་པ་ཁྱད་པར་ཅན་གཟིགས་ནས་ཡིན་ལ། སངས་
རྒྱས་ཀྱི་ཞིང་གཞན་འགའ་ཞིག་ཏུ་སྐྱེས་ཀྱང་། སླར་ངན་འགྲོར་ལྡོག་སྲིད་པ་དང་། འགའ་ཞིག་ཏུ་སྐྱེ་བ་ནི་ཤིན་
ཏུ་དཀའ་བ་ཡིན་ནོ། ། ཞིང་འདི་གཉིས་ལ་བསྔགས་ཚུལ་ནི། ཐར་བ་ཆེན་པོ་ལས། ངས་ནི་མི་འཁྲུགས་
འཇིག་རྟེན་དང་། ། བདེ་བ་ཅན་གྱི་འཇིག་རྟེན་ཁམས། ། ཤིན་ཏུ་རྣམ་དག་མཐོང་བ་ན། ། སྡུག་བསྔལ་བྱ་
བའི་མིང་ཡང་མེད། ། ཞེས་སོགས་མདོ་སྡེ་དུ་མ་ལས་ཀྱང་བསྔགས་ཤིང་། ཁྱད་པར་དུ་དཀོན་མཆོག་བརྩེགས་
པ་ནས་རྒྱས་པར་གསུངས་པ་ནི་གོང་དུ་བརྗོད་ཟིན་ལ་འདིར་སྨོན་ལམ་གྱི་ངོ་བོ་མཚོན་ཙམ་བརྗོད་པར་བྱའོ། །
དེ་ཡང་འདི་ལྟར། ཤར་ཕྱོགས་སངས་རྒྱས་ཞིང་སྟོང་ཕྲག་གཅིག་ནས། བདེ་གཤེགས་མི་འཁྲུགས་རྒྱལ་བ་སྲས་
བཅས་རྣམས། ། འཁོར་བཅས་ཐོགས་པ་མེད་པའི་རྫུ་འཕྲུལ་གྱིས། ། འདིར་གཤེགས་སྨོན་པ་འགྲུབ་པའི་
དབང་པོ་མཛད། ། སྔོན་ཚེ་འཇིག་རྟེན་ཀུན་གྱི་འདྲེན་པ་མཆོག། ། སྤྱན་ནི་ཆེན་པོ་ཞེས་བྱ་རྒྱལ་བའི་དྲུང་། །
དམ་བཅའ་སྨོན་ལམ་ཇི་བཞིན་ཡོངས་རྫོགས་པ། བཅོམ་ལྡན་མི་འཁྲུགས་པ་ལ་ཕྱག་འཚལ་ལོ། ། མཆོད་
ཚོགས་ཀུན་འབུལ་སྡིག་ལྟུང་སོ་སོར་བཤགས། ། དགེ་ལ་ཡི་རང་ཆོས་འཁོར་བསྐོར་བར་བསྐུལ། ། གྲངས་
མེད་བསྐལ་བར་ཡུན་རིང་བརྟན་པར་བཞུགས། ། འདིས་མཚོན་དགེ་བ་བྱང་ཆུབ་ཆེན་པོར་བསྔོ། ། རང་
དང་གཞན་གྱིས་དུས་གསུམ་དུ་བསགས་པའི་དགེ་བའི་རྩ་བ་རྣམས་ཕྱོགས་གཅིག་ཏུ་བསྡོམས་པའི་མཐུ་ལ་བརྟེན་
ནས་བདག་འཆི་བའི་དུས་མངོན་དུ་གྱུར་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་མི་འཁྲུགས་པ་འཁོར་རྒྱ་མཚོ་ལྟ་བུས་བསྐོར་བའི་དབུས་ན་ལྷམ་མེ་ལྷན་ནེ་ལྷང་ངེར་བཞུགས་པ་མངོན་
336

༄༅། །རྒྱལ་བ་མི་འཁྲུགས་པའི་ཞིང་བཀོད། །
སུམ་དུ་མཐོང་པར་གྱུར་ཅིག། མཐོང་མ་ཐག་ཏུ་རྒྱལ་བ་སྲས་དང་བཅས་པ་ལ་དམིགས་པའི་དད་པ་ཤུགས་དྲག་
པོ་སྐྱེས་པའི་མཐུས་ཤི་འཕོས་ཏེ་མངོན་པར་དགའ་བའི་སངས་རྒྱས་ཀྱི་ཞིང་དུ་སྐྱེ་བར་གྱུར་ཅིག ། སྐྱེ་མ་ཐག་ཏུ་
གཟུངས་དང་། སྤོབས་པ་དང་། མངོན་པར་ཤེས་པ་དང་། བྱང་ཆུབ་ཀྱི་སེམས་ལ་སོགས་པའི་ཡོན་ཏན་གྱི་
ཚོགས་མ་ལུས་པ་མངོན་དུ་གྱུར་ཏེ། རྒྱལ་བ་མི་འཁྲུགས་པ་ལ་སོགས་པའི་ཕྱོགས་བཅུའི་སངས་རྒྱས་རྒྱལ་སྲས་
དང་བཅས་པ་ཐམསཅད་ཀྱི་ཐུགས་མཉེས་པར་བྱས་ནས་དེ་རྣམས་ཀྱིས་བསྟན་པའི་དམ་པའི་ཆོས་མཐའ་དག་
ཉན་ཅིང་འཛིན་པར་གྱུར་ཅིག། དེའི་ཚེ་དེ་བཞིན་གཤེགས་པ་མི་འཁྲུགས་པའི་སྲས་ཀྱི་ཐུ་བོ་བྱང་ཆུབ་སེམས་
དཔའ་སྤོས་ཀྱི་གླང་པོ་ཆེན་པོ་ལ་སོགས་པའི་སྤྱོད་པ་ཅི་འདྲ་བ་དེ་འདྲ་བའི་སྤྱོད་པ་རླབས་པོ་ཆེ་ཐམས་ཅད་ཡོངས་
སུ་རྫོགས་པར་བྱེད་ནུས་པར་གྱུར་ཅིག། གཞན་ཡང་སྐྱེ་བ་ཐམས་ཅད་དུ་རྒྱལ་བ་མི་འཁྲུགས་པས་སྔོན་སངས་
རྒྱས་སྤྱན་ཆེན་པོའི་དྲུང་དུ་སྨོན་ལམ་ཇི་ལྟར་བཏབ་ནས་མཐར་ཕྱིན་པར་མཛད་པ་དེ་བཞིན་དུ་བདག་གིས་ཀྱི་
བསྒྲུབ་པར་གྱུར་ཅིག ། བདག་གང་དུ་འཚང་རྒྱ་བའི་སངས་རྒྱས་ཀྱི་ཞིང་དེ་ན། ངན་སོང་གི་མིང་ཡང་མི་གྲག་
ཅིང་། ཤིན་ཏུ་ཡོངས་སུ་དག་པ་དང་། འཁོར་ཕུན་སུམ་ཚོགས་པ་ཤ་སྟག་ཀུན་ནས་འབྱུང་བ་སོགས་སྣོད་བཅུད་
ཀྱི་འབྱོར་བ་ཆེ་བ་མངོན་པར་དགའ་བའི་ཞིང་ལྟ་བུར་མངོན་པར་རྫོགས་པར་འཚང་རྒྱ་བར་གྱུར་ཅིག ནམ་
ཞིག་འཆི་བའི་མཚན་མ་མཐོང་བའི་ཚེ། ། བདེ་ གཤེགས་ མི་འཁྲུགས་འཁོར་ཚོགས་རྒྱ་མཚོར་བཅས། །
མངོན་སུམ་མཐོང་ནས་ཤུགས་དྲག་དད་པའི་མཐུས། ། ཤི་འཕོས་མངོན་དགའི་ཞིང་དུ་སྐྱེ་བར་ཤོག ། སྐྱེས་མ་
ཐག་ཏུ་གཟུངས་སྤོབས་མངོན་ཤེས་ སོགས། ། གྲངས་མེད་ཡོན་ ཏན་ ཚོགས་ཀྱིས་ རྒྱུད་ཕྱུག་ སྟེ། ། བདེ་
གཤེགས་སྲས་དང་བཅས་པ་མཉེས་བྱས་ནས། ། རྒྱལ་བའི་དམ་ཆོས་མ་ལུས་འཛིན་པར་ཤོག ། མི་འཁྲུགས་
རྒྱལ་བའི་སྲས་ཀྱི་ཐུ་བོ་མཆོག ། བྱང་སེམས་སྤོས་ཀྱི་གླང་པོ་ཆེ་སོགས་ཀྱི། ། རླབས་ཆེན་སྤྱོད་པ་ཅི་འདྲ་དེ་འདྲ་
བ། ། མཐའ་དག་ཡོངས་ སུ་རྫོགས་པར་བྱེད་ པར་ཤོག ། སྔོན་ཚེ་བྱང་ཆུབ་ སེམས་ དཔའ་མི་འཁྲུགས་
པས། ། སངས་རྒྱས་སྤྱན་སྔར་དམ་བཅས་ མཐར་ཕྱིན་ཏེ། ། དག་པའི་ཞིང་དུ་མངོན་པར་ སངས་རྒྱས་
པའི། ༑ ཞིང་མཆོག་དེ་འདྲར་ སངས་རྒྱས་འགྱུར་བར་ཤོག ། ཤཱཀྱའི་དབང་པོ་རྣམ་འདྲེན་མི་འཁྲུགས་
པ། ། མི་ཕམ་འཇམ་དབྱངས་གསང་བདག་སྤྱན་རས་གཟིགས། ། ཞེས་ཀྱང་བརྗོད་པར་བྱའོ། ། སྨྲས་པ།
337

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཏིང་མཐའ་མི་མངོན་རྒྱ་མཚོ་ཆེན་པོའི་དབུས། ། རིན་ཆེན་ཨིནྡྲ་ནཱི་ལའི་རི་བོ་བཞིན། ། རྣམ་མང་འཁོར་
ཚོགས་དབུས་ན་གང་གི་སྐུ། ། ལྷམ་མེར་རབ་གསལ་རྒྱལ་བ་མི་འཁྲུགས་པ། ། གང་གིས་གུས་པས་ཕྱོགས་འདི་
ན། ། ན་བཞིན་ཁྱོད་ཀྱི་ཞིང་བཀོད་ཚུལ། ། ཚུལ་དང་མཐུན་པར་བརྗོད་པའི་མི། ། མི་འདོད་ཀུན་ལས་
ཐར་བར་མཛོད། ། བཟང་བཟང་རྒྱལ་བའི་དབང་པོ་ཁྱོད་ཀྱིས་ནི། ། ངན་ངན་སྡུག་བསྔལ་རྒྱ་མཚོ་ལས་
བསྒྲལ་ཏེ། ། བརྟན་བརྟན་བླ་མེད་བྱང་ཆུབ་བདེ་བའི་སར། ། མང་མང་སེམས་ཅན་ཀུན་ཀྱང་འཁྲིད་པར་
མཛོད། ། ཚུལ་འདིར་སྒོ་གསུམ་འབད་པ་ལས། ། རྣམ་དཀར་གང་ཞིག་ཐོབ་དེ་ཡང་། ། སྐྱེ་ཀུན་དལ་བའི་
རྟེན་རྙེད་ནས། ། མྱུར་དུ་སངས་རྒྱས་འགྱུར་ཕྱིར་བསྔོ། ། ཅེས་རྒྱལ་བ་མི་འཁྲུགས་པའི་ཞིང་གི་ཡོན་ཏན་
མདོར་བསྡུས་ཏེ་བརྗོད་པ་འདི་ནི་གནས་བརྟན་རྒྱལ་མཚན་དཔལ་བཟང་གིས་བསྐུལ་བའི་ངོ་བོར་ཤཱཀ་བཙུན་
བཤད་སྒྲུབ་མིང་ཅན་གྱིས་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་དགེ་སློང་ངག་དབང་བཀྲ་ཤིས་སོ། ། མངྒ་
མོ། །
338

- - 4 + + + + +
༄༅། ། བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་
བགྲོད་པའི་ཐེམ་སྐས་ཞེས་བྱ་བ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། མདོག་དམར་དམར་བའི་བྱི་རུའི་ལྷུན་མཛེས་མཛེས་ཤིང་ལྟ་སྡུག་ཡིད་འཕྲོག་
སྐུ ། རབ་འབར་འབར་བའི་འོད་ཀྱི་དཀྱིལ་འཁོར་འཁོར་ལོས་ཀུན་ནས་ཡོངས་སུ་བསྐོར། ། མ་ལུས་ལུས་ཅན་
འགྲོ་བ་མཐའ་དག་དག་པའི་ཞིང་དུ་འཁྲིད་མཛད་པའི། ། ཀུན་མཁྱེན་མཁྱེན་བརྩེའི་གཏེར་ཆེན་སྐྱབས་མགོན་
མགོན་པོ་འོད་དཔག་མེད་ལ་འདུད། ། ཟླ་མེད་སྟོན་པ་ཐུགས་རྗེའི་ཅན་ཁྱོད་ཀྱིས། ། བདག་སོགས་མ་དག་
ཞིང་གི་གདུལ་བྱ་རྣམས། ། ཤི་འཕོས་གྱུར་ཚེ་བདེ་ལྡན་ཞིང་མཆོག་དེར། ། ཐུགས་རྗེའི་ལྕགས་ཀྱུས་ངེས་པར་
དྲོངས་ཤིག་ཀྱེ། ། མགོན་དེའི་ཞིང་གི་བཀོད་པ་རྣམས། ། མདོ་ལས་འབྱུང་བཞིན་དོན་གྱི་གནད། ། ཕྱོགས་
གཅིག་རྗེ་ཡི་བཤད་སྲོལ་ལྟར། ། ཅུང་ཟད་གུས་པས་བརྗོད་པར་བྱ། ། དེ་ཡང་སྤྱིར་སངས་རྒྱས་བཅོམ་ལྡན་
འདས་ཐམས་ཅད་ལ་ནི་སྔོན་ཞིང་དག་སྦྱོར་གྱི་སྒོ་ནས་བསྒྲུབས་པའི་ལོངས་སྤྲུལ་གྱི་དག་བའི་ཞིང་གཉིས་རེ་ཡོད་
པར་གསུངས་ལ། ལོངས་སྐུའི་ཞིང་འཁོར་བྱང་སེམས་འཕགས་པ་ཤ་སྟག་གིས་གང་བ་མ་གཏོགས་སོ་སྐྱེ་མི་
འབྱུང་ཞིང་། དེར་མ་ཟད། སྤྲུལ་སྐུའི་ཞིང་འགའ་ཞིག་ནའང་འཁོར་བྱང་སེམས་ཁོ་ན་དང་། འགའ་ཞིག་ཏུ་
སོ་སྐྱེ་ཡོད་ཀྱང་སྐྱེ་བའི་རྒྱུ་སྒྲུབ་དཀའ་བ་དང་། ཞིང་ལ་ལར་སྐྱེས་ཀྱང་སླར་ངན་འགྲོར་ལྟུང་སྲིད་པས་དགོས་པ་མི་
འགྲུབ། བདེ་བ་ཅན་དང་མི་འཁྲུགས་པའི་ཞིང་དུ་སྐྱེ་བའི་རྒྱུ་སྒྲུབ་སླེ་བས་ཞིང་འདིའི་གདུལ་བྱས་བསྒྲུབས་ན་
དེར་སྐྱེ་བ་ལ་དགོངས་ནས། སྟོན་པས་ཞིང་འདི་གཉིས་ཀྱི་ཞིང་བཀོད་ཀྱི་མདོ་ལོགས་སུ་རྒྱས་པར་བཤད་ཅིང་།
མདོ་སྡེ་ཐར་བ་ཆེན་པོ་ལས་ཀྱང་། ངས་ནི་མི་འཁྲུགས་ འཇིག་རྟེན་དང་། ། བདེ་བ་ཅན་གྱི་འཇིག་རྟེན་
ཁམས། ། ཤིན་ཏུ་རྣམ་དག་མཐོང་བ་ན། ། སྡུག་བསྔལ་བྱ་བའི་མིང་ཡང་མེད། ། ཅེས་གསུངས་ལ། ཁྱད་
339

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་དུ་མདོ་དང་གཟུངས་ཀྱི་རྟོག་པ་དུ་མ་ལས་ཕན་ཡོན་བརྗོད་པའི་སྐབས་སུ་བདེ་བ་ཅན་དུ་སྐྱེའོ་ཞེས་མང་དུ་
གསུངས་སོ། ། དེས་ན། བདེ་བ་ཅན་གྱི་ཞིང་བཀོད་ཀྱི་སྙིང་པོ་བསྡུས་ནས་བཤད་པར་བྱ་སྟེ། ཞིང་དེར་སྐྱེ་
བའི་རྒྱུ་མདོ་དེ་ལས་གསུངས་པ་ནི། ཀུན་དགའ་བོ་སེམས་ཅན་གང་དག་ཁ་ཅིག་དེ་བཞིན་གཤེགས་པ་དེ་རྣམ་
པས་ཡང་དང་ཡང་དུ་ཡིད་ལ་བྱེད་པ་དང་། དགེ་བའི་རྩ་བ་མང་པོ་དཔག་ཏུ་མེད་པ་བསྐྱེད་པ་དང་། བྱང་ཆུབ་
ཏུ་སེམས་བསྐྱེད་པ་ཡོངས་སུ་བསྔོས་ཏེ་འཇིག་རྟེན་གྱི་ཁམས་དེར་སྐྱེ་བར་སྨོན་ལམ་འདེབས་པ་དེ་དག་འཆི་བའི་
དུས་སུ་ཉེ་བར་གནས་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་
དཔག་མེད་དགེ་སློང་གི་ཚོགས་དུ་མས་བསྐོར་ཞིང་མདུན་གྱིས་བལྟས་ནས་བཞུགས་པར་གྱུར་ཏེ། དེ་དག་གིས་
བཅོམ་ལྡན་འདས་འོད་དཔག་མེད་མཐོང་ནས་རབ་ཏུ་དང་པའི་སེམས་ཀྱིས་ཤི་འཕོས་ཏེ་འཇིག་རྟེན་གྱི་ཁམས་
བདེ་བ་ཅན་ཉིད་དུ་སྐྱེ་བར་འགྱུར་རོ། ། ཞེས་པ་ནས། དེ་དག་གིས་དེ་བཞིན་གཤེགས་པ་མཐོང་ནས་རབ་ཏུ་
དང་བ་ལ་དམིགས་པའི་ཏིང་ངེ་འཛིན་དང་། བརྗེད་པ་མེད་པའི་དྲན་པས་ཤི་འཕོས་ནས་སངས་རྒྱས་ཀྱི་ཞིང་དེ་
ཉིད་དུ་སྐྱེ་བར་འགྱུར་རོ། ། ཞེས་འདི་བར་གསུངས་ཏེ། དོན་བསྡུ་ན། སངས་རྒྱས་འོད་དཔག་མེད་ཡང་ཡང་
དྲན་ཅིང་མཚན་ནས་བརྗོད་པ་དང་། དགེ་རྩ་ དུ་མ་གསོག་པ་དང་། བྱང་ཆུབ་ཏུ་སེམས་བསྐྱེད་པ་དང་།
བསགས་པའི་དགེ་རྩ་རྣམས་ཞིང་དེར་སྐྱེ་བའི་ཆེད་དུ་བསྔོ་བ་དང་། ཞིང་དེར་སྐྱེ་འདོད་ཀྱི་འདུན་པས་སྨོན་ལམ་
འདེབས་པ་དང་། ཞིང་གི་སྣོད་བཅུད་ཀྱི་ཡོན་ཏན་བཀོད་པ་མདོ་ལས་བཤད་པ་ལྟར་དྲན་པ་རྣམས་ཏེ། བྱང་
ཆུབ་ཏུ་སེམས་བསྐྱེད་པ་ནི་ཐེག་ཆེན་གྱི་རིགས་ཅན་དུ་སྐྱེ་བའི་ཕྱིར་ཡིན་ལ། གཞན་ནི་ཐུན་མོང་བའི་དབང་དུ་
མཛད་པའོ། ། ཁྱད་པར་དུ་ཞིང་དེ་ཉིད་དུ་སྐྱེ་འདོད་ཀྱི་འདུན་པ་ཤུགས་དྲག་ནི་དེར་སྐྱེ་བའི་རྒྱུའི་གཙོ་བོ་ཡིན་
པར་བཤད་ཅིང་། དེར་མ་ཟད། ཞིང་དེར་སྐྱེ་བ་ལ་གེགས་བྱེད་པའི་ཉེས་ལྟུང་རྣམས་བཤགས་པ་ལ་ཡང་འབད་
དགོས་སོ། ། ཞིང་དེར་སྐྱེས་ན་དགའོ་སྙམ་པ་ལ་ནི་ཞིང་གི་ཡོན་ཏན་ཤེས་དགོས་པས་འདིར་ཐོག་མར་ཞིང་གི་
བསྔགས་པ་བརྗོད་པར་བྱའོ། ། དེ་ལ་འདི་སྐད་ཅེས་བྱ་སྟེ། བཟང་བཟང་རྣམ་དག་ཞིང་མཆོག་དེར། ། ཡང་
ཡང་སྐྱེ་བའི་རྒྱུ་དེ་རྣམས། ། གང་གང་བསྒྲུབས་ན་དེ་ཉིད་དུ། ། ངེས་ངེས་སྐྱེ་ལ་ཐེ་ཚོམ་ཅི། ། ཞེས་པ་ནི་སྐྱེ་
བའི་རྒྱུ་བརྗོད་པའི་སྐབས་ སོ། ། མི་མཇེད་ཞིང་ནས་ནུབ་ཕྱོགས་སུ། ། སངས་རྒྱས་ཞིང་མང་འདས་པ་
340

༄༅། ། བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་བགྲོད་པའི་ཐེམ་སྐས། །
ན། ། བདེ་བ་ཅན་ཞེས་བྱ་བ་ཡི། ། རྨད་བྱུང་ཞིང་མཆོག་དམ་པ་ཡོད། ། དེ་ནི་ས་གཞིར་རིན་ཆེན་དུ་མས་
སྤྲས། ། ཤིན་ཏུ་ཉམས་དགའ་ལག་མཐིལ་ལྟ་བུར་མཉམ། ། རིན་ཆེན་ལས་གྲུབ་རི་བོ་མ་གཏོགས་པ། །
ནག་པོའིརི་རྣམས་ཀུན་གྱིས་དབེན་ཞིང་གཙང་། ། ཡིད་འོང་རྣམ་དག་ཞིང་གི་མཐའ། ། རིན་ཆེན་བདུན་གྱི་
ལྗོན་པ་དང་། ཏ་ལའི་ཤིང་གི་ཕྲེང་བ་ཡིས། ། ཡོངས་བསྐོར་སྐར་མས་ཟླ་བ་བཞིན། ། དེ་ལྟ་བུའི་ས་གཞི་དེ་ནི་
ཤིང་ལྗོན་པ་རྣམ་པ་དུ་མས་མཛེས་པར་བྱས་ཤིང་། ལྗོན་ཤིང་རེ་རེ་ལའང་རྩ་བ་དང་ཡལ་ག་དང་ལོ་མ་དང་
འདབ་མ་དང་མེ་ཏོག་དང་འབྲས་བུ་བདུན་བདུན་ཡོད་པའི་ཁ་ཅིག་རྩ་བ་ནི་གསེར། སྡོང་བོ་ནི་དངུལ། ཡལ་ག་
ནི་བཻཌཱུརྱ། ལོ་མ་ནི་ཤེལ། འདབ་མ་ནི་སྤུག མེ་ཏོག་ནི་མུ་ཏིག་དམར་པོ། འབྲས་བུ་ནི་རྡོའི་སྙིང་པོ་ལས་བྱས་
པ་དང་། ཁ་ཅིག་ནི་རྩ་བ་ལ་སོགས་པ་བདུན་པོ་རིན་པོ་ཆེ་སྣ་རེ་རེ་ལས་བྱས་ཤིང་། དེ་བཞིན་དུ་རིན་པོ་ཆེ་སྣ་
གཉིས་དང་གསུམ་དང་བཞི་དང་ལྔ་དང་དྲུག་ལས་བྱས་པ་དང་། རྩ་བ་ལ་སོགས་པ་རེ་རེ་ཡང་རིན་པོ་ཆེ་སྣ་
བདུན་ཀ་ལས་བྱས་པ་ཡོད་དོ། ། དེ་ལྟ་བུ་ལ་སོགས་པའི་ལྗོན་ཤིང་རྣམས་ལ་ཅོད་པན་དང་རྣ་རྒྱུན་དང་དོ་ཤལ་
དང་གདུ་བུ་དང་དཔུང་རྒྱན་དང་སོར་གདུབ་དང་གསེར་གྱི་སྐེ་རགས་དང་། གསེར་གྱི་དྲ་བ་དང་། མུ་ཏིག་གི་
དྲ་བ་དང་། རིན་པོ་ཆེའི་དྲིལ་བུ་ལ་སོགས་པ་རྒྱུན་ཇི་ལྟ་བུ་འདོད་པ་དེ་ལྟ་བུའི་རིན་པོ་ཆེའི་རྒྱན་བརྒྱ་སྟོང་དུ་མས་
སྤྲས་པ་འཕྱང་བས་སངས་རྒྱས་ཀྱི་ཞིང་དེ་ཡོངས་སུ་གང་བ་དང་། སྔ་དྲོའི་དུས་ཀྱི་ཚེ་ཕྱོགས་བཞི་ནས་རླུང་ལངས་
ཏེ། ལྷའི་སྤོས་ཀྱི་དྲི་རབ་ཏུ་ཞིམ་པ་སྣ་ཚོགས་ཀྱིས་བགོས་ཤིང་ཁ་དོག་དུ་མ་དང་ལྡན་པའི་རིན་པོ་ཆེའི་ཤིང་ལྗོན་
པ་དེ་དག་བསྐྱོད་ཅིང་བསྐུལ་བ་ན་སིལ་སིལ་གྱི་སྒྲ་དང་ཡིད་དུ་འོང་བའི་དྲི་བསུང་དང་ལྡན་པར་འབྱུང་ལ། ལྟ་ན་
སྡུག་བའི་མེ་ཏོག་རྣམ་པ་མང་པོ་རིན་པོ་ཆེའི་ས་གཞི་ཆེན་པོ་ལ་བྲུལ་ཏེ། མེ་ཏོག་དེ་དག་གིས་སངས་རྒྱས་ཀྱི་ཞིང་
དེ་མིའི་བོང་ཚོད་བདུན་ཙམ་དུ་ཁྱབ་པར་འགྱུར་ཞིང་། མེ་ཏོག་དེ་དག་ནི་གོས་གན་ཙ་ལིནྡྲི་ག་ལྟར་འཇམ་ཞིང་
རེག་ན་བདེ་བའོ། ། དེ་ལ་རྐང་པ་བཞག་པ་ན་སོར་བཞི་ཙམ་གྱིས་དམའ་བ་དང་། རྐང་པ་བཏེགས་ན་སོར་
བཞི་ཙམ་ཀྱིས་མཐོ་བར་འགྱུར་རོ། ། སྔ་དྲོའི་དུས་འདས་མ་ཐག་མེ་ཏོག་རྙིང་པ་དེ་དག་མ་ལུས་པ་མེད་པར་
འགྱུར་ཏེ། དེའི་འོག་ཏུ་སངས་རྒྱས་ཀྱི་ཞིང་དེ་དབེན་པ་དང་། ཉམས་དགའ་བ་དང་དག་པར་འགྱུར་རོ། །
དེ་ནས་ཡང་ཕྱོགས་བཞི་ནས་རླུང་ལངས་ཏེ་སྔར་བཞིན་དུ་མེ་ཏོག་གསར་པ་དག་འགྲེམ་པར་བྱེད་དོ། ། སྔ་དྲོའི་
341

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུས་ཇི་ལྟ་བར་ཉིན་གུང་དང་ཕྱི་དྲོད་སྲོད་དང་ནམ་གུང་དང་ཐོ་རངས་ཀྱང་དེ་བཞིན་ནོ། ། འདི་སྐད་ཅེས་བྱ་སྟེ།
གསེར་དངུལ་བཻཌཱུརྱ་དང་ཤེལ། ། སྤུག་དང་མུ་ཏིག་རྡོ་སྙིང་སྟེ། ། རིན་ཆེན་ལས་གྲུབ་ལྗོན་པ་ལ། ། ཡིད་ལ་
བསམ་དགུ་རྒྱུན་བཟང་འཕྱང་། ། ཤིང་གི་རྩ་བ་སྡོང་བུ་ཡལ་ག་སོགས། ། འཇམ་ཞིང་རེག་ན་བདེ་སྟེར་དྲི་
ཞིམ་ལྡན། ། དྲི་ ཡི་ བཞེན་ པས་ བསྐྱོད་ཚེ་རྣར་སྙན་པའི། ། མཉན་ པས་ ཆོག་ མི་ ཤེས་ པའི་ སྒྲ་རྣམས་
འབྱུང་། ། ས་གཞི་མཛེས་བྱེད་ཤིང་གི་ཡོན་ཏན་བརྗོད་པའི་སྐབས། ། གཞན་ཡང་ས་གཞི་དེ་ནི་སྤོས་མཆོག་
གིས་ཡོངས་སུ་བགོས་པའི་ཆུ་ཀླུང་རྣམ་པ་སྣ་ཚོགས་པས་མཛེས་པར་བྱས་པའི་ཆུ་རྣམས་ཀྱི་ཟབས་སུ་ནི་དཔག་
ཚད་བཅུ་གཉིས་རེ་དང་ཞེང་དུ་ནི་དཔག་ཚད་གཅིག་ནས་བརྒྱ་སྟོང་གི་བར་ཡོད་དོ། ། དེ་ཡང་འབབ་སྟེགས་
བདེ་བ། འདམ་རྫབ་མེད་པ། གསེར་གྱི་བྱེ་མ་བདལ་བ། ལྷའི་མེ་ཏོག་ཨུཏྤལ་དང་པདྨ་དང་ཀུ་མུ་ད་དང་པདྨ་
དཀར་པོ་ལ་སོགས་པ་དྲི་རབ་ཏུ་ཞིམ་པའི་མེ་ཏོག་གིས་ཁེབས་པ། ཁོལ་ཁོལ་དག་ན་བྱ་ངང་པ་དང་བཞད་དང་
ཁྲུང་ཁྲུང་དང་ངུར་བ་དང་ཀ་རན་ད་དང་ནེ་ཙོ་དང་རི་སྐེག་དང་ཁུ་བྱུག་དང་ཀུ་ན་ལ་དང་ཀ་ལ་པིངྐ་དང་རྨ་བྱ་ལ་
སོགས་པ་སྒྲ་ཡིད་དུ་འོང་བ་འབྱིན་པའི་སྤྲུལ་བའི་བྱའི་ཚོགས་དུ་མས་བསྟེན་པ། འགྲམ་གཉིས་ནི་རིན་པོ་ཆེའི་
ཤིང་ལྗོན་པས་གོང་བའོ། ། འདི་སྐད་ཅེས་བྱ་སྟེ། ཟབ་ཡངས་ཆུ་གཏེར་ཆེན་པོ་ནི། ། པདྨ་སྣ་ཚོགས་ཀྱིས་
སྤྲས་ཤིང་། ། སྐད་སྙན་འབྱིན་པའི་སྤྲུལ་བའི་བྱ། ། ངང་བཞད་སོགས་ཀྱིས་རྣམ་པར་མཛེས། །དག་པའི་
སེམས་ཅན་རྣམས་ཀྱི་ཉེར་འཚོའི་གཞི། ། ཡིད་འཛིན་ཏ་མ་ལ་དང་ཨ་ཀ་རུ། ། རྒྱ་སྤོས་ཙནྡན་སྦྲུལ་སྙིང་གིས་
བགོས་པའི། ། ཉལ་འགྲོའི་རྒྱུན་རྣམས་སྒྲ་སྙན་སྒྲོག་ཅིང་འབབ། ། ས་གཞི་མཛེས་བྱེད་ཆུའི་ཡོན་ཏན་བརྗོད་
པའི་སྐབས་སོ། ། གཞན་ཡང་ས་གཞི་ཐམས་ཅད་ཀྱང་གསེར་གྱི་དྲ་བས་ཁེབས་ཤིང་རིན་པོ་ཆེ་སྣ་བདུན་གྱི་
པདྨས་གང་བ་སྟེ། དེ་ཡང་པདྨ་ཁ་ཅིག་ནི་དཔག་ཚད་ཕྱེད་ཙམ་དང་ཁ་ཅིག་ནི་དཔག་ཚད་གཅིག་དང་གཉིས་
ནས་དཔག་ཚད་ལྔ་བཅུའི་ཚད་ཙམ་ཡོད་དེ། རིན་པོ་ཆེའི་པདྨ་ཐམས་ཅད་ལས་ཀྱང་འོད་ཟེར་བྱེ་བ་བརྒྱ་སྟོང་
ཕྲག་དྲུག་ཅུ་དྲུག་ཅུ་འབྱུང་ཞིང་འོད་ཟེར་གྱི་རྩེ་མོ་ལས་སངས་རྒྱས་ཀྱི་སྐུ་གསེར་གྱི་ཁ་དོག་ཅན་མཚན་དཔེས་
བརྒྱན་པ་བྱེ་བ་བརྒྱ་སྟོང་ཕྲག་དྲུག་ཅུ་རྩ་དྲུག་བྱུང་སྟེ། ཕྱོགས་བཅུའི་འཇིག་རྟེན་གྱི་ཁམས་གྲངས་མེད་དཔག་ཏུ་
མེད་པ་དག་ཏུ་གཤེགས་ནས་སེམས་ཅན་རྣམས་ལ་ཆོས་སྟོན་ཏོ། ། འདི་སྐད་ཅེས་བྱ་སྟེ། རབ་འབྱམས་སྨོན་
342

༄༅། ། བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་བགྲོད་པའི་ཐེམ་སྐས། །
ལམ་ལས་འོངས་པའི། ། པདྨོ་ལས་བྱུང་འོད་ཟེར་རྩེར། ། རབ་སྤྲོས་རྒྱལ་བས་དམ་ཆོས་ཀྱི། ། བདུད་རྩིས་
གདུལ་བྱ་ཚིམ་པར་མཛད། ། ས་གཞི་མཛེས་བྱེད་པདྨའི་ཡོན་ཏན་བརྗོད་པའི་སྐབས་སོ། །གཞན་ཡང་ས་གཞི་
དེ་ནི་ཁང་བཟང་རྣམས་ཀྱིས་མཛེས་པར་བྱས་པ་སྟེ། དེ་ཡང་རིན་པོ་ཆེ་སྣ་ཚོགས་ཀྱི་བ་གམ་བརྒྱ་སྟོང་གིས་བརྒྱུན་
པ། རིན་པོ་ཆེའི་ཁྲི་ལྷའི་རས་བཅོས་བུ་སྣ་ཚོགས་བཏིང་བ་ལ་སྔས་ཁྲ་བོ་བཞག་པ་དང་ལྡན་པའི་གཞལ་མེད་ཁང་
དུ་མ་དང་། གཞན་ཡང་དར་ནི་སྤོས་དང་ཕྲེང་བ་དང་བྱུགས་པ་དང་ཕྱེ་མ་དང་གདུགས་དང་རྒྱལ་མཚན་དང་བ་
དན་དང་སིལ་སྙན་དང་གོས་ཁ་དོག་སྣ་ཚོགས་པ་བརྒྱ་སྟོང་དུ་མ་ཇི་ལྟ་བུ་འདོད་པ་དེ་ལྟ་བུའི་སྤྲོས་སོགས་ཀྱིས་
ཡོངས་སུ་ཁྱབ་པོ། ། དེ་བཞིན་དུ་སྤོས་སྣ་ཚོགས་དྲི་རབ་ཏུ་ཞིམ་པའི་ངད་ལྡང་ཞིང་དུས་དུས་སུ་ལྷའི་སྤོས་ཆུའི་
སྤྲིན་གྱི་ཆར་དང་། ལྷའི་མེ་ཏོག་ཐམས་ཅད་དང་ལྡན་པ་དག་དང་། ལྷའི་རིན་པོ་ཆེ་སྣ་བདུན་དང་། ཙནྡན་གྱི་
ཕྱེ་མ་དང་གདུགས་རྒྱལ་མཚན་དང་བ་དན་གྱི་ཆར་འབབ་པ་དང་། ནམ་མཁའ་ལ་ལྷའི་ཕྲེང་བ་དང་གདུགས་རྔ་
མའི་བསིལ་ཡབ་དང་བཅས་པ་འཛིན་ཅིང་། ལྷའི་རོལ་མོའི་སྒྲ་སྒྲོགས་པ་དང་ལྷའི་བུ་མོ་དག་ཀྱང་གར་བྱེད་
དོ། ། འདི་སྐད་ཅེས་བྱ་སྟེ། ཡིད་ཀྱི་རེ་བ་རྫོགས་བྱེད་པའི། ། འབྱོར་པས་ས་དང་བར་སྣང་ཀུན། ། ཡོངས་
གང་འཛིན་མའི་ཁྱོན་རྣམས་སུ། ། མ་ཤོང་མཁའ་ལ་བསྙེགས་པ་བཞིན། ། ས་གཞི་མཛེས་བྱེད་རྒྱུན་གྱི་ཁང་པ་
དང་ལོངས་སྤྱོད་ཀྱི་ཡོན་ཏན་བརྗོད་པའི་སྐབས་སོ། ། དེ་ལྟར་སྣོད་ཀྱི་ཡོན་ཏན་བརྗོད་ནས་བཅུད་ཀྱི་ཡོན་ཏན་
ནི། ཞིང་དེའི་ངན་སོང་གསུམ་དང་ལྷ་མིན་གྱི་རིས་མེད་ཅིང་ཞིང་དེར་སྐྱེས་ཕྱིན་འགྲོ་བ་བཞི་བོ་དེ་ཉིད་དུ་སླར་
ལྡོག་པ་མེད་ལ་མི་ཁོམ་པ་གཞན་ཡང་མེད་དོ། ། དེར་མ་ངེས་པ་དང་ལག་པ་ཉིད་དུ་ངེས་པའི་སེམས་ཅན་མེད་
ཅིང་ཐམས་ཅད་ཀྱང་ཡང་དག་པ་ཉིད་དུ་ངེས་པ་ཤ་སྟག་གོ ། སྨོན་ལམ་གྱི་དབང་མ་གཏོགས་པ་དུས་མིན་དུ་
འཆི་བ་ཡང་མེད་ཅིང་། དེར་སྐྱེས་པའི་སེམས་ཅན་རྣམས་ནི་རིན་པོ་ཆེའི་པདྨ་ལས་བརྫུས་ཏེ་སྐྱེས་བ་ཤ་སྟག་ཡིན་
ལ། འགྲོ་བ་ནི་ལྷ་མི་གཉིས་སུ་ངེས་ཤིང་དེ་ཡང་ལྷ་མིའི་ཐ་སྙད་ཙམ་མ་གཏོགས་མཚུངས་སོ། ། ལོངས་སྤྱོད་ནི་
གཞན་འཁྲུལ་དབང་བྱེད་པའི་ལྷ་རྣམས་ཇི་ལྟ་བཞིན་ནོ། ། སེམས་ཅན་དེ་དག་ཐམས་ཅད་ཀྱང་ལུས་ལ་མཚན་
སོ་གཉིས་ཀྱིས་བརྒྱན་པ་དང་། སེམས་ཀྱིས་སྐད་ཅིག་གཅིག་ལ་ཞིང་བྱེ་བ་ཁྲག་ཁྲིག་སོགས་སུ་བགྲོད་ནུས་པའི་རྫུ་
འཕྲུལ་གྱི་མངོན་ཤེས་དང༌། བསྐལ་བ་བྱེ་བ་ཁྲག་ཁྲིག་སོགས་རྗེས་སུ་དྲན་པའི་སྔོན་གནས་རྗེས་དྲན་གྱི་མངོན་
343

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤེས་དང་། འཇིག་རྟེན་གྱི་ཁམས་བྱེ་བ་ཁྲག་ཁྲིག་བརྒྱ་སྟོང་མཐོང་བའི་ལྷའི་མིག་གི་མངོན་ཤེས་དང་། སངས་
རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་སོགས་ཀྱི་སྒྲ་ཐོས་པའི་ལྷའི་རྣ་བའི་མངོན་ཤེས་དང་། ཞིང་བྱེ་བ་ཁྲག་ཁྲིག་
བརྒྱ་སྟོང་དུ་གཏོགས་པའི་སེམས་ཅན་རྣམས་ཀྱི་སེམས་ཤེས་པའི་གཞན་སེམས་ཤེས་པའི་མངོན་ཤེས་ཏེ་མངོན་
ཤེས་ལྔ་ཚང་བར་ཐོབ་པ་དང་། སྔ་དྲོ་ཐམས་ཅད་ལ་སངས་རྒྱས་ཀྱི་ཞིང་གཞན་དག་ཏུ་ཕྱིན་ནས་སངས་རྒྱས་སྟོང་
ཕྲག་མང་པོ་ལ་མཆོད་པའི་ཡོ་བྱད་ཐམས་ཅད་ཀྱིས་མཆོད་ནུས་པའོ། ། འོན་ཀྱང་ཐེ་ཚོམ་ཟ་བཞིན་དུ་སྐྱེས་པའི་
ལས་ཀྱིས་པདྨའི་སྦུབས་སུ་ཡུན་རིང་དུ་གནས་དགོས་པ་རྣམས་ལ་ནི་མངོན་ཤེས་ལྔ་མ་ཚང་ཞིང་། ཞིང་གཞན་དུ་
དེ་བཞིན་གཤེགས་པ་རྣམས་ལ་མཆོད་དུ་འགྲོ་བའི་ནུས་པ་ཡང་མེད་དོ། སེམས་ཅན་དེ་དག་གིས་ཁམ་ཟས་
རགས་པ་མི་ཟ་ཡང་ཟས་ཀྱི་རྣམ་པ་ཇི་ལྟ་བུ་འདོད་པ་དེ་ལྟ་བུའི་ཁ་ཟས་དང་གོས་རྒྱན་ཇི་ལྟར་འདོད་པ་དེ་ལྟ་བུ་
རྣམས་བསམ་མ་ཐག་ཏུ་རྙེད་ནས་ལུས་ཚིམ་པ་དང་རྒྱན་གྱིས་མཛེས་པར་འགྱུར་རོ། ། གཞན་ཡང་སྔར་བཤད་
པའི་ཆུ་ཀླུང་ཆེན་པོ་དེ་རྣམས་ལས་ལྷའི་གླུ་དབྱངས་ཡན་ལག་བྱ་བ་བརྒྱ་སྟོང་དང་ལྡན་པའི་སིལ་སྙན་མཁན་
མཁས་པ་རྣམས་ཀྱིས་བྱས་པ་ལས་ཀྱང་ལྷག་པའི་སྒྲ་སྙན་ཅིང་ཡིད་དུ་འོང་བ་རྣམས་འབྱུང་ཞིང་། དེ་ལས་ཆོས་ཀྱི་
རྣམ་གྲངས་དཔག་ཏུ་མེད་པ་ཅི་ལྟར་རིགས་པ་སྟོན་པ་དང་སྤྲུལ་བའི་བྱའི་ཚོགས་རྣམས་ཀྱིས་ཀྱང་སངས་རྒྱས་ཀྱི་
ཞིང་ཐམས་ཅད་ཆོས་ཀྱི་སྒྲས་གོ་བར་བྱེད་ཅིང་དེས་བྱང་སེམས་རྣམས་སངས་རྒྱས་རྗེས་སུ་དྲན་པ་དང་མི་འབྲལ་
བར་འགྱུར་རོ། ། སེམས་ཅན་དེ་དག་ལ་སྔར་བཤད་པ་ལྟ་བུའི་གཞལ་མེད་ཁང་ཇི་ལྟ་བུ་འདོད་པ་དེ་ལྟ་བུ་མདུན་
དུ་བྱུང་སྟེ། དེ་དག་གཞལ་མེད་ཁང་དེའི་ནང་དུ་ལྷའི་བུ་མོ་བདུན་སྟོང་བདུན་སྟོང་གིས་བསྐོར་ནས་རྩེ་ཞིང་
དགའ་བར་བྱེད་དོ། ། འདི་སྐད་ཅེས་བྱ་སྟེ། དག་པའི་སེམས་ཅན་ལས་བཟང་གིས། ། ལེགས་སྤྲུལ་ལུས་ནི་
མཚན་དཔེས་མཛེས། ། ཡོན་ཏན་དུ་མས་རང་རྒྱུད་གཏམས། ། རྟག་པར་ཆོས་ཀྱི་དགའ་བས་འཚོ། ། གློག་
ལྟར་སྐད་ཅིག་ཐོགས་མེད་རྫུ་འཕྲུལ་གྱིས། ། ཞིང་མང་བགྲོད་ནས་རྒྱལ་བའི་སྤྱན་སྔ་རུ། ། རབ་འབྱམས་
ཚོགས་གཉིས་བསྐྲུན་ནས་སླར་ཡང་ནི། ། རང་གི་ཞིང་དུ་དགའ་བདེས་རོལ་བར་མཛད། ། བཅུད་ཀྱི་ཞིང་
མཛེས་པར་བྱེད་པའི་ཡོན་ཏན་ཐུན་མོང་བ་བརྗོད་པའི་སྐབས་སོ། ། གཞན་ཡང་ཞིང་དེའི་རྒྱལ་པའི་འཁོར་ནི་
རྣམ་པ་གཉིས་ཏེ་ཉན་ཐོས་དང་བྱང་ཆུབ་སེམས་དཔའོ། ། དེའི་ཉན་ཐོས་འདུས་པ་དང་པོ་ཙམ་ཡང་སྟོང་
344

༄༅། ། བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་བགྲོད་པའི་ཐེམ་སྐས། །
གསུམ་གྱི་སྐར་མ་ཐམས་ཅད་ཉིན་ཞག་གཅིག་གིས་བརྩི་ནུས་པའི་རྫུ་འཕྲུལ་ཆེན་པོ་མོ་འགལ་གྱི་བུ་ལྟ་བུ་བྱེ་བ་ཁྲག་
ཁྲིག་བརྒྱ་སྟོང་གིས་ལོ་བྱེ་བ་ཁྲག་ཁྲིག་བརྒྱ་སྟོང་དུ་ལས་གཞན་མི་བྱེད་པར་བརྩིས་ཀྱང་གྲངས་ཆ་ཙམ་ཡང་ཆོད་
པར་མི་འགྱུར་ན། འདུས་པ་གཉིས་པ་དང་གསུམ་པའི་གྲངས་ལྟ་ཅི་སྨོས། ཉན་ཐོས་གྲངས་མེད་པ་དེ་ཐམས་
ཅད་ཀྱང་འོད་འདོམ་གང་བ་མངོན་པར་ཤེས་པ་དང་ལྡན་པ་ཤ་སྟག་གོ ། བྱང་ཆུབ་སེམས་དཔའི་འཁོར་ནི་
གྲངས་མེད་ཅིང་དཔག་ཏུ་མེད་པ་ཡོན་ཏན་མཐའ་ཡས་པ་དང་ལྡན་པ་ཤ་སྟག་སྟེ། དེ་ཡང་ཀུན་མཉམ་པའི་
བྱམས་པ་ཆེན་པོ་ཚད་མེད་པ་དང་ལྡན་པ། ཡེ་ཤེས་རྒྱ་མཚོ་ཆེན་པོ་དང་མཚུངས་པ། ཏིང་ངེ་འཛིན་རི་རབ་
དང་མཚུངས་པ། ཤེས་རབ་ཉི་ཟླ་དང་མཚུངས་པ། ཚོགས་གཉིས་བསགས་པ་ཆུ་གཏེར་དང་མཚུངས་པ།
བཟོད་པ་ཆེན་པོ་ས་དང་མཚུངས་པ། ཉོན་མོངས་པའི་དྲི་མ་འཁྲུད་པའི་ཕྱིར་ཆུ་ལྟ་བུ། ལས་དང་ཉོན་མོངས་
པའི་ལྗོན་ཤིང་སྲེག་པར་བྱེད་པའི་ཕྱིར་མེ་ལྟ་བུ། འཇིག་རྟེན་གྱི་ཚུལ་ལ་མི་ཆགས་པའི་ཕྱིར་རླུང་ལྟ་བུ། ཆོས་
ཐམས་ཅད་རང་བཞིན་གྱིས་མི་དམིགས་པ་ཁོང་དུ་ཆུད་བའི་ཕྱིར་ནམ་མཁའ་ལྟ་བུ། འཁོར་བའི་སྐྱོན་གྱིས་མ་
གོས་བའི་ཕྱིར་པདྨ་ལྟ་བུ། ཆོས་ཀྱི་སྒྲ་ཆེན་པོ་སྒྲོགས་པའི་ཕྱིར་འབྲུག་སྒྲ་ལྟ་བུ། ཆོས་ཀྱི་ཆར་འབེབས་པའི་ཕྱིར་
སྤྲིན་ཆེན་པོ་དང་འདྲ་བ། ཚོགས་ཆེན་པོ་ཟིལ་གྱིས་གནོན་པའི་ཕྱིར་ཁྱུ་མཆོག་དང་འདྲ་བ། སེམས་ཤིན་ཏུ་དུལ་
པའི་ཕྱིར་གླང་པོ་ཆེ་དང་འདྲ་བ། ལུས་སེམས་མཆོག་ཏུ་དུལ་པའི་ཕྱིར་རྟ་ཅང་ཤེས་དང་འདྲ་བ། མི་མཐུན་
ཕྱོགས་ལ་འཇིགས་པ་མེད་པའི་ཕྱིར་སེངྒེ་དང་འདྲ་བ། སེམས་ཅན་གདུང་བ་ལས་སྐྱོབ་པའི་ཕྱིར་ཤིང་ནྱ་གྲོ་དྷ་ལྟ་
བུ། ཕས་ཀྱི་རྒོལ་བས་མི་བསྐྱོད་པའི་ཕྱིར་རི་རབ་ལྟ་བུ། བྱམས་པ་ཆེན་པོ་ཚད་མེད་པ་བསྒོམས་པའི་ཕྱིར་ནམ་
མཁའ་ལྟ་བུ། དག་པའི་ཆོས་སྒྲུབ་པའི་སྔོན་དུ་འགྲོ་བའི་ཕྱིར་ཚངས་པ་ཆེན་པོ་ལྟ་བུ། གནས་སུ་གསོག་པ་མེད་
པའི་ཕྱིར་བྱ་ལྟ་བུ། ཕ་རོལ་གྱི་སྡེ་འཇོམས་པའི་ཕྱིར་ནམ་མཁའ་ལྡིང་ལྟ་བུ། འཇིག་རྟེན་ན་འབྱུང་བར་དཀའ་
བའི་ཕྱིར་ཨུ་དུམ་ཝ་ར་དང་ཆོས་མཚུངས་ཤིང་། ཆོས་ཀྱི་རྔ་ཆེན་པོ་བརྡུང་བ། ཆོས་ཀྱི་དུང་འབུད་པ། ཆོས་ཀྱི་
རྒྱལ་མཚན་བསྒྲེང་བ། ཆོས་ཀྱི་བ་དན་འཛིན་པ། ཆོས་ཀྱི་སྒྲོན་མེ་འབར་བར་བྱེད་པ། སངས་རྒྱས་བྱེ་བ་ཁྲག་
ཁྲིག་བརྒྱ་སྟོང་ཕྲག་མང་པོ་ལ་དགེ་བའི་རྩ་བ་བསྐྱེད་པ། སངས་རྒྱས་ཐམས་ཅད་ཀྱིས་བསྔགས་པ། ཚུལ་ཁྲིམས་
རྣམ་པར་དག་པ། ཐོས་པ་རྒྱ་མཚོ་ལྟ་བུར་གྱུར་པ། རྒྱལ་སྲས་རེ་རེ་ཡང་དཔག་ཚད་བྱེ་བ་བརྒྱ་སྟོང་གི་འོད་དང་
345

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྡན་ཅིང་། སྲས་ཀྱི་ཐུ་བོ་སྤྱན་རས་གཟིགས་དང་མཐུ་ཆེན་ཐོབ་གཉིས་ཀྱི་འོད་ནི་འཇིག་རྟེན་གྱི་ཁམས་དེ་ཁོར་
ཡུག་ཏུ་ཁྱབ་པའོ། ། འདི་སྐད་ཅེས་བྱ་སྟེ། ཡེ་ཤེས་རྒྱ་མཚོ་ཆེར་གནས་ཤིང་། ། སྙིང་སྟོབས་རྒྱ་མཚོས་གོ་
བགོས་ཏེ། ། རྒྱལ་བ་རྒྱ་མཚོའི་ཞབས་དྲུང་དུ། ། ཐོས་པ་རྒྱ་མཚོ་ངོམས་མེད་ཚོལ། ། མ་ལུས་ཆོས་ཚུལ་ཚོལ་
ལ་རབ་ཏུ་མཁས། ། འཇིག་རྟེན་འདས་པའི་གཏམ་གྱི་སྙིང་པོ་རྟོགས། ། ཆོས་ཀྱི་གཏམ་ལ་ནམ་ཡང་འཇིགས་
པ་མེད། ། རྟག་ཏུ་སེམས་ཅན་གྲོལ་བར་བྱེད་ལ་བརྩོན། ། འདྲེན་པའི་གཙོ་བོ་འོད་དཔག་མེད། ། ཐུབ་
མཆོག་དེ་ཡི་རིགས་སྐྱེས་ཤིང༌། ། རྒྱལ་བའི་གདུང་འཚོབ་གྲངས་ལྡན་དཔལ། ། དག་ཞིང་རྒྱལ་བའི་སྲས་
རྣམས་བསྔགས། ། དེ་དག་ནི་འཁོར་གྱི་ཉན་ཐོས་དང་བྱང་ཆུབ་སེམས་དཔའི་ཡོན་ཏན་ཕྱོགས་ཙམ་བརྗོད་པའི་
སྐབས་སོ།/དེ་ལྟ་བུའི་སྣོད་བཅུད་ཀྱི་ཡོན་ཏན་ཕུལ་དུ་བྱུང་བ་དང་ལྡན་པའི་ཞིང་མཆོག་དེའི་དབུས་ན་བྱང་ཆུབ་
ཀྱི་ཤིང་གི་དབང་པོ་ཆེན་པོ་འཕང་དུ་དཔག་ཚད་སྟོང་དྲུག་བརྒྱ་ཡོད་པ། ཡལ་ག་དང་ལོ་མ་དང་འདབ་མ་རྣམས་
དཔག་ཚད་བརྒྱ་བརྒྱ་ཚུན་ཆད་དུ་འཕྱང་བ། རྩ་བའི་སྦོམ་དང་ཁྲུ་ན་དཔག་ཚད་ལྔ་བརྒྱ་ཡོད་པ། ལོ་མ་དང་མེ་
ཏོག་དང་འབྲས་བུ་རྒྱུན་དུ་འཕྱང་ཞིང་ཁ་དོག་ཐ་དད་པ་བརྒྱ་སྟོང་དུ་མ་དང་ལྡན་པ་དང་། ལོ་འབྲས་མེ་ཏོག་
རྣམས་ཀྱང་ཐ་དད་པ་དུ་མ་ཅན་ནོ། ། ཟླ་བ་ལྟར་སྣང་བའི་ནོར་རྩ་རིན་པོ་ཆེས་ཡོངས་སུ་གསལ་བ། རྒྱ་མཚོའི་
ནང་། རིན་པོ་ཆེ་དང་། བརྒྱ་བྱིན་གྱིས་སོགས་པའི་ནོར་བུ་རིན་པོ་ཆེས་སྤྲས་ཤིང་། ཡིད་བཞིན་གྱི་ནོར་བུ་རིན་
པོ་ཆེས་གང་བ། ཤིང་དེ་ལ་གསེར་གྱི་སྐུད་པ་དང་སེ་མོ་དོ་དང་རིན་པོ་ཆེའི་ཆུན་པོ་དང་དོ་ཤལ་ཚིག་རྐྱང་དང་མུ་
ཏིག་དཀར་དམར་གྱི་ཕྲེང་བ་དང་། སེངྒེའི་ཁ་ནས་འཕྱང་པའི་སྐ་རགས་དང་། རིན་པོ་ཆེ་སྣ་ཚོགས་པའི་དྲ་བ་
དང་དྲིལ་བུ་གཡེར་ཁ་དང་གཡུང་དྲུང་དང་ཟླ་གམ་ལ་སོགས་པ་རྣམ་པ་དུ་མས་བརྒྱན་པའོ། ། བྱང་ཆུབ་ཀྱི་ཤིང་
དེ་རླུང་གིས་བསྐྱོད་པ་ན་སྒྲ་དབྱངས་འབྱུང་བ་དེས་འཇིག་རྟེན་གྱི་ཁམས་ཚད་མེད་པ་རྣམས་ཀྱང་གོ་བར་བྱེད་ལ།
གང་གིས་ཤིང་དེའི་སྒྲ་ཐོས་པ་དང་མཐོང་བ་དང་དྲི་ཚོར་བ་དང་འབྲས་བུ་མྱོང་བ་དང་དེའི་འོད་ཀྱིས་རེག་པ་དེ་
ཐམས་ཅད་ནི་བྱང་ཆུབ་ཀྱི་བར་དུ་མིག་དང་རྣ་བ་དང་སྣ་དང་ལྕེ་དང་ལུས་ཀྱི་ནད་མི་འབྱུང་ངོ་། ། ཤིང་དེ་ཡིད་
ལ་སེམས་པ་དེ་དག་ཀྱང་བྱང་ཆུབ་ཀྱི་བར་དུ་སེམས་གཡེང་བ་ཅན་དུ་མི་འགྱུར་རོ། ། འདི་སྐད་ཅེས་བྱ་སྟེ།
མང་མང་བསོད་ནམས་ས་ཆེན་ལས་འཁྲུངས་པའི། ། བཟང་བཟང་བྱང་ཆུབ་ཤིང་གི་དབང་པོ་ནི། ། ལྡེམ་
346

༄༅། ། བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་བགྲོད་པའི་ཐེམ་སྐུས། །
ལྡེམ་ཡལ་ག་ལོ་མ་འབྲས་ལྡན་ཅིང་། ། སྙན་སྙན་ཆོས་ཀྱི་སྒྲ་དབྱངས་ཀུན་ནས་སྒྲོགས། ། དགོས་འདོད་འདོད་
རྒུ་འབྱུང་བའི་གནས། ། མ་ལུས་ལུས་ཅན་རྨོངས་སེལ་བའི། ། རིན་ཆེན་ཆེན་པོ་སྣ་ཚོགས་དང༌། ། རབ་
བཀྲ་བཀྲ་བའི་གོས་ཀྱིས་བརྒྱན། ། དེ་དག་ནི་བྱང་ཆུབ་ཀྱི་ཤིང་གི་ཡོན་ཏན་བརྗོད་པའི་སྐབས་སོ། བྱང་ཆུབ་ཀྱི་
ཤིང་གི་དབང་པོ་དེའི་དྲུང་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་
དཔག་ཏུ་མེད་པ་བཞུགས་ཏེ་འཚོ་ཞིང་བཞེས་ལ་ཆོས་སྟོན་ཏོ། ། དེ་ཡང་སྐུ་ཚེ་བསྐལ་བ་བྱེ་བ་ཁྲག་ཁྲིག་བརྒྱ་སྟོང་
འདི་སྙེད་ཅིག་ཐུབ་པོ་ཞེས་སྐུ་ཚེའི་ཚད་ཀྱི་མཐའ་རྟོགས་མི་ནུས་པའི་ཕྱིར་ཚེ་དཔག་མེད་ཅེས་བྱ་ལ། སངས་རྒྱས་
ཀྱི་ཞིང་བྱེ་བ་ཁྲག་ཁྲིག་གངྒཱའི་ཀླུང་གི་བྱེ་མ་སྙེད་རྣམས་ནི་སྐུའི་འོད་ཀྱིས་ཁྱབ་ཅིང་སྣང་བའི་ཕྱིར་འོད་དཔག་མེད་
དང་སྣང་བ་མཐའ་ཡས་ཞེས་བྱའོ། ། འོན་ཀྱང་གདུལ་བྱའི་ངོ་བོར་འོད་འདོམ་གང་བ་སོགས་སུ་སྟོན་པ་ནི་སྲིད་
ལ། འོད་ཀྱིས་ཞིང་གཞན་དག་ཏུ་ཁྱབ་ཀྱང་ཐ་མལ་བས་ནི་མཐོང་མི་ནུས་སོ། ། འོད་དེ་ནི་ཤེལ་གོང་ལྟར་དྲི་མ་
མེད་ཅིང་ནམ་མཁའི་ཁྱོན་ལྟར་ཤིན་ཏུ་རྒྱ་ཆེ་བ། ལུས་ལ་བདེ་བ་དང་སེམས་ལ་དགའ་བ་བསྐྱེད་ཅིང་། གང་ལ་
རེག་པའི་སེམས་ཅན་རྣམས་ནི་མཆོག་ཏུ་དགའ་བར་བྱེད་པའོ། ། དེ་ལྟར་འོད་ཟེར་གྱི་ཕུང་པོ་ཆེན་པོ་མཐའ་
ཡས་ཤིང་རོལ་བའི་མཚོས་གསེར་གྱི་རི་རྣམས་ལ་འཁྱུད་པ་བཞིན་དུ་ཡོངས་སུ་བསྐོར་བའི་སྐུའི་གཟི་འོད་ཀྱིས་ཉན་
ཐོས་དང་བྱང་ཆུབ་སེམས་དཔའི་འཁོར་ཚོགས་ཐམསཅད་ཟིལ་གྱིས་མནན་ནས་མངོན་པར་འཕགས་ཏེ་ལྷམ་མེ་
ལྷང་ངེ་ལྷན་ནེར་ཕྱོགས་ཀུན་ཏུ་གསལ་པར་སྣང་བ་ནི་རིའི་རྒྱལ་པོ་རི་རབ་ཐམས་ཅད་ཀྱི་དབུས་ན་མངོན་པར་
འཕགས་ཤིང་མཐོ་བ་བཞིན་ནོ། ། རྒྱལ་བ་དེའི་སྐུ་ནི་བསོད་ནམས་ཀྱི་ཚོགས་དཔག་ཏུམེད་པས་བསྐྲུན་པའི་
མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུས་ནི་རྣམ་པར་སྤྲས། སྟོན་དུས་ཀྱི་ཟླ་བ་
སྤྲིན་བྲལ་ནམ་མཁའི་དབུས་ན་རྒྱུ་སྐར་ཚོགས་ཀྱིས་བསྐོར་ནས་ལྷམ་མེར་མངོན་པར་འཕགས་པ་ལྟར་མཚན་དཔེ་
གསལ་རྫོགས་ཀྱིས་སྤྲས་པའི་སྐུ་མཆོག་ཡོན་ཏན་ཚོགས་ཀྱིས་ཕྱུག་པའི་བྱང་ཆུབ་སེམས་དཔའི་འཁོར་དཔག་ཏུ་
མེད་པས་བསྐོར་བའི་དབུས་ན་རབ་ཏུ་བརྗིད་ཅིང་མཛེས་པས་ནི་མངོན་པར་འཕགས། ཤིན་ ཏུ་དུལ་བའི་ཁྱུ་
མཆོག་པ་ཡང་བརྒྱ་སྟོང་གི་རྗེས་སུ་འབྲང་བ་དང་བཅས་པ་ལྟར་རྫུ་འཕྲུལ་མངོན་ཤེས་སོགས་ཀྱིས་རྩེ་བའི་དགྲ་
བཅོམ་པའི་ཚོགས་ཀྱིས་ནི་མདུན་དུ་བདར། སྟོབས་བཅུ་དང་ཤེས་བྱ་ཐམས་ཅད་ལ་ཆགས་ཐོགས་མི་མངའ་བའི་
347

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡེ་ཤེས་དང་། ཟད་མི་ཤེས་པའི་སྤོབས་པ་རྒྱུན་མི་ཆད་པ་དང་། མཐའ་ཡས་པའི་འགྲོ་བའི་དོན་མཛད་པའི་
ཐུགས་རྗེ་ཆེན་པོ་ནི་རྟག་ཏུ་མངའ། རི་དྭགས་ཀྱི་རྒྱལ་པོ་སེངྒེས་འཁོར་གྱི་ཚོགས་ནང་དུ་བག་ཚ་བ་མེད་པར་སྒྲ་
སྒྲོགས་པ་ལྟར་གྲངས་མེད་པའི་འཁོར་གྱི་དབུས་སུ་མི་འཇིགས་པ་བཞིས་འཇིགས་པ་མེད་པར་ཟབ་ཅིང་རྒྱ་ཆེ་བའི་
ཆོས་ཀྱི་སྒྲ་ཆེན་པོ་ནི་རྒྱུན་མི་ཆད་དུ་སྒྲོགས་པ་སྟེ། དེ་ལྟ་བུའི་ཚུལ་གྱིས་འགྲོ་བ་མཐའ་དག་མངོན་མཐོ་དང་ངེས་
ལེགས་ཀྱི་གོ་འཕང་ལ་འགོད་པར་མཛད་དོ། ། དེ་ལ་འདི་སྐད་ཅེས་བྱ་སྟེ། རབ་འབྱམས་ཚོགས་གཉིས་ལས་
འཁྲུངས་པའི། ། རབ་མཛེས་མཚན་དཔེས་སྤྲས་པའི་སྐུ། ། རབ་དམར་བྱི་རུའི་ལྷུན་པོ་བཞིན། ། རབ་མང་
འཁོར་གྱི་དབུས་ན་མཛེས། ། བདེ་བ་ཅན་གྱི་ཞིང་ན་འགྲོ་བའི་སྐྱབས། ། ལྗོན་ཤིང་དབང་པོའི་དྲུང་ན་འོད་
དཔག་མེད། ། རྒྱ་ཆེན་འཁོར་ཚོགས་དབུས་ན་བརྗིད་པའི་སྐུ། ། མཐའ་ལས་བསོད་ནམས་ཕུང་པོ་ཁྱོད་ལ་
འདུད། ། རབ་མཐོ་རི་ཡི་དབང་པོ་ནི། ། རབ་རྒྱས་ཟླ་བའི་བཞིན་འཛིན་ཅིང་། ། རབ་མཛེས་ཨུཏྤལ་སྔོན་
པོའི་མིག། ། རབ་ཏུ་ལྡན་ན་ཁྱོད་དང་མཚུངས། ། འོད་ཀྱིས་དཔག་ཡས་ཞིང་རྣམས་ཀུན་ཏུ་ཁྱབ། ། མཁྱེན་
པའི་ཡེ་ཤེས་ཤེས་བྱ་ཡོངས་ལ་ཁྱབ། ། ཐུགས་རྗེ་རིས་ལ་འགྲོ་ལ་རྗེས་སུ་ཁྱབ། ། འཕྲིན་ལས་འཇུག་པ་སྲིད་
མཐའི་བར་དུ་ཁྱབ། ། རབ་མང་འགྲོ་བ་འདི་ཀུན་གྱིས། ། རབ་གསལ་ཉི་ཟླའི་སྒྲོན་ཐོགས་ནས། ། རབ་ཏུ་
འབད་དེ་བཙལ་བྱས་ཀྱང་། ། རབ་མཆོག་ཁྱོད་འདྲ་ག་ལ་རྙེད། ། མི་མཇེད་ཞིང་འདིའི་ཡོན་ཏན་མ་ལུས་
པོ། ། ཁྱོད་ཀྱིས་བསྡུས་ནས་བདག་གིས་མཛད་པའི་ཕྱིར། ། ཁྱོད་ཞིང་ཡོན་ཏན་བཀོད་པ་རྫོགས་གྱུར་ཏེ། །
ཞིང་འདི་སྙིགས་མ་ལྔ་ཡིས་སྦགས་སམ་སྙམ། ། རབ་འབྱམས་དག་པའི་ཞིང་མཆིས་ཀྱང་། ། རབ་མང་སྙིགས་
དུས་འགྲོ་འདི་ཀུན། ། རབ་མཆོག་ཞིང་དེར་འོངས་འདོད་ཀྱིས། ། རབ་ཏུ་བརྩེ་བའི་ཐུགས་རྗེས་དྲོངས། ༈
མང་མང་འགྲོ་ལ་རྗེས་བརྩེ་ཐུགས་རྗེ་ཡིས། ། མང་མང་སྨོན་ལམ་བཏབ་པའི་འབྲས་སྨིན་པ། ། མང་མང་བདེ་
སྐྱིད་ཀུན་གྱི་འབྱུང་གནས་དེར། ། མང་མང་གསོལ་འདེབས་བདག་ཀྱང་འཁྲིད་ཅིག་ཀྱེ། ། དེ་དག་ནི་ཞིང་གི་
གཙོ་བོའི་ཡོན་ཏན་ཕྱོགས་ཙམ་བརྗོད་ཅིང་ཡིད་ཀྱི་རེ་བ་གསོལ་བའི་སྐབས་སོ། ། ཞིང་གི་ཡོན་ཏན་རྒྱས་པར་ནི་
ཞིང་བཀོད་ཀྱི་མདོ་ལས་ཤེས་པར་བྱ་ཞིང་། དེ་ལྟར་ཤེས་པར་བྱས་ནས་དེར་སྐྱེ་འདོད་ཀྱི་འདུན་པ་ཡང་ཡང་
སྦྱངས་པའི་ཕན་ཡོན་ནི། མདོ་དེ་ཉིད་ལས། གང་གིས་ཕྲ་རབ་རྡུལ་སྙིང་འཇིག་རྟེན་ཁམས། ། བཤིག་ཅིང་
348

༄༅། ། བདེ་བ་ཅན་གྱི་ཞིང་གི་བཀོད་པའི་ཡོན་ཏན་བརྗོད་པ་ཞིང་དེར་བགྲོད་པའི་ཐེམ་སྐས། །
བཤགས་ཏེ་རྡུལ་དུ་བྱས་གྱུར་པ། ། དེ་བས་མང་བའི་འཇིག་རྟེན་ཁམས་རྣམས་ནི། ། རིན་ཆེན་བཀང་སྟེ་སྦྱིན་
པ་བྱིན་པས་ནི། ། གང་གིས་འོད་དཔག་མེད་པའི་འོད་མཚན་དང་། ། བདེ་བ་ཅན་གྱི་ཡོན་ཏན་ཁྱད་འཕགས་
རྣམས། ། མཐོང་ན་དགའ་སྟེ་ཐལ་མོ་སྦྱོར་བྱེད་པ། ། བསོད་ནམས་འདི་ཡི་ཆར་ཡང་འགྱུར་མ་ཡིན། །
ཞེས་པ་ནས། གང་གི་བདེ་བ་ཅན་གྱི་འཇིག་རྟེན་གྱི། ། མིང་ཐོས་པ་ཡི་བསོད་ནམས་དེ་ལ་ནི། ། ཞིང་མཆོག་
ཐ་གྲུ་ཆེན་པོ་དེ་དག་ཀུན། ། ཆ་དང་དཔར་ཡང་འབྱུང་བ་མ་ཡིན་ནོ། ། ཞེས་གསུངས་པ་རྣམས་སོ། ། ཞིང་
དེར་སྐྱེ་བའི་རྒྱུ་ནི་གོང་དུ་བརྗོད་པ་ལྟར་ཏེ། དེ་རྣམས་ཀྱི་ནང་ནས་མདོ་དང་གཟུངས་ཀྱི་རྟོག་པ་ལས་གསུངས་
ཚུལ་ནི། སྨན་བླའི་མདོ་ལས། སྨན་བླའི་མཚན་བརྗོད་ན་བདེ་བ་ཅན་དུ་སྐྱེ་བ་དང་། བཟང་སྤྱོད་ལས། སྨོན་
ལམ་དེ་བརྗོད་ན་བདེ་བ་ཅན་དུ་སྐྱེ་བ་དང་། གདུགས་དཀར་ཀྱི་སྲུང་འཁོར་གྱི་ཕན་ཡོན་གྱི་སྐབས་སུ་དེ་བསྒྲགས་
ན་བདེ་བ་ཅན་དུ་སྐྱེ་བ་དང་། རྣམ་པར་རྒྱལ་མའི་རྟོག་པ་གཟུངས་ཀྱི་ཕན་ཡོན་བརྗོད་པ་ལས། གཟུངས་ཀྱི་ཆོ་
ག་དང་གཟུངས་དེ་བརྗོད་ན་བདེ་བ་ཅན་དུ་སྐྱེ་བར་འགྱུར་རོ་ཞེས་གསུངས་པ་ལྟ་བུ་སྟེ་གཞན་ཡང་མང་ངོ་། །
དེར་སྐྱེ་བའི་ཐབས་སམ་རྒྱུ་སྨོན་ལམ་ནི། རྗེ་ཉིད་ཀྱིས་མཛད་པའི་བདེ་བ་ཅན་གྱི་སྨོན་ལམ་རྒྱས་པ་ཡོངས་གྲགས་
དང་། བསྡུ་ན། ནམ་ཞིག་ཚེ་ཡི་འདུ་བྱེད་གཏོང་བ་ན། ། ཞེས་སོགས་ཀྱི་ཚིགས་བཅད་གཉིས་དང་། བཟང་
སྤྱོད་ལས། བདག་ནི་འཆི་བའི་དུས་བྱེད་གྱུར་པ་ན། ། ཞེས་པ་ནས། སེམས་ ཅན་རྣམས་ལ་ཕན་པ་མང་
བགྱིད་ཤོག ། ཅེས་པའི་བར་གྱི་ཚིགས་བཅད་བཞིའོ། ། ཚུལ་འདིར་ཚུལ་བཞིན་བདག་གིས་རབ་འབད་
པའི། ། རྣམ་དཀར་རྣམ་མང་ཇི་སྙེད་མཆིས་པ་ཀུན། ། སྐྱེ་ཞིང་སྐྱེ་བར་དག་པའི་ཞིང་སྐྱེས་ནས། ། མྱུར་
བར་མྱུར་དུ་སངས་རྒྱས་ཐོབ་ཕྱིར་བསྔོ། ། ཞེས་པ་འདི་ཡང་ཤཱཀྱའི་བཙུན་པ་གྲགས་པ་བཤད་སྒྲུབ་ཀྱིས་དད་པས་
ཅོ་ནེ་དགོན་ཉིད་དུ་བསྒྲིགས་པའི་ཡེ་གེ་བ་ནི་ཏཱ་ཡི་ལ་ལུང་བློ་བཟང་དོན་གྲུབ་པོ། ། ། ། མངྒ་ལཾ། །
349

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་
པའི་སྐོར་འགའ་ཞིག་བཅས་བཤད་པ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། མཚུངས་མེད་སྟོབས་བཅུའི་རྩལ་ཀུན་རབ་རྫོགས་མ་འདྲེས་བཅོ་བརྒྱད་གཡུ་
རལ་གསིག ། སོ་སོ་ཡང་དག་རིག་པའི་མཆེ་གཙིགས་མི་འཇིགས་རྣམ་བཞིའི་སྤར་ཁྱིམ་གདེངས། ། ཆོས་ཕུང་
བརྒྱད་ཁྲིའི་ང་རོ་ཆེར་བསྒྲགས་མུ་སྟེགས་གླང་པོའི་སྙིང་འགས་པ། ། སྔོན་མེད་སྨྲ་བའི་སེངྒེ་ཆེན་པོ་སྟོན་པ་དེ་ལ་
གུས་ཕྱག་འཚལ། ། ངེས་པའི་དོན་དུ་སྤངས་རྟོགས་མཐར་ཕྱིན་ཀྱང་། ། གྲངས་མེད་ཞིང་དུ་སེམས་དཔའི་
རྣམ་རོལ་གྱིས། ། རྒྱལ་བའི་མཛད་པ་སྒྲུབ་པའི་འཁུར་བཞེས་པ། ། འཕགས་པ་ཉེ་བའི་སྲས་ཆེན་བརྒྱད་ལ་
འདུད། ། སྙིང་སྟོབས་ཕུལ་བྱུང་རྒྱལ་དང་དེ་ཡི་སྲས། ། ཉན་ཐོས་ཚུལ་གྱིས་ཐུབ་བསྟན་སྤེལ་མཁས་པ། །
ཤཱ་རིའི་ བུ་ སོགས་ ཉན་ ཐོས་ མཆོག་ བརྒྱད་ དང་། ། གཏད་ རབས་ བདུན་ སོགས་ ཉན་ རང་ ཀུན་ ཀྱང་
བསྔགས། ། རྒྱལ་བས་ལུང་བསྟན་ཤིང་རྟ་ཆེ་གཉིས་སོགས། ། འཕགས་ཡུལ་མཁས་ཤིང་གྲུབ་པ་ཐམས་ཅད་
དང༌། ། བློ་ བཟང་ རྒྱལ་ བ་ གཉིས་ པ་ ཡབ་ སྲས་ སོགས། ། བོད་ ཡུལ་ བཤེས་ གཉེན་ རིམ་ པར་ བྱོན་ ལ་
འདུད། ། གང་དག་རྣམ་མང་ལེགས་བཤད་དོན་གཉེར་ཞིང་། ། བློ་གྲོས་པདྨོ་རྒྱས་འདོད་དེ་དག་ཆེད། །
སྣ་ཚོགས་གཞུང་དོན་སྙིང་པོ་ཐོར་བུ་འགའ། ། རང་ཉིད་བརྗོད་འདོད་དབང་གིས་དགོད་པར་བྱ། ། དེ་ལ་
འདིར་བཤད་པར་བྱ་བ་ལ་གསུམ། བདག་ཅག་གི་སྟོན་པའི་མཛད་པ་བཅུ་གཉིས་ཇི་ལྟར་མཛད་པ། བསྟན་
པའི་གནས་ཚད། དེ་ལས་འཕྲོས་པའི་རྣམ་གཞག་བཤད་པའོ། ། དང་པོ་ལའང་གསུམ། བསྐལ་བའི་རྣམ་
གཞག སྟོན་པས་དང་པོར་ཐུགས་བསྐྱེད་ཅིང་བར་དུ་ཚོགས་བསགས་ཚུལ། སངས་རྒྱས་ནས་མཛད་པ་བཅུ་
གཉིས་བསྟན་ཚུལ་ལོ། ། དང་པོ་ལ་གཟུགས་ཀྱི་བསྐལ་བའི་བར་གྱི་རྩོམ་གཞི་ནི་རྡུལ་ཕྲ་རབ་བདུན་ལ་རྡུལ་ཕྲན་
350

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
གཅིག དེ་བཞིན་དུ་ལྕགས་རྡུལ། ཆུ་རྡུལ། རི་བོང་གི་རྡུལ། ལུག་རྡུལ། གླང་རྡུལ། ཉི་ཟེར་རྡུལ། སྲོ་མ་
དང་། ཤིག་དང་། སོར་ཚིག་རྣམས་སྔ་མ་བདུན་འགྱུར་ལ་ཕྱི་མ་རེ་དང་། སོར་ཉེར་བཞི་ལ་ཁྲུ་གང༌། དེ་བཞི་
ལ་འདོམ་གང་། དེ་ལྔ་བརྒྱ་ལ་རྒྱང་གྲགས། དེ་བརྒྱད་ལ་དཔག་ཚད་གཅིག་འབྱུང་བ་ཡིན་ཏེ། མཛོད་ལས།
གཟུགས་མིང་དུས་མཐའ་རྡུལ་མིག་དང་། ། སྐད་ཅིག་ཕྲ་རབ་རྡུལ་དང་ནི། ། རྡུལ་ཕྲན་དང་ནི་དེ་བཞིན་
དུ། ། ལྕགས་ཆུ་རི་བོང་ལུག་དང་གླང་། ། ཉི་ཉེར་རྡུལ་དང་སྲོ་མ་དང་། ། དེ་ལས་བྱུང་དང་དེ་བཞིན་
དུ། ། སོར་ཚིག་ཞེས་བྱ་གོང་བདུན་བསྒྱུར། ། སོར་མོ་ཉི་ཤུ་བཞི་ལ་ཁྲུ། ། ཁྲུ་བཞི་ལ་ནི་གཞུ་གང་ངོ༌། ། དེ་
ལ་ལྔ་བརྒྱ་རྣམས་ལ་ནི། ། རྒྱང་གྲགས་དེ་ལ་དགོན་པར་འདོད། ། དེ་བརྒྱད་དཔག་ཚད་ཅེས་བྱའོ། ། ཞེས་
དང༌། ལོ་ཟླ་ཞག་གསུམ་སོགས་དུས་ཀྱི་བསྐལ་བའི་རྩོམ་གཞི་ནི་འཆད་པ་ལྟར། སྐད་ཅིག་མ་བརྒྱ་ཉི་ཤུ་ལ།
ཞེས་པ་ནས། ཟླ་བ་བཅུ་གཉིས་ལ་ལོ་གཅིག ཞེས་པའི་བར་གྱིས་རྩོམ་གཞི་བཤད་ནས། བསྐལ་པ་རྣམ་པ་མང་
བཤད་པ། ། འཇིག་པའི་བསྐལ་བ་དམྱལ་བ་ཡི། ། སྲིད་པ་མེད་ནས་སྣོད་ཟད་པ། ། འཆགས་པ་དང་པོའི་
རླུང་ནས་ནི། ། དམྱལ་བའི་སྲིདཔའི་བར་དུའོ། ། བར་གྱི་བསྐལ་བ་དཔག་མེད་ནས། ། ཚེ་ལོ་བཅུ་བའི་
བར་དུའོ། ། དེ་ནས་ཡར་སྐྱེ་མར་བྲི་བའི། ། བསྐལ་པ་གཞན་ནི་བཙཱ་བརྒྱད་དང་། ། ཡར་སྐྱེ་བ་ནི་གཅིག་
ཡིན་ཏེ། ། དེ་ལྟར་འཇིག་རྟེན་ཆགས་པ་འདི། ། བར་གྱི་བསྐལ་བ་ཉི་ ཤུར་གནས། ། ཆགས་པ་དང་ནི་
འཇིག་པ་དང་། ། ཞིག་ནས་འདུག་པ་དག་མཉམ་མོ། ། དེ་དག་བརྒྱད་ཅུ་ལ་བསྐལ་ཆེན། ། ཞེས་པས་
བསྐལ་བའི་རྣམ་གཞག་འཆད་དེ། སྤྱིར་དག་པའི་ཞིང་གི་བསྐལ་བ་དང་། མ་དག་པའི་ཞིང་གི་བསྐལ་པ་གཉིས་
ཡོད་ཀྱང་། འདིར་མ་དག་པའི་ཞིང་གི་བསྐལ་བའི་དབྱེ་བ་བཤད་པ་གཙོ་ཆེ་ལ། དེ་ལ་ འཆགས་བསྐལ་
གནས་བསྐལ། འཇིག་བསྐལ། ཞིག་ནས་སྟོང་པའི་བསྐལ་པ་དང་བཞི་བཤད་ནས། གནས་བསྐལ་ནི་ཚེ་ལོ་
དཔག་མེད་ནས་བཅུ་བའི་བར་མར་འགྲིབ་བའི་མ་ཐོག་གཅིག་དང་། དེ་ནས་བརྒྱད་ཁྲིའི་བར་ཡར་སྐྱེ་མར་
འགྲིབ་ཀྱི་བར་ཁུག་བཅོ་བརྒྱད་དང་། དེ་ནས་མཐར་བརྒྱད་ཁྲིའི་བར་ཡར་འཕེལ་བའི་ཡ་ཐོག་གཅིག་སྟེ་གནས་
བསྐལ་ལ་བར་བསྐལ་ཉི་ཤུ། འཆགས་པ་ལ་ཉི་ཤུ། འཇིག་པ་ལ་ཉི་ཤུ། ཞིག་ནས་སྟོང་པའི་བསྐལ་པ་ལ་བར་
བསྐལ་ཉི་ཤུ་སྟེ་དེ་བཞི་ཡུན་ཚད་མཉམ་པར་བཤད། བར་བསྐལ་ཉི་ཤུ་བོ་ཚན་པ་བཞི་ལ་བར་གྱི་བསྐལ་པ་བརྒྱད་
351

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཅུ་འབྱུང་ཞིང་བརྒྱད་ཅུ་བསྡོམས་པའི་ཡུན་ལ་བསྐལ་པ་ཆེན་པོ་གཅིག་གོ་ཞེས་བསྟན་ཏེ་དོན་བསྡུས་པའོ། །
སྤྱིར་བསྐལ་བ་ལ་སྒྲོན་བསྐལ་དང་། མུན་བསྐལ་གཉིས་ཡོད་པས། སངས་རྒྱས་དངོས་སུ་བྱོན་ནས་མཛད་པ་
སྟོན་པ་ལ་སྒྲོན་བསྐལ་དང་། སངས་རྒྱས་ཀྱི་སྤྲུལ་བ་འབྱུང་ཡང་སངས་རྒྱས་དངོས་སུ་མི་འབྱོན་པའི་བསྐལ་བ་ལ་
མུན་བསྐལ་ཞེས་བརྗོད་དོ། ། བསྐལ་བཟང་ནས་ད་ལྟའི་བསྐལ་བ་འདི་སྒྲོན་བསྐལ་དང་། དེ་ནས་མུན་བསྐལ་
བསྐལ་བ་ཆེན་པོ་བཅུ་དྲུག་དེ་ནས་སྒྲོན་བསྐལ་བསྙེན་པ་ཆེན་པོ་ལ་སངས་རྒྱས་ཁྲི། དེ་ནས་མུན་བསྐལ་ཁྲི། དེ་
ནས་སྒྲོན་བསྐལ་བསྐལ་བ་སྐར་མ་ལྟ་བུ་ལ་སངས་རྒྱས་ཁྲི། དེ་ནས་མུན་བསྐལ་སུམ་བརྒྱ། དེ་ནས་སྒྲོན་བསྐལ་
ཡོན་ཏན་བཀོད་པ་ལ་སངས་རྒྱས་བརྒྱུད་ཁྲི་བཞི་སྟོང་འབྱུང་བར་བཤད་དེ། དེས་མཚོན་པས་གཞན་ཡང་མང་
ངོ༌། ། བསྐལ་བཟང་ནས་བསྐལ་བ་འདི་ལ་སངས་རྒྱས་སྟོང་དང་གཉིས། གསང་བ་བསམ་གྱིས་མི་ཁྱབ་པའི་
མདོ་ལས་སྟོང་། སྙིང་རྗེ་པད་དཀར་ལས་སྟོང་དང་ལྔའམ་དྲུག་འབྱུང་བར་བཤད་དོ། ། གཉིས་པ་ནི། སྟོན་
པས་དང་པོར་ཐུགས་བསྐྱེད་ཚུལ་ནི། དྲིན་ལན་བསབས་པའི་མདོ་ལས། སྟོན་པ་འདིས་སྔོན་དམྱལ་བའི་ཤིང་
རྟ་འདྲེན་པའི་གྱད་དུ་འཁྲུངས་པའི་ཚེ་གྲོགས་ལ་དམིགས་ནས་བྱང་ཆུབ་ཏུ་སེམས་བསྐྱེད་པ་དང་། ཡང་རྫ་
མཁན་གྱི་ཁྱེའུ་སྣང་བྱེད་དུ་གྱུར་པའི་ཚེ་དེ་བཞིན་གཤེགས་པ་ཤཱཀྱ་ཐུབ་པ་ཆེན་པོའི་དྲུང་དུ་ཐུགས་བསྐྱེད་པའི་
ཚུལ་དང་། དེ་ལས་གཞན་དུ་བཤད་པ་ཡང་ཡོད་དོ། ། ཚོགས་བསགས་ཚུལ་ནི། ཐུན་མོང་བ་ལྟར་ན།
མཛོད་ལས། རྣམ་གཟིགས་མར་མེ་རིན་ཆེན་གཙུག་ ། གྲངས་མེད་གསུམ་གྱི་ཐ་མར་འབྱུང་། ། དང་པོ་ཤཱཀྱ་
ཐུབ་པ་ཡིན། ། ཞེས་དང་། དེ་གྲངས་མེད་གསུམ་ལ་འཚང་རྒྱ། ། ཞེས་གསུངས་པ་ལྟར་སྟོན་པ་འདི་གཞོན་
ནུ་བརྩོན་འགྲུས་སྤྱོད་དུ་གྱུར་པའི་ཚེ། དེ་བཞིན་གཤེགས་པ་ཕུང་པོ་ཆེན་པོ་ནས་སངས་རྒྱས་གཙུག་ཏོར་ཅན་གྱི་
བར་སངས་རྒྱས་བདུན་ཁྲི་ལྔ་སྟོང་ལ་བསྙེན་བཀུར་ཏེ་གྲངས་མེད་དང་པོའི་ཚོགས་བསགས། དེ་རྗེས་ཚོང་དཔོན་
ཤེས་རབ་བཟང་བོར་གྱུར་པའི་དུས་སུ་དེ་བཞིན་གཤེགས་པ་དཀོན་མཆོག་ཡན་ལག་ནས་མར་མེ་མཛད་ཀྱི་བར་
སངས་རྒྱས་བདུན་ཁྲི་དྲུག་སྟོང་ལ་གྲངས་མེད་གཉིས་པའི་ཚོགས་བསགས། གཞོན་ནུ་ཆོས་ཀྱི་སྤྲིན་དུ་གྱུར་པའི་
ཚེ་སངས་རྒྱས་མར་མེ་མཛད་ནས་རྣམ་གཟིགས་ཀྱི་བར་བདུན་ཁྲི་བདུན་སྟོང་ལ་གྲངས་མེད་གསུམ་པའི་ཚོགས་
བསགས་པར་བཤད་ཅིང་། བརྒྱད་སྟོང་འགྲེལ་ཆེན་ལས་ནི། ཐེག་ཆེན་གྱི་དབང་དུ་མཛད་དེ་ཚོགས་སྦྱོར་
352

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
གཉིས་དང་ས་དང་པོ་ནས་གྲངས་མེད་དང་པོ། གཉིས་པ་ནས་བདུན་པའི་བར་གྲངས་མེད་གཉིས་པ། དག་པ་
ས་གསུམ་གྱི་སྐབས་སུ་གྲངས་མེད་གསུམ་པའི་ཚོགས་བསགས་ཞེས་གསུང་ས། ཐེག་དམན་ལྟར་ན་གྲངས་མེད་
གསུམ་གྱི་ཚོགས་རྣམས་ནི་ཚོགས་ལམ་གྱི་སྐབས་ཁོ་ནར་རྫོགས་པར་འདོད་དེ། རྒྱལ་པོ་གཞོན་ནུ་དོན་གྲུབ་ཏུ་
གྱུར་ཏེ་རབ་ཏུ་བྱུང་ནས་རྡོ་རྗེའི་གདན་དུ་སྦྱོར་ལམ་དྲོད་ནས་མི་སློབ་ལམ་གྱི་བར་གདན་ཐོག་གཅིག་ལ་མངོན་དུ་
བྱས་པར་འདོད་པའི་ཕྱིར་ཏེ། མཛོད་ལས། སྟོན་དང་བསེ་རུ་བྱང་ཆུབ་པར། ། བསམ་གཏན་མཐའ་རྟེན་
གཅིག་ལ་ཀུན། ། དེ་ཡི་སྔོན་དུ་ཐར་ཆ་མཐུན། ། ཞེས་གསུངས་པས་སོ། ། ཐེག་ཆེན་ལྟར་ན་སྔར་བཤད་པ་
བཞིན་གྲངས་མེད་གསུམ་དུ་ཚོགས་བསགས་པའི་མཐར་འོག་མིན་དུ་སངས་རྒྱས་དབང་པོའི་ཏོག་ཏུ་སངས་རྒྱས་
པའི་སྤྲུལ་སྐུ་ནི་ལྷའི་བུ་དམ་པ་ཏོག་དཀར་དུ་བཤད་ཅིང་། ཁ་ཅིག་ཏུ་ལོངས་སྐུ་རྣམ་པར་སྣང་མཛད་གངས་ཅན་
མཚོར་སངས་རྒྱས་པར་བཤད་དེ་ཚུལ་གཉིས་ཡོད་ལ། གྲངས་མེད་གསུམ་གྱི་ཁྱད་པར་འོག་ཏུ་འཆད་དོ། །
གསུམ་པ་ནི། ལང་གཤེགས་ལས། རིན་ཆེན་སྣ་ཚོགས་མཛེས་པ་ཡི། ། འོག་མིན་གནས་མཆོག་ཉམས་དགའ་
བར། ། ཡང་དག་རྫོགས་སངས་དེར་སངས་རྒྱས། ། སྤྲུལ་བ་བོ་གཅིག་འདིར་འཚང་རྒྱ། ། ཞེས་འབྱུང་བ་
ལྟར་སྔོན་ལ་འོག་མིན་དུ་ལོངས་སྐུར་སངས་རྒྱས་ནས་དེ་རྗེས་ཆོས་སྐུ་ལས་མ་གཡོས་པར་འཛམ་བུའི་གླིང་དུ་
མཛད་པ་བཅུ་གཉིས་ཀྱི་ཚུལ་རིམ་གྱིས་སྟོན་པ་ཡིན་ཏེ། རྗེ་བཙུན་བྱམས་མགོན་གྱིས་རྒྱུད་བླ་མ་ལས། ཐུགས་རྗེ་
ཆེན་པོས་འཇིག་རྟེན་མཁྱེན། ། འཇིག་རྟེན་ཀུན་ལ་གཟིགས་ནས་ནི། ། ཆོས་ཀྱི་སྐུ་ལས་མ་གཡོས་པར། །
སྤྲུལ་པའི་རང་བཞིན་སྣ་ཚོགས་ཀྱིས། ། སྐྱེ་བ་མངོན་པར་སྐྱེ་བ་དང༌། ། དགའ་ལྡན་གནས་ནས་འཕོ་བ་
དང་། ། ལྷུམས་སུ་ཞུགས་དང་བལྟམས་པ་དང་། ། བཟོ་ཡི་གནས་ལ་མཁས་པ་དང་། ། བཙུན་མོའི་འཁོར་
གྱིས་རོལ་བ་དང་། ། ངེས་འབྱུང་དཀའ་བ་སྤྱད་པ་དང་། ། བྱང་ཆུབ་སྙིང་པོར་གཤེགས་པ་དང་། ། བདུད་
སྡེ་བཅོམ་དང་རྫོགས་པར་ནི; ། བྱང་ཆུབ་ཆོས་ཀྱི་འཁོར་ལོ་བསྐོར། ། མྱ་ངན་འདས་པར་གཤེགས་མཛད་
ནས། ། ཡོངས་སུ་མ་དག་ཞིང་རྣམས་སུ། ། སྲིད་པ་ཇི་སྲིད་གནས་པར་སྟོན། ། ཞེས་གསུངས་ཤིང་། ཚིག་
རྐང་ཕྱི་མ་གཉིས་ཀྱིས་དེ་ལྟ་བུའི་མཛད་པ་བཅུ་གཉིས་ཀྱི་ཚུལ་ནི་ལན་གཅིག་ཙམ་མ་ཡིན་པར་འཁོར་བ་ཇི་སྲིད་
གནས་ཀྱི་བར་དུ་ཡང་ཡང་སྟོན་པར་བཤད་དོ། ། དེ་ཡང་དམ་པ་ཏོག་དཀར་གཅིག་ཙམ་མིན་གྱི། དགའ་ལྡན་
353

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱེ་བ་ཕྲག་བརྒྱ་ནས་དམ་པ་ཏོག་དཀར་ཡང་དེ་སྐད་ཅིག་གིས་འཛམ་བུའི་གླིང་བྱེ་བ་བརྒྱར་འཕོ་བ་ལ་སོགས་པའི་
མཛད་པ་བཅུ་གཉིས་ཀྱི་ཚུལ་སྟོན་པ་ཡིན་ཞིང་། དེ་ལ་སྟོང་གསུམ་གྱི་རྣམ་གཞག་ཤེས་དགོས་ཏེ། སྟོང་གསུམ་ནི།
མཛོད་ལས། གླིང་བཞི་དང་ནི་ཉི་ཟླ་དང་། ། རི་རབ་དང་ནི་འདོད་ལྷ་དང་། ། ཚངས་པའི་འཇིག་རྟེན་སྟོང་
ལ་ནི། ། སྟོང་ནི་སྤྱི་ཕུད་ཡིན་པར་འདོད། ། དེ་སྟོང་ལ་ནི་སྟོང་གཉིས་པ། ། བར་མའི་འཇིག་རྟེན་ཁམས་
ཡིན་ནོ། ། དེ་སྟོང་ལ་ནི་སྟོང་གསུམ་མོ། ། ཞེས་འབྱུང་བ་ལྟར་ཡིན་ལ་དེ་ལྟ་བུའི་སྟོང་གསུམ་བྱེ་བ་ཕྲག་བརྒྱ་ལ་
ནི་རབ་འབྱམས་མཚམས་སྦྱོར། དེ་བྱེ་བ་ཕྲག་བརྒྱ་ལ་རབ་འབྱམས་རྒྱུད་གཅིག དེ་བྱེ་བ་ཕྲག་བརྒྱ་ལ་རབ་
འབྱམས་རྒྱུད་བར་མ། དེ་བྱེ་བ་ཕྲག་བརྒྱ་ལ་ནི་རབ་འབྱམས་རྒྱ་མཚོ་སྟེ་དེ་ནི་གཞི་སྙིང་མེ་ཏོག་གིས་བརྒྱན་པའི་
ལོངས་སྐུའི་ཞིང་གཅིག་གི་བཀོད་པ་ཕལ་ཆེན་ལས་བཤད་དོ། ། དེ་ལྟ་བུའི་མཛད་པ་བཅུ་གཉིས་བཤད་པ་ལ་
མདོར་བསྟན་བྱ་ལ་གཉིས་ལས། དང་པོ་ནི། འཕོ་བ་དང་། ལྷུམས་སུ་ཞུགས་པ་དང་། བལྟམས་པ་དང་།
བཙུན་མོའི་འཁོར་གྱིས་རོལ་བ་དང་། བཟོའི་གནས་ལ་མཁས་པ་དང་། ངེས་པར་འབྱུང་བ་དང་། དཀའ་པ་
སྤྱོད་པ་དང་། བྱང་ཆུབ་ཀྱི་སྙིང་པོར་གཤེགས་པ་དང༌། བདུད་སྡེ་བཅོམ་པ་དང་། རྫོགས་སངས་རྒྱས་པ་དང་།
ཆོས་འཁོར་བསྐོར་བ་དང་། མྱ་ངན་ལས་འདའ་བའི་ཚུལ་བསྟན་པ་རྣམས་སོ། ། གལ་ཏེ་བྱམས་པའི་གསུང་
ལས། སྐྱེ་བ་མངོན་པར་སྐྱེ་བ་དང་། ། ཞེས་འབྱུང་བས་སྐྱེ་བ་མངོན་པར་སྐྱེ་བ་ཐོག་མར་འདྲེན་རིགས་སོ་སྙམ་
ན། སྐྱོན་མེད་དེ། དེ་བཅུ་གཉིས་སུ་འདྲེན་པའི་ཚུལ་ཡོད་ཀྱང་སྐབས་འདིར་འདྲེན་མི་དགོས་པའི་ཕྱིར་ཏེ། དེ་
ནི་འཕོ་བའི་མཛད་པ་ལ་སོགས་པ་འབྱུང་བའི་གཞི་སྟོན་པའི་ཆེད་དུ་གསུངས་པ་ཙམ་ཡིན་གྱི། དེ་འདྲེན་ན་བཅུ་
གཉིས་ལས་ལྷག་པའི་སྐྱོན་སོགས་འབྱུང་བའི་ཕྱིར་རོ། ། གཉིས་པ་སོ་སོར་བཤད་པ་ལ་བཅུ་གཉིས་ཀྱི་དང་པོ་
འཕོ་བའི་མཛད་པ་ནི། དམ་པ་ཏོག་དཀར་དེ་ཉིད་ཀྱིས་དགའ་ལྡན་གྱི་ལྷ་རྣམས་ལ་ཆོས་སྟོན་ཅིང་བཞུགས་པ་ན།
སངས་རྒྱས་རྣམས་ཀྱི་བྱིན་རླབས་ཀྱིས་ལྷའི་སིལ་སྙན་ལས། བསོད་ནམས་རྒྱ་ཆེན་ཚོགས་མང་དྲན་རྟོགས་
ཤིང་། ། བློ་གྲོས་མཐའ་ཡས་ཤེས་རབ་འོད་མཛད་པ། ། མཚུངས་མེད་སྟོབས་མངའ་སྒྱུ་རྩལ་རྒྱ་ཆེ་བ། །
མར་མེ་མཛད་ཀྱིས་ལུང་བསྟན་དགོངས་པ་མཛོད། ། ཅེས་བསྐུལ་ལས་བརྟེན་ནས་དགའ་ལྡན་ནས་ཡུལ་འཛམ་
བུའི་གླིང་། རིགས་རྒྱལ་རིགས། རུས་བུ་རམ་ཤིང་བ། ཡུམ་སྒྱུ་མ་ལྷ་མཛེས། དུས་སྙིགས་མ་ལྔ་བདོ་བ་ལྔ་ལ་
354

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
གཟིགས་ནས་འཕོ་བར་དགོངས་སོ། ། སྙིགས་མ་ལྔ་ནི། དུས་སྙིགས་མ། ཚེ་སྙིགས་མ། ལྟ་བ་སྙིགས་མ།
ཉོན་མོངས་པ་སྙིགས་མ། སེམས་ཅན་སྙིགས་མ་སྟེ་ལྔའོ། ། དེའི་ཚེ་ལྷ་རྣམས་ཀྱིས་ད་ལྟ་འཛམ་གླིང་ན་རྫོགས་
བྱེད་སོགས་རྟོག་གེ་བ་དྲུག བྲམ་ཟེ་རྒྱུ་རྒྱལ་སོགས་རྗེས་སུ་སྒྲོགས་པ་དྲུག རེངས་བྱེད་ཀྱི་བུ་སོགས་སྙོམས་པར་
འཇུག་པ་དྲུག་གིས་སེམས་ཅན་གྱི་རྒྱུད་མ་རུང་བར་བྱས་པས་འཕོ་བའི་དུས་མིན་ནོ་ཞེས་ཞུས་ཀྱང་མ་གསན་པར་
ཆོས་བསྟན་ཏེ། མི་ཕམ་པའི་སྤྱི་བོར་ཅོད་པན་བཅིངས་ནས་གྲོགས་པོ་དག ཁྱེད་རྣམས་ལ་མི་ཕམ་པས་ཆོས་
སྟོན་པར་འགྱུར་གྱི་བག་ཡོད་པར་སྤྱོད་ཅིག ཁོ་བོ་ནི་འཛམ་བུའི་གླིང་གི་གདུལ་བྱ་འདུལ་བའི་དུས་ལ་བབ་སྟེ་
ཞེས་སོགས་གསུངས་ནས་གླང་པོ་ཆེའི་གཟུགས་ཀྱིས་འཕོ་བར་མཛད་དོ། ། གཉིས་པ་ལྷུམས་སུ་ཞུགས་པ་ནི།
བཞེད་པ་མི་འདྲ་བ་མང་ཡང་ཕུག་པ་ཡབ་སྲས་ཀྱིས་བླུ་བ་ཡར་ལོག་སོགས་ཀྱི་སྒོ་ནས་ལེགས་པར་གཏན་ལ་ཕབ་པ་
ལྟར་ན། སྟོན་པ་འདིས་ས་ལུག་ཆུ་སྟོད་ཟླ་བའི་ཚེས་བཙོ་ལྔ་ལ་གླང་ཆེན་ཐལ་དཀར་གྱི་རྣམ་པས་ཡུམ་གྱི་ལྷུམས་སུ་
ཞུགས་སོ། ། ཞུགས་མ་ཐག་ཏུ་ཡུམ་གྱི་གཡས་སུ་ཙནྡན་སྦྲུལ་སྙིང་གི་ཁང་བརྩེགས་གྲུ་བཞི་བ་རིམ་པ་གསུམ་པ་
ཡིད་དུ་འོང་བའི་ནང་དུ་ཁྲི་ལ་ད་ལྟའི་བྱིས་པ་ལོ་དྲུག་ལོན་པ་ཙམ་གྱི་ཚད་ལྟར་བཞུགས་ནས་མཐོང་ཚུལ་དང་
མཛད་པ་བསམ་གྱིས་མི་ཁྱབ་པ་ཞིག་བསྟན་ཏོ། ། གསུམ་པ་སྐུ་བལྟམས་པ་ལ། ས་སྐྱ་པཎ་ཆེན་དང་བུ་སྟོན་
སོགས་མཁས་པ་སྔོན་མ་དུ་མས་བཤད་ཚུལ་མི་མཐུན་པ་བྱུང་སྟེ། དེ་ཡང་ས་གླང་། ཤིང་གླང་། ས་འབྲུག་
ཤིང་བྱི། མེ་ཡོས་སོགས་ལ་སྐུ་བལྟམས་ཞེས་བཞེད་ཚུལ་མི་འདྲ་བ་མང་ཡང་། རྣམ་པར་དག་པ་ནི་ཕུག་ལུགས་
ཏེ་ལྷུམས་སུ་ཟླ་བ་བཅུ་བཞུགས་ནས་ལྕགས་སྤྲེལ་ས་ག་ཟླ་བའི་ཚེས་བདུན་ལ་སྐྱེད་མོའི་ཚལ་དུ་སྐར་མ་རྒྱལ་གྱི་ཚེ་
ཡུམ་གྱི་རྩིབ་ལོགས་གཡས་ནས་ལྟས་བཟང་པོ་དུ་མ་དང་བཅས་ནས་བལྟམས་སོ། ། དེའི་ཚེ་བཞུགས་གནས་
ཁང་བརྩེགས་གྲུ་བཞི་བ་དེ་ཚངས་པས་ལྷ་གནས་སུ་འཁྱེར། ཚངས་པ་དང་། བརྒྱ་བྱིན་སོགས་དང་། ཀླུའི་
རྒྱལ་པོ་དགའ་བོ་དང་ཉེར་དགས་ཁྲུས་གསོལ། བཙས་མ་ཐག་ཏུ་ཕྱོགས་བཞི་དང་སྟེང་འོག་ཏུ་གོམ་པ་བདུན་
བདུན་བོར་བ་ན་པདྨ་དུ་མ་སྐྱེས་པས། ལུམ་བིའི་ཚལ་དེར་པདྨ་སྤུངས་པའི་མཆོད་རྟེན་བརྩིགས། བཙས་པའི་
ཚེ་དགོས་པའི་དོན་མང་པོ་བྱུང་བས་རྒྱལ་པོར་གཞོན་ནུ་འདི་བཙས་པ་ནི་བདག་གི་དོན་དུ་མ་གྲུབ་པས་མཚན་
གཞོན་ནུ་དོན་གྲུབ་ཏུ་གསོལ། མཚན་མཁན་རྣམས་ཀྱིས་འདི་ཁྱིམ་དུ་གནས་ན་འཁོར་ལོས་བསྒྱུར་བའི་རྒྱལ་པོ་
355

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང༌། རབ་ཏུ་བྱུང་ན་སངས་རྒྱས་སུ་འགྱུར་ཞེས་ལུང་བསྟན། བཙས་ནས་ཞག་བདུན་གྱི་འོག་དགོས་པའི་
དབང་གི་ཡུམ་འདས་ནས་ལྷར་སྐྱེས། དེ་ནས་སྲུ་མོ་སྒྱུ་འཕྲུལ་མ་ལ་གཏད་ནས་མ་མ་རྣམས་དང་ལྷན་ཅིག་
བསྐྱངས། ཤཱཀྱ་མི་རིགས་རྣམས་ཀྱི་ནང་དུ་ཐུབ་པ་བཞིན་དུ་གནས་པས་ཤཱཀྱ་ཐུབ་པ་ཞེས་བསྔགས། གནོད་
སྦྱིན་ཤཱཀྱ་བཅས་དང་འཇིག་རྟེན་སྐྱོང་བ་བཞི་སོགས་ལྷ་རྣམས་ཀྱིས་ཕྱག་བྱས་པས་ལྷའི་ལྷ་ཞེས་མཚན་གསོལ།
བཞི་བ་བཟོ་གནས་ལ་མཁས་པའི་རོལ་རྩེད་ནི། དེ་ནས་ཅུང་ཟད་ནར་སོན་པ་ན་ཡིག་རིགས་དང་རོལ་རྩེར་
གཞན་སློབ་པའི་ཚེ། ཡི་གེའི་སློབ་དཔོན་ཀྱིས་ཡིག་རིགས་མི་འདྲ་བ་དུ་མ་བྲིས་ཏེ་ཕུལ་བ་ན་དེ་དག་རྣམས་ངས་
ཤེས་ཀྱི། པདྨའི་སྙིང་པོ་སོགས་ཡིག་རིགས་དྲུག་ཅུ་རྩ་བཞི་བོ་གང་སློབ་ཅེས་གསུངས་པས། ཡི་གེའི་སློབ་དཔོན་
གྱིས་དེའི་མིང་ཙམ་ཡང་མ་ཤེས་ལ། བྱང་ཆུབ་སེམས་དཔས་ཡི་གེ་དེ་རྣམས་ནི་འདི་དང་འདིའོ་ཞེས་ཕར་བསྟན་
པས་ཐམས་ཅད་ངོ་མཚར་དུ་སྐྱེས་ཏེ་སྐྱེ་བོ་ཁྲི་ཕྲག་སྨིན་པར་བྱས། དེ་བཞིན་དུ་མདའ་འཕེན་པ་དང་། མཆོང་
བ་དང་། བང་། རྟ་རྒྱུག ཆུ་ལ་སྐྱལ་བ། གླང་པོ་ཆེ་འདུལ་བ། སྟོབས་བརྒལ་པ་ལ་སོགས་པའི་སྒྱུ་རྩལ་
རྣམས་སློབ་པའི་ཚུལ་བསྟན། ཡིག་རིགས་རྣམས་དང་སྒྱུ་རྩལ་གྱི་དབྱེ་བ་འོག་ཏུ་འཆད་དོ། ། ལྔ་བ་བཙུན་མོའི་
འཁོར་དུ་བཞུགས་པའི་མཛད་པ་ནི། དགུང་ལོ་བཅུ་དྲུག་ལོན་པའི་ཚེ་གཞན་དག་གིས་གཞོན་ནུ་ལ་བཙུན་མོ་
བླང་བར་རིགས་སོ་ཞེས་གསོལ་བ་ལ་བརྟེན་ནས། ཤཱཀྱ་ལག་ན་བེ་ཅོན་གྱི་བུ་མོ་གྲགས་འཛིན་མ་དང༌། ས་འཚོ་
མ་དང་། རིགས་སྐྱེས་མ་སོགས་བཙུན་མོའི་ཚོགས་བཞེས། འགའ་ཞིག་ཏུ་ལག་ན་པེ་ཅོན་གྱི་བུ་མོ་ས་འཚོ་མར་
བཤད་པ་ཡང་སྣང་སྟེ་དཔྱད་དགོས་པར་འདུག གཞུང་ཆེ་བ་རྣམས་ནས་དེའི་བུ་མོ་གྲགས་འཛིན་མར་བཤད་
ཅིང་། མདའ་འཕེན་སོགས་སྒྱུ་རྩལ་རྣམས་ལ་འགྲན་པར་བྱས་པས་གང་བཟང་ཞིང་ལྷག་པ་དེ་ལ་རྒྱལ་བའི་རུ་
མཚོན་དུ་དེ་བཙུན་མོར་སྟེར་བར་བཅས་པ་ན། དེ་ཐམས་ཅད་ལ་གཞོན་ནུ་ཆེས་ཁྱད་པར་དུ་འཕགས་པ་བསུས་
ཀྱང་འགྲན་མ་ནུས་པས། གཞོན་ནུས་ཐོབ་སྟེ་བཙུན་མོའི་ཚོགས་དང་ལྷན་ཅིག་དགུང་ལོ་ཉི་ཤུ་རྩ་དགུའི་བར་དུ་
བཞུགས་ནས་གཞན་མང་པོ་སྨིན་པར་མཛད། གཞོན་ནུ་རང་འདོད་ཆགས་དང་བྲལ་ཡང་བཙུན་མོ་དེ་དག་ལས་
གང་འདོད་ཆགས་ཀྱིས་གདུངས་པ་ན། གཞོན་ནུ་དཔའ་བར་འགྲོ་བའི་ཏིང་ངེ་འཛིན་ལ་ཞུགས་ནས་རང་འདྲ་
གཉིས་པ་རེ་སྤྲུལ་ཏེ་བཙུན་མོ་དེ་དང་དེ་ལ་དགའ་མགུར་སྤྱད་ནས་འདོད་པ་རྫོགས་པར་མཛད། དེ་རྣམས་ནི་
356

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
ཁྱིམ་པའི་ཚུལ་བསྟན་པའི་མཛད་པའོ། ། དྲུག་པ་ངེས་པར་འབྱུང་བ་རབ་ཏུ་བྱུང་བའི་མཛད་པ་ནི། དགུང་ལོ་
ཉེར་དགུའི་བར་ཁབ་ཏུ་བཞུགས་པའི་མཐར། སངས་རྒྱས་ཐམས་ཅད་ཀྱིས་བྱིན་གྱིས་བརླབས་པའི་མཐུས་ལྷའི་
སིལ་སྙན་གྱི་སྒྲ་ལས། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། ། ཞེས་སོགས་ཀྱི་ཚིགས་སུ་བཅད་པས་རབ་
ཏུ་འབྱུང་བར་བསྐུལ་ཞིང་། གྲོང་ཁྱེར་སེར་སྐྱའི་ཤར་སྒོར་རྒས་པའི་སྡུག་བསྔལ་གྱིས་གཟིར་བ། ལྷོར་སྒོར་ན་བ།
ནུབ་སྒོར་འཆི་བའི་སྡུག་བསྔལ་དང་། བྱང་སྒོར་དགེ་སློང་ངུར་སྨྲིག་གྱོན་པ་རྣམས་གཟིགས་པས་རྐྱེན་བྱས་ཏེ་
ཡབ་ལ་རབ་ཏུ་འབྱུང་བར་ཞུས་པའི་ཚེ་མ་གནང་བར་གྲོང་ཁྱེར་སེར་སྐྱའི་མཐའ་དམག་གིས་བསྐོར་ནས་བསྲུངས།
ཡང་ཡབ་ཀྱི་དྲུང་དུ་སོང་ནས་ཞུས་པས་རྒྱལ་པོས་བུ་འདིར་འདུག་ན་བདག་ཅག་ལ་ཕན་ཐོགས་པར་འགྱུར་བས་
ཁྱེད་ལ་དགོས་པའི་དམ་པ་སློངས་ཤིག་ཅེས་སྨྲས་པས། ཡབ་གི་ནད་རྒུད་འཆི་ལས་ཐར་པའི་དམ་པ་ཞུ་ཞེས་
གསོལ་བ་ན། ཡབ་ཀྱིས་དེ་མི་ནུས་ཀྱི་དམ་པ་གཞན་གསོལ་ཅིག ཡབ་འདི་ནས་ཉིང་མཚམས་མི་སྦྱོར་བར་
མཛོད་ཅིག་ཅེས་ཞུས་པས། རྒྱལ་པོས་ཁྱེད་ཀྱི་བསམ་པ་རྫོགས་པར་གྱུར་ཅིག་གསུངས་ནས་གནང་ངོ་། ། དེ་
ནས་རབ་ཏུ་འབྱུང་ཁར་གྲགས་འཛིན་མའི་མངལ་དུ་སྤྲུལ་བའི་སྲས་ཀྱི་ས་བོན་བཞག་ནས་ཉེར་དགུ་བ་ས་བྱི་ལོར་
ནམ་ཕྱེད་ན་རྟ་བསྔགས་ལྡན་ལ་བཅིབས་ཏེ། རྨིག་པ་ལྷའི་བུས་བཏེག་ཅིང་ལྷ་རྣམས་ཀྱིས་བསྐོར་ནས་ཁྱིམ་ནས་
བྱུང་སྟེ་ནམ་མཁར་འཕགས་ཤིང་། ཤར་ཕྱོགས་སུ་དཔག་ཚད་བཅུ་གཉིས་འདས་པ་ཡངས་པ་ཅན་གྱི་མཆོད་
རྟེན་རྣམ་དག་གི་དྲུང་དུ་ཆིབས་ལས་བབས་ཏེ་རྒྱན་རྣམས་བཀྲོལ། དབུ་སྐྲ་དང་གཙུག་ཕུད་བཅད་ནས་རབ་ཏུ་
བྱུང་། གཙུག་ཕུད་དང་གོས་རྒྱན་བརྒྱ་བྱིན་གྱིས་ལྷ་གནས་སུ་ཁྱེར་ནས་དུས་སྟོན་བཙུགས༔ བརྒྱ་བྱིན་གྱིས་གོས་
ངུར་སྨྲིག་ཕུལ་བ་གསོལ་ཞིང་དེར་ངུར་སྨྲིག་བླངས་པའི་མཆོད་རྟེན་ཡང་བགྱིས་སོ། ། བདུན་པ་དཀའ་བ་སྤྱད་
པའི་མཛད་པ་ནི། ཆུ་བོ་ནི་རཉྫ་ནའི་འགྲམ་དུ་འབྲུ་ཉག་གཅིག་དང་ཆུ་ཐིགས་གཅིག་གསོལ་བ་དང་རྐང་པ་ཡ་
གཅིག་གིས་འགྲེང་བ་སོགས་དཀའ་སྤྱན་ལོ་དྲུག་ཏུ་མཛད་ཅིང་། མཁའ་ཁྱབ་ཀྱི་ཏིང་ངེ་འཛིན་ལ་མཉམ་པར་
བཞག་ནས་བསམ་གཏན་གྱི་ཕར་ཕྱིན་རྫོགས་པའི་ཚུལ་བསྟན། དེའི་དུས་སུ་བྱང་ཆུབ་སེམས་དཔའི་ལུས་
བསྐམས་ཤིང་ཤི་བ་དང་འདྲ་བར་རྒྱལ་བོ་དང་བཙུན་མོའི་ཚོགས་རྣམས་ཀྱིས་མཐོང་ནས་མྱ་ངན་བྱས་པས།
གཞོན་ནུ་ཏིང་ངེ་འཛིན་ལས་ལངས་ནས་མི་འཆི་བར་ཞལ་གྱིས་བཞེས་ཏེ་དབུགས་དབྱུང་། གྲོང་བའི་བུ་མོའི་
357

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལེགས་སྐྱེས་མས་བ་སྟོང་གི་འོ་མས་བསྙེན་བཀུར་བྱས་པས་སྐུ་གསེར་གྱི་མདོག་ལྟ་བུར་གྱུར་ཏོ། ། བརྒྱད་པ་བྱང་
ཆུབ་ཀྱི་སྙིང་པོར་གཤེགས་པའི་མཛད་པ་ནི། དགུང་ལོ་སོ་ལྔ་བ་ཤིང་རྟ་ལ་བབས་པའི་ཚེ་ རྡོ་རྗེའི་གདན་དུ་
གཤེགས་ནས་རྩྭ་འཚོང་བཀྲ་ཤིས་ལ་རྩྭ་ཟོར་བ་བཞེས་ཏེ་རྡོ་རྗེའི་གདན་གྱི་བྱང་ཆུབ་ཀྱི་ཤིང་གི་དྲུང་དུ་བཏིང་བ་དེ་
ལ་རྡོ་རྗེའི་སྐྱིལ་ཀྲུང་བཅས་ནས་བཞུགས་ཏེ། སྟན་འདིར་བདག་གི་ལུས་ནི་བསྐམས་ཀྱང་རུང་། ། ཞེས་སོགས་
ཀྱིས་དམ་བཅའ་མཛད་དོ། ། དགུ་བ་བདུད་བཏུལ་བའི་མཛད་པ་ནི། རྗེས་འཇུག་གི་གདུལ་བྱ་རྣམས་འབྲས་
བུ་ཁྱད་པར་ཅན་མངོན་དུ་བྱེད་པ་ལ་བར་ཆད་སྣ་ཚོགས་འབྱུང་ཞིང་དེ་དག་གིས་མི་ཚུགས་པར་ལམ་མཐར་ཕྱིན་
པར་བྱེད་དགོས་སོ་ཞེས་ཤེས་པ་དང་། ཡེ་ཤེས་ཀྱི་ནུས་པ་དང་སྟོབས་ཀྱི་ཆེ་བ་སྟོན་པ་སོགས་ཀྱི་ཆེད་དུ་སྨིན་
མཚམས་ནས་འོད་ཟེར་བཀྱེ་སྟེ། ཕྱོགས་ཀུན་སྣང་བར་བྱས་ཤིང་བདུད་ཀྱི་གཞལ་མེད་ཁང་ཐམས་ཅད་མོག་མོག་
པོར་བྱས། བདུད་ཀྱི་རྒྱལ་པོ་དགའ་རབ་དབང་ཕྱུག་གིས་ཤེས་ནས་རང་འཁོར་དང་བཅས་པའི་དཔུང་གི་ཚོགས་
ཐམས་ཅད་བྱང་ཆུབ་སེམས་དཔའི་དྲུང་དུ་ལྷགས་ཏེ། རི་བྲག་མདའ་མདུང་རྡོ་ཆར་ལ་སོགས་པའི་མཚོན་ཆ་སྣ་
ཚོགས་པོ་འཕངས་པ་རྣམས་མེ་ཏོག་གི་ཆར་དུ་བསྒྱུར། ཡང་བདུད་ཀྱི་བུ་མོ་གསུམ་གྱིས་གཡོ་སྒྱུས་བསླུ་བའི་
ཐབས་བྱས་པའི་ཚེ་དེ་གསུམ་རྒན་མོའི་གཟུགས་སུ་བསྒྱུར། བདུད་ཀྱིས་བསོད་ནམས་འདི་ཙམ་གྱིས་སངས་རྒྱས་
ཐོབ་མི་ནུས་སོ་ཞེས་སྨྲས་པ་ན། བྱང་ཆུབ་སེམས་དཔས་ཁྱོད་ཀྱིས་གཏན་པ་མེད་པའི་མཆོད་སྦྱིན་གཅིག་བྱས་
པས་འདོད་པའི་དབང་ཕྱུག་ཐོབ་ན། ཁོ་བོས་དེ་ལྟ་བུ་གྲངས་མེད་བྱས་པས་སངས་རྒྱས་ཐོབ་མི་ད་ཀའོ་གསུངས་
པའི་ཚེ། བདུད་ཀྱིས་ངའི་དེ་ལ་ཁྱོད་དཔང་པོ་ཡིན་ན། ཁྱོད་ཀྱི་དེ་ལ་དཔང་པོ་གང་ཡོད་ཅེས་སྨྲས་པ་ན། བྱང་
ཆུབ་སེམས་དཔས་ཕྱག་ས་ལ་བཞག་སྟེ་དབང་གསོལ་བས་སའི་ལྷ་མོ་བརྟན་ས་ས་འོག་ནས་ཐོན་ཏེ་ཐལ་མོ་སྦྱར་
ནས་སྐྱེས་བུ་ཆེན་པོ་དེ་དེ་བཞིན་ནོ་ཞེས་སོགས་བརྗོད་དེ་དཔང་བོར་ཁས་བླངས། དེ་ནས་བྱང་ཆུབ་སེམས་
དཔས་བྱམས་པའི་ཏིང་ངེ་འཛིན་གྱིས་བདུད་ཀྱི་རྒྱུད་བྱིན་གྱིས་བརླབས་པ་ལ་བརྟེན་ནས། རྣམ་དག་སྐུ་མངའ་
མཆོག་ཏུ་གཟུགས་བཟང་བ་ཞེས་སོགས་ཀྱིས་བསྟོད་ཅིང་འདུད་པར་བྱས་སོ། ། དེ་རྣམས་ནི་སློབ་པའི་ཚུལ་
བསྟན་པའི་མཛད་པའོ། ། དགུང་ལོ་སོ་ལྔ་བ་ཤིང་རྟ་ས་གའི་ཚེས་བཅོ་ལྔའི་ཐོ་རངས་སྐྱ་རེངས་འཆར་བའི་ཚེ།
ཟླ་བ་ལ་སྒྲ་གཅན་ཞུགས་པ་དང་དུས་མཚུངས་སུ་མཆོག་གི་སྤྲུལ་བའི་སྐུར་མངོན་པར་རྫོགས་པར་བྱང་ཆུབ་སྟེ་བླ་
358

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
ན་མེད་པའི་ཡེ་ཤེས་གསར་དུ་བརྙེས་པའི་ཚུལ་བསྟན། དེའི་ཚེ་གྲགས་འཛིན་མ་ལས་སྲས་བལྟམས་ཤིང་གནས་
དེར་མངོན་པར་བྱང་ཆུབ་པའི་མཆོད་རྟེན་བརྩིགས། འགའ་ཞིག་ཏུ་སྲོད་ལ་བདུད་བཏུལ། གུང་ལ་མཉམ་
པར་བཞག ཐོ་རངས་མངོན་སངས་རྒྱས་ཞེས་འབྱུང་ཞིང་། གཞན་དུ་བདུད་འདུལ་བའི་འགོ་སྔར་བརྩམས་
ནས་སྲོད་ལ་བཏུལ་ཟིན་པ་དང་། ནམ་སྲོད་ལ་བསམ་གཏན་བཞི་དང་། གུང་ལ་མངོན་ཤེས་ལྔ་བསྐྱེད་ཅེས་
འབྱུང་ཡང་དོན་ལ་ཐམས་ཅད་ཀྱང་ཚུལ་བསྟན་པའོ། ། བཅུ་གཅིག་པ་ཆོས་ཀྱི་འཁོར་ལོ་བསྐོར་བའི་མཛད་པ་
ནི། སངས་རྒྱས་ནས་བདུན་ཕྲག་བདུན་གྱི་བར་ཆོས་མི་གསུང་བར་བཏང་སྙོམས་སུ་བཞུགས་ཤིང་། དེ་ཡང་
བདུན་ཕྲག་དང་པོ་ལ་བྱང་ཆུབ་ཤིང་དྲུང་དུ་བཞུགས་པ་ལ་ལྷ་རྣམས་ཀྱིས་མཆོད་ཅིང་བསྟོད། གཉིས་པ་ལ་སྟོང་
གསུམ་རིང་དུ་འཆགགསུམ་པ་ལ་བྱང་ཆུབ་ཀྱི་ཤིང་ལ་སྤྱན་མི་འཛུམ་པར་གཟིགས། བཞི་བལ་ཤར་ནུབ་ཀྱི་རྒྱ་
མཚོའི་བར་དུ་འཆག ། ལྔ་བ་ལ་ཀླུའི་རྒྱལ་པོ་བཏང་བཟུང་གི་གནས་སུ་བྱོན། དྲུག་པ་ལ་ཤིང་ནེ་གྲོ་དྷའི་དྲུང་དུ་
བཞུགས། བདུན་པ་ལ་ཤིང་སྒྲོལ་གྱི་དྲུང་དུ་བཞུགས། དེའི་མཐར་ཚོང་དཔོན་ག་གོན་དང་བཟང་སྐྱོང་ལ་ལྷའི་
བཀྲ་ཤིས་དོན་གྲུབ་ཅིང་ཞེས་སོགས་བཀྲ་ཤིས་ཚིགས་བཅད་གསུངས། རྒྱ་ཆེར་རོལ་བར་སངས་རྒྱས་ནས་ཐོག་
མར། བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅད་སེལ། ། ཞེས་སོགས་ཀྱི་ཚིགས་བཅད་འདི་
གསུངས་བར་བཤད། དེ་ནི་ཐུན་མོང་བའི་ལུགས་ལྟར་ཡིན་ལ། ཐུན་མོང་མ་ཡིན་པའི་ལུགས་སུ་གནས་དེར་
རྣམ་སྣང་གངས་ཅན་མཚོའི་རྣམ་པར་བཞུགས་ཏེ། ཀུན་ཏུ་བཟང་པོ་སོགས་བྱང་ཆུབ་སེམས་དཔའ་མང་པོ་
འདུས་ནས་ སངས་རྒྱས ཕལ་པོ་ཆེ་གསུངས་པར་བཤད་ཅིང་། སྔགས་ཀྱི་སྐོར་འགའ་ཞིག་ཀྱང་གསུངས།
བདུན་ཕྲག་བདུན་གྱི་མཐའ། ཟབ་ཞི་སྤྲོས་བྲལ་འོད་གསལ་འདུས་མ་བྱས། ། ཞེས་སོགས་གསུངས་ནས་ཆོས་
མི་སྟོན་པ་ལྟར་བཞུགས་པ་ན། ཚངས་པ་གཙུག་ཕུད་ཅན་འཁོར་དང་བཅས་པས་གསེར་གྱི་འཁོར་ལོ་རྩིབས་
སྟོང་དང་ལྡན་པ་ཕུལ་ནས་ཆོས་ཀྱི་འཁོར་ལོ་བསྐོར་བར་བསྐུལ་ཞིང་། བརྒྱ་བྱིན་གྱིས་ཀྱང་གསེར་གྱི་མཎྜལ་
དཔག་ཚད་ལྔ་བཅུ་ཡོད་པ་ཕུལ་ཏེ་བསྐུལ་བའི་རྐྱེན་གྱིས་ཝ་ར་ཎ་སིར་བྱོན་ནས་ལྔ་སྡེ་དང་འཕྲད་པ་ན་ལྔ་སྡེས་
བཀུར་སྟི་མི་བྱེད་པའི་ཁྲིམས་བཅས་ཀྱང་སྟོན་པའི་གཟི་བརྗིད་མ་བཟོད་ནས་བཀུར་སྟི་བྱས་ཤིང་དེ་དག་ལ་ཆོས་
བསྟན། དེ་ནས་ཤིང་རྟའི་ཆུ་སྟོད་ཟླ་བའི་ཚེས་བཞིར་དྲང་སྲོང་ལྷུང་བ་རི་དྭགས་ཀྱི་ནགས་ཀྱི་ཕྱོགས་གང་དུ་ཆོས་
359

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཁོར་བསྐོར་བར་བཞེད་པ་ན་དེར་རིན་པོ་ཆེའི་ཁྲི་བདུན་སྟོང་བྱུང་ཞིང་སངས་རྒྱས་སྟོང་གི་ཁྲི་ཡང་སྣང་བའི་
དང་པོ་གསུམ་ལ་བསྐོར་བ་བྱས། བཞི་པའི་སྟེང་དུ་བཞུགས་ནས་ལྔ་སྡེ་ལ་བདེན་བཞིའི་ཆོས་ཀྱི་འཁོར་ལོ་བསྐོར།
དེའི་ཚེ་སྔོན་དུ་ཀོ་དི་རྒྱས་དགྲ་བཅོམ་ཐོབ་ཅིང་། དེ་ནས་རྟ་ཐུལ། རླངས་པ། མིང་ཅན། བཟང་ལྡན་བཞིས་
ཀྱང་དགྲ་བཅོམ་ཐོབ། ལྷ་མི་ཁྲི་ཕྲག་མང་པོས་བདེན་པ་མཐོང་། དེ་ནས་བྱ་རྒོད་ཕུང་རི་སོགས་སུ་མཚན་ཉིད་
མེད་པའི་ཆོས་འཁོར་དང་། ཡངས་པ་ཅན་དུ་ལེགས་པར་རྣམ་པར་ཕྱེ་བའི་ཆོས་འཁོར་བསྐོར་ཞིང་། བར་བར་
དུ་ཡུལ་གཞན་དང་ཕྱོགས་གཞན་དག་ཏུ་བྱོན་ནས་མདོ་སྔགས་ཀྱི་ཆོས་གཞན་དུ་མ་གསུངས། མདོར་ན་ཆོས་
ཕུང་བརྒྱད་ཁྲི་བཞི་སྟོང་གསུངས་ནས་གདུལ་བྱ་རིགས་ཅན་གསུམ་ལ་སོགས་པ་སྨིན་གྲོལ་གྱི་ལམ་ལ་བཀོད།
གཞན་ཡང་ཆོ་འཕྲུལ་ཆེན་པོའི་སྐོར་རྒྱས་པར་ནི་མདོ་མཛངས་བླུན་ནས་འབྱུང་བ་བཞིན་ཤེས་པར་བྱ་ཞིང་། ཆོ་
འཕྲུལ་བསྟན་པའི་དུས་ནི་དགུང་ལོ་ང་དྲུག་པ་ཤིང་ཡོས་ཟླ་བ་དང་པོ་དང་། ལྷ་བབ་ནི་དགུང་ལོ་ང་བདུན་པ་མེ་
འབྲུག་དབྱུག་ཟླའི་ཉེར་ལྔ་ལ་བསྟན་ཏེ་བཞེད་ཚུལ་མི་འདྲ་བའང་ཡོད་དོ། ། བཅུ་གཉིས་པ་མྱ་ངན་ལས་འདས་
པའི་མཛད་པ་ནི། དེ་ལྟར་སངས་རྒྱས་ནས་ལོ་བཞི་བཅུ་རྩ་བདུན་ངོ་མཐོང་གི་བར་དུ་ཆོས་འཁོར་བསྐོར་ནས་གྱ་
གཅིག་པ་ལྕགས་འབྲུག་ས་གའི་ཚེས་བཅོ་ལྔ་ལ་གྱོད་ཡུལ་རྩྭ་མཆོག་གྲོང་ཤིང་སཱ་ལ་ཟུང་གི་ཚུལ་དུ་གཟུགས་སྐུའི་
བཀོད་པ་བསྡུས་ནས་མྱ་ངན་ལས་འདའ་བའི་ཚུལ་བསྟན་ཏོ། ། དེ་ནི་འཁྲུལ་མེད་ཕུག་པའི་ལུགས་ལྟར་བཤད་
ཀྱི། གཞན་གོང་དུ་བརྗོད་པ་ལྟར་འཁྲུངས་པའི་དུས་ལ་བཞེད་པ་མི་འདྲ་བ་འབྱུང་བ་ལྟར་གཤེགས་ལོ་ཡང་མེ་ཏོ།
ཤིང་སྤྲེལ། མེ་ཕག ཆུ་ལུག མེ་ཁྱི་ལ་གཤེགས་པ་སོགས་བཞེད་པ་མི་འདྲ་བ་དུ་མ་དང་། དེ་ཡང་དགུང་ལོ་
བརྒྱད་ཅུའི་ཐོག་གཤེགས་པར་བཞེད་པ་མང་ངོ་། ། དེ་ཡང་སྐུ་དངོས་ཀྱི་གདུལ་བྱ་རྫོགས་ནས་རྟག་འཛིན་ཅན་
རྣམས་མི་རྟག་པའི་ཆོས་ལ་བསྐུལ་བའི་ཆེད་གཟུགས་སྐུའི་སྣང་བ་གདུལ་བྱ་དམན་པའི་སྣང་ངོར་བསྡུས་ཏེ་མི་སྣང་
བར་བསྟན་པ་ཙམ་ཡིན་གྱི། དོན་ལ་ནི་སངས་རྒྱས་མྱ་ངན་ལས་འདའ་བ་མེད་དེ། གསེར་འོད་དམ་པ་ལས།
སངས་རྒྱས་མྱ་ངན་ཡོངས་མི་འདའ། ། ཆོས་ཀྱང་ནུབ་པར་མི་འགྱུར་ཏེ། ། སེམས་ཅན་ཡོངས་སུ་སྨིན་པའི་
ཕྱིར། ། ཐབས་ཀྱིས་མྱང་ངན་འདའ་བར་སྟོན། ། ཞེས་གསུངས་པ་སོགས་མང་ངོ༌། ། གཞན་ཡང་གསེར་
འོད་ལས་ སངས་རྒྱས་མྱ་ངན་ལས་འདའ་ཚུལ་ སྟོན་ པ་ལ་ནི་དགོངས་པ་རྣམ་པ་བཅུ་ཡོད་པར་བཤད་ཅིང་།
360

། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
སངས་རྒྱས་དང་འཕྲད་དཀའ་ཞིང་དཀོན་པར་བསྟན་པ་དང་། རིང་བསྲེལ་གྱི་སྒོ་ནས་སེམས་ཅན་མང་པོའི་
དོན་བྱེད་པར་འགྱུར་བ་ལའང་དགོངས་སོ། ། མྱ་ངན་ལས་འདས་པའི་ཚེ་སྤྲུལ་བའི་རིང་བསྲེལ་ཤིན་ཏུ་མང་པོ་
ཞིག་བྱོན་ཅིང་རིང་བསྲེལ་གྱི་ཆེད་དུ་རྩོད་པ་བྱུང་བ་ན་འཇམ་དཔལ་གྱི་སྤྲུལ་བའི་བྲམ་ཟེ་ཞིག་གིས་གདུང་ཆ་
བརྒྱད་དུ་འགོས་ཏེ། རྩྭ་ཅན་གྱི་གྱད། སྡིག་པ་ཅན་གྱི་གྱད། རྒྱལ་རིགས་བུ་ལུག སྒྲ་སྒྲོགས་རྒྱལ་པོ། ཁྱབ་
འཇུག་གླིང་གི་བྲམ་ཟེ། ཤཱཀྱའི་རིགས། ལི་ཙ་བྱི་རྣམས་དང་། མ་སྐྱེས་དགྲ་སོགས་ལ་སོ་སོར་བྱིན་པས་རྩོད་པ་
ཞི། དེ་རྣམས་ཀྱིས་སྐུ་གདུང་གི་མཆོད་རྟེན་རེ་རེ་བརྩིགས་ཤིང་གཞན་ཡང་མཆོད་རྟེན་བརྩིགས་པ་མང་དུ་བྱུང་
ངོ༌། ། མྱ་ངན་ལས་འདས་པའི་སྐོར་རྒྱས་པར་ནི་མདོ་མྱང་འདས་དང་། གཞན་མཛད་པའི་སྐོར་རྒྱས་པར་ནི་
རྒྱ་ཆེར་རོལ་བ་དང་མངོན་འབྱུང་གི་མདོ་སོགས་ནས་ཤེས་དགོས་སོ། ། དེ་དག་ནི་ཐུན་མོང་དུ་གྲགས་པའི་
མཛད་པའོ། ། གཞན་ཡང་། ཐམས་ཅད་གསང་བའི་མདོ་སྒྲོན་གསལ་དུ་དྲངས་པ་ལས། སྟོན་པ་སངས་རྒྱས་
རྣམ་པར་སྣང་མཛད་ཀྱི་སྤྲུལ་པ། ཡབ་ཟས་གཙང་འཇམ་དཔལ་གྱི་སྤྲུལ་བ་ ཡུམ་སྒྱུ་འཕྲུལ་ཆེན་མོ་སྤྱན་རས་
གཟིགས། བཙུན་མོ་གྲགས་འཛིན་མ་དཔལ་ལྷ་མོ། ཤཱ་རིའི་བུ་སྒྲིབ་སེལ། ཀུན་དགའ་བོ་ཕྱག་རྡོར། ལྷས་
སྦྱིན་ལྷའི་དབང་པོའི་སྤྲུལ་བར་བཤད་དེ་ཐུན་མོང་མ་ཡིན་པའི་ལུགས་སོ། །
གཉིས་པ་བསྟན་པའི་གནས་ཚད་བཤད་པ་ལ། སྤྱིར་དུས་གསུམ་གྱི་སངས་རྒྱས་གྲངས་མེད་པ་ཡོད་པས་
བསྟན་པའི་གནས་ཚད་འཛིན་དཀའ་ཡང་། འདིར་བདག་ཅག་གི་སྟོན་པའི་བསྟན་པའི་གནས་ཚད་ཀྱི་དབང་དུ་
བྱས་ནས་ལུང་ཕྲན་ཚེགས་ལས་བསྟན་པ་ལོ་སྟོང་དུ་གནས་པ་དང་། བློ་གྲོས་མི་ཟད་པས་བསྟན་པའི་མདོའི་རྗེས་
སུ་འབྲང་པ་དག་གིས་འབྲས་བུ་ཐོབ་པ་དང་ཤིན་ཏུ་རྒྱས་པའི་དུས་སུ་ནི་ལོ་སྟོང་ཞིག་འཛམ་བུའི་གླིང་དུ་གནས་སོ་
ཞེས་དང་། རྒྱལ་པོ་ཀྲི་ཀྲི་རྨི་ལམ་ལུང་བསྟན་པར་སངས་རྒྱས་ཤཱཀྱ་ཐུབ་པའི་བསྟན་པ་ལོ་སྟོང་གནས་ ཤེས་
གསུངས་ཤིང་། མཛོད་རང་འགྲེལ་ལས་ཀྱང་། དེ་དག་ཀྱང་ལོ་སྟོང་དུ་གནས་སོ་ཞེས་དང༌། སྙིང་རྗེ་པད་
དཀར་གྱི་བྲམ་ཟེ་རྒྱུ་མཚོའི་རྡུལ་གྱི་སྨོན་ལམ་སྐབས་ང་མྱ་ངན་ལས་འདས་ནས་ལོ་སྟོང་དུ་དམ་པའི་ཆོས་གནས་
པར་གྱུར་ཅིག ལོ་ལྔ་བརྒྱར་དམ་པའི་ཆོས་ཀྱི་གཟུགས་བརྙན་གནས་པར་གྱུར་ཅིག་ཅེས་འབྱུང་ཞིང་། ཟླ་བ་
སྙིང་པོས་ཞུས་པའི་མདོ་ལས། ང་མྱ་ངན་ལས་འདས་ནས་དམ་པའི་ཆོས་ཀྱི་གཟུགས་བརྙན་ལོ་ཉིས་སྟོང་དུ་
361

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གནས་པར་འགྱུར་རོ་ཞེས་དང་། ཀ་མ་ལ་ཤཱི་ལའི་རྡོར་གཅོད་ཀྱི་འགྲེལ་པར་ལྔ་བརྒྱ་ཐ་མ་ལ་ཞེས་བྱ་ལ། བརྒྱ་
ཕྲག་ལྔའི་ཚོགས་ལྔ་བརྒྱ་སྟེ་བཅོམ་ལྡན་འདས་ཀྱི་བསྟན་པ་ལྔ་བརྒྱ་ཕྲག་ལྔའི་བར་དུ་གནས་ཞེས་གྲགས་ཞེས་དང་།
བསྐལ་བཟང་ལས། དམ་པའི་ཆོས་ལོ་ལྔ་བརྒྱའི་བར་དུ་གནས་སོ། ། ལོ་ལྔ་བརྒྱའི་བར་དུ་ནི་དམ་པའི་ཆོས་ལྟར་
སྣང་ངོ་ཞེས་དང་། དོཥཱ་སེ་ནཱའི་འབུམ་ཊིཀ་ཏུ། ཕྱི་མའི་དུས་ལྔ་བརྒྱའི་ཐ་མ་ཞེས་པ། བཅོམ་ལྡན་འདས་ཀྱི་
བསྟན་པ་ལོ་ལྔ་སྟོང་དུ་གནས་པ་ལས་སྟོང་ཕྲག་རེ་རེ་ཕྱེད་ཕྱེད་དུ་བཅད་པས་ལྔ་བརྒྱ་ཕྲག་བཅུ་ཞེས་དང་། དབྱིག་
གཉེན་ཀྱིས་མཛད་པར་གྲགས་པའི་ཡུམ་གསུམ་གྱི་འགྲེལ་བ་ལས། དེ་བཞིན་གཤེགས་པའི་བསྟན་པ་གནས་པ་ནི་
ལོ་ལྔ་སྟོང་དུ་གསུངས་ཏེ་ཞེས་དང་། སློབ་དཔོན་འཇམ་དཔལ་གྲགས་པས་ཀྱང་ལྔ་སྟོང་དུ་བཤད། དེ་བཞིན་དུ་
མདོ་རྒྱུད་དགོངས་འགྲེལ་གཞན་འགའ་ཞིག་ལས་ཀྱང་འདྲ་མི་འདྲ་ཅི་རིགས་བཤད་ཅིང་། དེ་དག་གི་རྗེས་སུ་
འབྲང་པའི་བོད་ཀྱི་མཁས་པ་ཆེན་པོ་འགས་ཀྱང་བཤད་ཚུལ་མི་འདྲ་ལ། འོན་ཀྱང་སྔོན་གྱི་མཁས་པ་ཕལ་ཆེར་
བསྟན་པ་ལོ་ལྔ་བརྒྱ་དང་། སྟོང་ལ་སོགས་པར་གསུངས་པ་དྲང་དོན་དགོངས་པ་ཅན་དང་། ཡང་དག་པའི་
བསྟན་པའི་གནས་ཚད་ནི་ལྔ་སྟོང་དུ་ཞལ་མཐུན་པར་བཞེད། དེ་ལྟར་མི་མཐུན་པ་བྱུང་ཡང་དགོངས་པ་མི་
འགལ་ཏེ། ལྔ་བརྒྱ་དང་སྟོང་དུ་གནས་པར་བཤད་པ་ནི་གྲོལ་བ་ཐོབ་པ་ཤས་ཆེ་བའི་དབང་དུ་མཛད། ཉིས་སྟོང་
སོགས་ནི་འབྲས་བུ་ལ་ཞུགས་པ་དང་སྒྲུབ་པ་དང་ལུང་ལ་སློབ་པའི་དབང་དུ་མཛད། ལྔ་སྟོང་ནི་ཕལ་ཆེར་ལྟ་བ་
དང་སྒྲུབ་པ་ཕྱོགས་མཐུན་པའི་དབང་དུ་མཛད་ཅེས་བཤད་པ་ལྟར་རོ། ། མཁས་པ་ལ་ལ་ནི། ལྔ་བརྒྱ་དང་སྟོང་
ནི་རྟོགས་པའི་བསྟན་པ་གནས་པ་དང་། ཉིས་སྟོང་དང་ལྔ་སྟོང་ནི་ལུང་གི་བསྟན་པའི་དབང་དུ་བྱས་སོ་ཞེས་
བཞེད་ལ། དུས་འཁོར་ལུགས་ཀྱི་བསྟན་པའི་གནས་ཚད་ནི་ལྔ་སྟོང་ཆིག་བརྒྱ་དང་བཞིར་བཤད་དོ། ། སྟོན་པ་
ལྕགས་འབྲུག་ལ་འདའ་བའི་ཚུལ་བསྟན་པ་ནས་བཟུང་སྟེ། འབུམ་ཊཱིཀ་བསྟན་པ་ལྔ་བརྒྱ་བ་ཕྲག་བཅུའི་དང་པོ་
འབྲས་བུའི་དུས་ལ་ནི། དགྲ་བཅོམ། ཕྱིར་མི་འོང་། རྒྱུན་ཞུགས་གསུམ། སྒྲུབ་པའི་དུས་ལ་ནི། ཤེས་རབ།
ཏིང་ངེ་འཛིན། ཚུལ་ཁྲིམས་ཀྱི་བསླབ་པ་གསུམ། ལུང་གི་དུས་ལ་ནི། མངོན་པ། མདོ་སྡེ། འདུལ་བ་གསུམ་
འབྱུང་ཞིང་། ལྷག་མ་ལྔ་བརྒྱ་པ་གཅིག་ལ་ནི། ལྟ་སྤྱོད་རྣལ་མ་མེད་པར་རྟག་ཙམ་འཛིན་པ་འབྱུང་། ཁ་ཅིག་
ལུང་དང་སྒྲུབ་པའི་དུས་གཉིས་སྔ་མ་ལས་ལྡོག་སྟེ་བཤད་པ་ཡང་མཆིས་སོ། ། འོ་ན༑ སྟོན་པ་འདས་ནས་ད་
362

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
ལྟའི་བར་ལོ་ཅི་ཙམ་སོང་སྙམ་ན། འདི་ལ་ཡང་བཞེད་པ་མི་འདྲ་བ་མང་དུ་སྣང་ཡང་། འཁྲུལ་མེད་ཕུག་པའི་
ལུགས་ལ་ད་ལྟའི་རབ་བྱུང་བཅུ་གཉིས་པའི་ཤིང་བྱ་འདིའི་བར་ལ་ལོ་ཉིས་སྟོང་དྲུག་བརྒྱ་དང་ཉེར་ལྔ་སོང་ངོ་། །
གསུམ་པ་དེ་དག་ལས་འཕྲོས་པའི་རྣམ་གཞག་བཤད་པ་ལ་བཞི། གྲངས་མེད་ཀྱི་བརྩི་གཞི་དང་ལོ་ཟླ་ཞག་གསུམ་
གྱི་རྣམ་གཞག་ཅུང་ཟད་བཤད་པ། གྲངས་མེད་གསུམ་གྱི་རྣམ་གཞག གྲངས་ཀྱི་རྣམ་གཞག མིང་ཚིག་ཡི་གེ་
གསུམ་གྱི་རྣམ་གཞན་བཤད་པའོ། ། དང་པོ་ནི། མཛོད་ལས། སྐད་ཅིག་མ་བརྒྱ་ཉི་ཤུ་ལ། ། དེ་ཡི་སྐད་ཅིག་
དེ་དག་ཀྱང་། ། དྲུག་ཅུ་ལ་ནི་ཐང་གཅིག་གོ ། ཡུད་ཙམ་ཉིན་ཞག་ཟླ་གསུམ་ནི། ། གོང་ནས་གོང་དུ་སུམ་
ཅུར་འགྱུར། ། ཞག་ མི་ཐུབ་དང་བཅས་པ་ཡི། ། ཟླ་བ་བཅུ་གཉིས་ལ་ལོ་གཅིག ། ཞེས་འབྱུང་བ་ལྟར།
དུས་ཀྱི་རྩོམ་གཞི་ནི། དུས་མཐའི་སྐད་ཅིག་མ་བརྒྱ་ཉི་ཤུ་ལ་དེའི་སྐད་ཅིག་མ་གཅིག དེའི་སྐད་ཅིག་མ་དྲུག་ཅུ་
ལ་ཐང་གཅིག དེ་སུམ་ཅུ་ལ་ཡུད་ཙམ་གཅིག དེ་སུམ་ཅུ་ལ་ཉིན་ཞག་གཅིག དེ་སུམ་ཅུ་ལ་ཟླ་བ་གཅིག དེ་
བཅུ་གཉིས་ལ་ལོ་གཅིག་ཏུ་བཤད་ལ། དུས་འཁོར་ལས་ནི། མི་དཀྱུས་མའི་དབུགས་འབྱུང་འཇུག་གཉིས་
གཅིག་ཏུ་བྱས་པའི་ཡུན་ཡང་དབུགས་གཅིག དེ་དྲུག་ལ་ཆུ་སྲང་གཅིག དེ་དྲུག་ཅུ་ལ་ཆུ་ཚོད་གཅིག དེ་དྲུག་
ཅུར་ཉིན་ཞག་གཅིག་གི་ཚད་བཤད་དེ། དོན་ལ་ནི་ཞག་སྔོན་མའི་ཉི་མ་ཤར་བ་ནས་སང་ཉི་མ་འཆར་ཁའི་བར་
རོ། ། ཚེས་ཞག་ནི་ཟླ་བའི་དཀར་ནག་གི་འཕེལ་འགྲིབ་ཀྱི་ཆ་བཙོ་ལྔ་ལ་བཞག་པའི་ཆར་སྟེ། དེ་རེ་ལ་ཆུ་ཚོད་ང་
དགུ། ཆུ་སྲང་གསུམ། དབུགས་ལྔ། རི་མཁའ་རིའི་ཆ་བཅུ་དྲུག་དང༌། ཁྱིམ་ཞག་ནི་ཉི་མས་སྐར་ཁྱིམ་བགྲོད་
པའི་ཁྱིམ་རེར་ཁྱིམ་ཟླ་རེ་དང་ཁྱིམ་ཟླ་རེར་ཁྱིམ་ཞག་སུམ་ཅུ། ཁྱིམ་ཞག་རེ་ལ་ཆུ་ཚོད་དྲུག་ཅུ། ཆུ་སྲང་ང་གཉིས་
དབུགས་བཞི། རི་མཁའ་རིའི་ཆ་བརྒྱ་རེ་བརྒྱུ། མདའ་རོའི་ཆ་བཅུ་རེ་ཡོད། ཁྱིམ་ཟླ་དྲུག་ལ་བགྲོད་བ་རེ། །
བགྲོད་པ་གཉིས་ལ་ལོ་རེའོ། ། དངོས་བཏགས་མ་ཕྱེ་བར་བརྗོད་ན་ལོ་ལ་ཚེས་ལོ། ཉིན་ཞག་གི་ལོ། ། ཁྱིམ་ལོ་
གསུམ་དང་། ཟླ་བ་ལའང་ཚེས་ཟླ། ཉིན་ཟླ། ཁྱིམ་ཟླ་གསུམ་དང་། ཞག་ལའང་དེ་བཞིན་དུ་སྦྱོར། དེ་ལ་ཟླ་
བཤོལ་མ་བྱུང་བར་དུ་ཚེས་ལོ་གཙོ་ཆེ་ལ། ཟླ་བཤོལ་འདོན་པ་ནི་ཁྱིམ་ལོའི་དབང་དུ་བཏང་བ་ཡིན་ཏེ། བགྲོད་
གཉིས་མཐར་ཐུག་པ་ནི་ཁྱིམ་ལོ་མ་གཏོགས། གཞན་གཉིས་ལ་མི་འབྱུང་བའི་ཕྱིར་རོ། ། ད་ལྟའི་བརྩི་ཚུལ་ལྟར་
ན་ནི་ཞག་ལ་ཉིན་ཞག ཟླ་བ་ལ་ཚེས་ཟླ། ལོ་ལ་ཁྱིམ་ལོ་གཙོ་ཆེ་བ་ཡིན་ནོ། ། གཉིས་པ་གྲངས་མེད་གསུམ་གྱི་
363

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརྩི་ཚུལ་ནི། གོང་དུ་གྲངས་མེད་གསུམ་དུ་ཚོགས་བསགས་ཞེས་བཤད་ན། དེ་གསུམ་གྱི་འཇོག་ཚུལ་ཇི་ལྟར་
ཡིན་ཞེ་ན། དེ་ནི་མཛོད་འགྲེལ་ལས་རྐྱང་ཁུག་གཉིས་བཤད་པའི་དང་པོ་ནི། གཅིག་བཅུ་བརྒྱ་སྟོང་ཁྲི་འབུམ་
དང་། ། ས་ཡ་བྱེ་བ་དུང་ཕྱུར་རྣམས། ། རྐྱང་པའི་གྲངས་སུ་ཤེས་པར་བྱ། ། ཞེས་དང་། གཉིས་པ་ཁུག་པ་
ནི། ཐེར་འབུམ་ཁྲག་ཁྲིག་རབ་བཀྲམ་དང་། ། གཏམ་དཀྲིགས་མི་འཁྲུགས་ཁྱད་འབྱིན་དང་། ། སྤང་རྟེན་
དེད་འདྲེན་མཐའ་སྣང་དང་། ། རྒྱུ་རིགས་འོད་མཛེས་དབང་པོ་དང་། ། ལེགས་འབྱིན་རྟོགས་བགྲོད་འཕྱིང་
རྔུབ་དང་། ། བརྒྱ་རྟགས་སྟོབས་འཁོར་བརྡ་ཤེས་དང་། ། རྣམ་བྱུང་སྟོབས་མིག་ཞེས་འབྱུང་བ་ལྟར། རྐྱང་
བ་གཅིག་ནས་དུང་འཕྱུར་བར་གནས་དགུ་དང་། ཁུག་པ་ཐེར་འབུམ་ནས་སྟོབས་མིག་པར་གནས་ཉེར་གཅིག་
སྟེ་དེ་ཡང་དུང་འཕྱུར་བཅུ་ལ་ཐེར་འབུམ་གཅིག ཐེར་འབུམ་བཅུ་ལ་ཐེར་འབུམ་ཆེན་པོ་གཅིག དེ་བཅུ་ལ་
ཁྲག་ཁྲིག་གཅིག དེ་བཅུ་ལ་ཁྲག་ཁྲིག་ཆེན་པོ་གཅིག དེ་བཅུ་ལ་རབ་བཀྲམ་གཅིག དེ་བཅུ་ལ་རབ་བཀྲམ་
ཆེན་པོ་བ་གཅིག་སོགས་སྟོབས་མིག་གི་བར་ཆེན་པོ་དང་བཅས་བཅུ་འགྱུར་བྱས་པའི་ཁུག་པ་གྲངས་གནས་བཞི་བཅུ་
རྩེ་གཉིས་ཀྱི་སྟེང་དུ་རྐྱང་བའི་དགུ་བསྣན་པས་ང་གཅིག་གོ ། གནས་དྲུག་ཅུའི་དབང་དུ་བྱས་ན་སྔ་མའི་སྟེང་དུ་
བྱམས་པ་སྙིང་རྗེ་དགའ་བ་བཏང་སྙོམས་ཏེ་ཚད་མེད་བཞིའི་མིང་ཅན་སྔར་ལྟར་ཚན་ཡོད་པ་བཅས་ནང་དགུ་
དང་། དྲུག་ཅུ་བ་ནི་དེ་ལྟ་བུའི་གྲངས་ལས་འདས་པས་གྲངས་མེད་ཅེས་བྱའོ། ། དེ་ཡང་བཅུ་འགྱུར་དུ་བྱས་
པས་གྲངས་མེད་གསུམ་ཞེས་བཤད། ཁུག་པའི་སྐབས་སུ་རྣམ་གྲངས་མཐུན་པ་ཡོད་དེ། གཏམ་དཀྲིགས་གཅིག་
ཏུ་བྱས་པ་དང་སོ་སོར་བྱས་པ་གཉིས་དང་། སྟོབས་མིག་གི་མཇུག་ཏུ་ཁྱོད་འབྱིན་ཡོད་མེད་གཉིས་བྱུང་ཡང་རང་
ལུགས་ནི་གོང་བཞིན་ནོ། ། གྲངས་མེད་ཀྱི་བར་མཆོངས་ཏེ་བརྩི་ན་མྱུར་ཡང་། རེ་རེ་ནས་མིང་གིས་བརྗོད་ཅིང་
བརྩི་ན་ཤིན་ཏུ་འགོར་ཏེ། དཔེར་ན་མ་ཎི་དུང་འཕྱུར་གཅིག་ནི་མི་གཅིག་གིས་ནན་ཏན་བྱས་ཀྱང་ལོ་བཅུ་སྐོར་
ཞིག་འགྲོ་དགོས་པར་མངོན་པས་སོ། ། དེ་ལྟར་ན་གྲངས་མེད་པར་རེ་རེ་བཞིན་བརྩི་ན་ནི་ལོ་ལྔ་བཅུས་ཀྱང་མི་
རྫོགས་པར་གསལ་ལོ། ། གསུམ་པ་གྲངས་ཀྱི་གནས་གཞན་ནི་བཤད་ཚུལ་མི་འདྲ་བ་ལ། འཕགས་ཡུལ་དུ་
དམངས་ཀྱིས་བརྗོད་པ་ན། གཅིག་བཅུ་བརྒྱ་སྟོང་ཁྲི་འབུམ་དང་། ། ས་ཡ་བྱེ་བ་དུང་ཕྱུར་དང་། ། ཐེར་
འབུམ་ཤུ་རྡོ་མཆོག་ཉལ་དང་། ། སྐྱ་འཕྱིས་བྱེ་མ་ནབ་ནུབ་དང་། ། མཚོ་ཡས་ལྡབས་སྦྱོར་རྗེ་ཞེས་གནས། །
364

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནུས་ཚད་དེ་ལས་འཕྲོས་པའི་སྐོར། །
གོང་ནས་གོང་དུ་བཅུ་འགྱུར་བསྒྲེ། ། ཞེས་པ་རྣམས་འཇིག་རྟེན་པའི་ གྲངས་གནས་ཡིན་པར་བཤད་ཅིང་།
སངས་རྒྱས་ཕལ་བོ་ཆེ་ལས། ། བྱེ་བ་ཁོད་ཁོད་ཐད་དགུ་དང་། ། ཁྲིག་ཁྲིག་ཐམས་ཐམས་མྱང་མྱིང་དང་། །
གང་ཡ་བན་བུན་ཕྱུར་ཕྱུར་དང་། ། ལྕག་ལྕིག་བྱང་ཕྱིར་ཆེམ་ཆེམ་དང་། ། ཕྱལ་ཕྱས་ཁྱད་ཁྱུང་ཟར་ཟེར་
དང་། ། ཁྲིབ་ཁྲིབ་ལ་གནས་ཆོ་མ་དང༌། ། ཁྲི་མཁྲིམ་ནབ་ནུབ་སང་སང་དང་། ། བརྒྱུད་ཡས་བརྟང་པས་
བཀྲ་ཡར་དང་། ། གསའ་ཡས་མཚུངས་མེད་ལ་ཡུམ་དང་། ། ཡལ་ཡོལ་ཁྲལ་ཁྲུལ་ཐུད་ཐུད་དང༌། ། བསམ་
བྱེད་དྲང་བྱེད་སྒྲོད་ཡས་དང་། ། སྔོ་ཡས་ཐང་འགའ་བྲོ་སྐྱེ་དང་། ། རྩེ་འཕྲོ་ཡོངས་བསྟན་ཤུག་ཡོས་དང་། །
སང་ཐལ་ཐེད་ཡུག་ཡིད་འཕྲོ་དང་། ནབ་ནབ་ཁྲིག་ཐམ་པ་ལ་ཐལ་དང་། ། བགྲངས་ཡས་ཐུམ་ཡས་ཤང་ཤང་
དང༌། ། ཡག་ཡག་ ཐིམ་ཐིམ་ཟློམ་ཉལ་དང་། ། གཞལ་འཕྲོས་གཞལ་ཡལ་ གཞལ་པད་དང་། ། གཞན་
འཁོར་གཞུལ་ཐིམ་ག་གཞལ་དང༌། ། གཞལ་ སངས་ གཞལ་ ཐག་ གཞལ་ ཕུལ་དང་། ༑ གཞལ་གཞི་འཕྱོང་
འགྱུར་ཉ་ཉེར་དང་། ། ཕྱག་ཕྱིག་ཟལ་ཟུག་སལ་སལ་དང་། ། གཡོ་ལྡག་ཕན་ཕུན་གདང་ཡས་དང་། ། རིམ་
གྲོ་རྫིད་རྗིད་སྡུག་བསྔལ་དང་། ། ཕུན་ཡོང་ངད་ངད་བགྲང་རྩི་དང་། ། ཟབ་བགྲང་དགའ་རྐྱང་གཞུང་འདལ་
དང་། ༑ ཁུག་ཕྱང་འོལ་ཁྱོད་གདབ་ཡས་དང་། ། གཅམ་ཡས་བགྲང་ཡས་ཀྱི་འཕྱོ་དང་། ། ཡ་མེད་སྐལ་ཡས་
འདབ་འདབ་དང་། ། འཕན་བཅད་འཕང་ཕུང་པེའུ་ཚང་དང་། ། ཁྱུན་བཟུང་མཆོག་ལ་མཐར་བརྡུལ་
དང༌། ། ཡང་འགྱངས་བུན་ལོབ་ལམ་ལོམ་དང༌། ། བརྙད་ཡས་ལང་ལིང་ལྗིབ་ལྗིབ་དང་། ། མི་འ་ཙམ་
འཇམ་ཡས་ད་སྤྲད་དང་། ། སྨོས་ཡལ་བཀྲ་ཚལ་ལོ་རྒྱས་དང་། ། འབུམ་ཏིག་གམ་གུམ་ལ་ལོ་དང་། ། བགྲད་
འཕྱོས་བགྲད་འཕྱོས་ལ་བསྒྲེས་པ། ། དཔག་ཡས་དེ་བསྒྲེས་ཡལ་འཕྱོང་དང་། དེ་རྗེས་མུ་ ལ་ མུ་ ཡལ་
བསྒྲེས། ། བགྲང་ཡོལ་གཉིས་དང་མི་འཇལ་གཉིས། ། བསམ་ཁྱོད་གཉིས་དང་མཐར་འབུམས་གཉིས། །
དཔག་ཐག་གཉིས་དང་བརྗོད་མེད་གཉིས། ། བརྗོད་མེད་པའི་ཡང་བརྗོད་མེད་ལ། ། སྒྲེས་ལ་ཤིན་ཏུ་བརྟན་
པའོ། ། ཞེས་བཤད་པའི་གྲངས་གནས་ལ་བརྒྱ་དང་ཉེར་བརྒྱད་འབྱུང་། བརྩི་ཚུལ་ནི། བརྒྱ་བརྒྱ་ལ་སྟོང་།
སྟོང་སྟོང་ལ་བྱེ་བ། བྱེ་བ་བྱེ་བ་ལ་ཁོད་ཁོད། ཁོད་ཁོད་ལ་ཐད་དགུ། ཐད་དགུ་ཐད་དགུ་ལ་ཁྲིག་ཁྲིག་སོགས་
རིགས་བགྲེས་ཏེ་བརྩི་བའོ། ། འདི་དག་ནི་གྲངས་མེད་དང་བརྗོད་དུ་མེད་པ་ལས་ཀྱང་འདས་པའི་བརྩི་ཚུལ་ཏེ་
365

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཐའ་ནི་སོ་སྐྱེའི་ཡུལ་ལས་འདས་པའོ། ། ཡང་རྒྱ་ཆེར་རོལ་བ་ལས། ། བྱེ་བ་ཐེར་འབུམ་ཁྲག་ཁྲིག་དང་། །
གཏམ་དཀྲིས་མི་ཕྲུགས་ཁྱད་འབྱིན་དང་། ། སྤང་རྟེན་མང་འཛིན་གླང་པོའི་སྟོབས། ། ངོགས་ ཐོབ་རྣམ་
བཞག་གདགས་ རྒྱུ་རིག ། ལག་སྦྱིན་རྒྱུ་དབང་རྫོགས་ཐོབ་དང་། ། བགྲང་རྟོགས་སྒྲིབ་པ་ སྟོབས་ ཀུན་
སྟོབས། ། རྣམ་བརྡ་ཤེས་ལྡན་བརྡ་ཤེས་ཀུན། ། རྣམ་འབྱུང་དེ་ཡི་མཚན་ཉིད་ཅན། ། རྒྱལ་མཚན་རྩེ་མོའི་
ནོར་བུ་དང་། ། དེད་འདྲེན་ཞེས་གདགས་གཏན་ལ་འབེབས། ། གཅོད་རྟོགས་གཅོད་ རྟོགས་ལྡན་དང་
ནི། ། ཐམས་ཅད་རྣམ་འབྱེད་སྙིང་པོ་མཆོག ། ཕྲ་རབ་རྡུལ་གྱི་རྗེས་སུ་འཇུག ། ཞེས་སོགས་གྲངས་གནས་སོ་
གཉིས་གོང་ནས་གོང་དུ་བརྒྱ་འགྱུར་བསྒྲེ་བར་གསུངས་ཏེ། དེ་ཡང་བྱེ་བ་བརྒྱ་ལ་ཐེར་འབུམ་གཅིག དེ་བརྒྱ་ལ་
ཁྲག་ཁྲིག་གཅིག་སོགས་སྦྱར་བའོ། ། འཇམ་དཔལ་རྩ་རྒྱུད་ལས་ནི། བརྒྱ་སྟོང་ཁྲི་འབུམ་ས་ཡ་བྱེ། ། དུང་
ཕྱུར་ཐེར་འབུམ་ ཐེར་འབུམ་ཆེ། ། ཤུ་ རྡོག་ མཆོག་ ཉལ་ རྐྱང་ ཕྱེ་ དང་། ། རྐྱང་ཕྱེ་ ཚེ་ དང་ ཁྱད་འབྱིན་
གཉིས། ། རྒྱུ་བ་གཉིས་དང་མཚོ་ཡིས་གཉིས། །དུག་ཅན་རྒྱ་མཚོ་ཆེ་དང་བཅས། ། མཆོག་ཡས་པན་བུན་
མ་ལུས་པ། ། མ་ལུས་ཚེ་དང་གྲངས་མེད་དང་། ། དཔག་མེད་གཉིས་དང་འཇིག་རྟེན་གཉིས། ། མུན་པ་
སྣང་བ་སྣང་བ་ཆེ། ། ཕུང་པོ་གཉིས་དང་ཟབ་པ་དང་། ། བརྟན་པ་རབ་བརྟན་འགྲོ་མང་ལྡན། ། གནས་
དང་གནས་ཆེན་དཔག་མེད་གཉིས། ། དོན་ཆེན་རྒྱ་མཚོ་མཆོག་གཙོ་ཁྱིམ། ། བསམ་མི་ཁྱབ་དང་མི་ཟད་
གཟུགས། ། རྒྱལ་ཐབས་གཏེར་དང་དགེ་བ་དང༌། ། སེམས་བྱུང་གཉིས་དང་བརྗོད་པ་དང་། ། བརྗོད་
བརྙད་ཡས་བརྙད་ཡས་ཆེ་དང་། ། ཕྱུར་ཕྱུར་གཉིས་དང་ཤུ་རྡོག་དང་། ། ཤུ་འོག་ཆེ་དང་ཞི་བ་དང་། ། ཆུ་
འབྱུང་སྟེས་འཁྲུལ་དམ་པ་ཉིད། ། སངས་རྒྱས་ཡུལ་དང་འཕེལ་བྱེད་དང་། ། དེ་ལྟར་གྲངས་གནས་དྲུག་ཅུ་
དགུ། ། གོང་ནས་གོང་དུ་བཅུ་འགྱུར་ཡིན། ། དེ་ཡན་སངས་རྒྱས་ཉིད་ཀྱི་ཡུལ། ། དེ་ཕྱིར་འགྲོ་བས་བགྲང་
མི་ནུས། ། ཞེས་གསུངས་ཤིང༌། སྡོང་པོ་བཀོད་པའི་མདོ་ལས་གསུངས་པའི་གྲངས་གནས་གཞན་ཡང་ཡོད་
དོ། ། འོན་ཀྱང་ཐམས་ཅད་ལ་གྲགས་ཆེ་བ་ནི་མཛོད་འགྲེལ་ནས་བཤད་པ་དེའོ། ། བཞི་བ་མིང་ཚིག་ཡི་གེ་
གསུམ་གྱི་རྣམ་གཞག་བཤད་པ་ལ། སློབ་དཔོན་བློ་གྲོས་བརྟན་པས། དོན་གྱི་ངོ་བོ་བརྗོད་པ་མིང་། ། དེ་ཡི་
ཁྱད་པར་བརྗོད་པ་ཚིག ། གང་ཡང་མི་སྟོན་ཡི་གེའོ། ། ཞེས་བཤད་པ་ལྟར། ལྷ། ཀླུ། མི། བུམ་པ། ཀ་
366

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
བ་ཞེས་བ་ལྟ་བུ་དོན་གྱི་ངོ་བོ་ཙམ་བརྗོད་པ་ནི་མིང་། ལྷ་ཡོད། ཀླུ་འབྱུང་། མི་སྲིད། ཀ་བ་མི་རྟག བུམ་པ་
བྱས་སོགས་ལྟ་བུ་དོན་གྱི་ཁྱད་པར་བརྗོད་པ་ཚིག་གོ ། གང་མི་རྟག་ཞེས་པ་ལྟ་བུ་དོན་གྱི་ཁྱད་པར་བརྗོད་པ་ཡིན་
ཀྱང༌། ཀ་བ་དང་མི་རྟག་པ་ཞེས་བརྗོད་པ་ལྟ་བུ་དང་མི་འདྲ་སྟེ། སྔ་མ་ནི་མི་རྟག་པ་ཀ་བ་དང་འབྲེལ་བར་
བརྗོད་ཅིང་། ཕྱི་མ་མི་རྟག་པ་དང་ཀ་བ་གཉིས་མ་འབྲེལ་བར་སོ་སོར་བརྗོད་པའི་ཕྱིར་རོ། ། འཕགས་ཡུལགྱི་
ཡི་གེ་ཨ་ཨཱ་སོགས་དབྱངས་དང་། ཀ་ཁ་ག་གྷ་ང་སོགས་གསལ་བྱེད་རྣམས་དང་། བོད་ཀྱི་དབྱངས་ཨ་ཨི་ཨུ་ཨོ་
བཞི་དང་། ཀ་ཁ་ག་ང་སོགས་གསལ་བྱེད་རྣམས་ནི་བརྗོད་བྱ་གང་ཡང་མི་སྟོན་པའི་ཡི་གེ་ཙམ་མོ། ། ཡི་གེའི་
གཟུགས་ལ་ཁའི་ཡི་གེ་གཅིག་ཡིན་ཀྱང་། རྗོད་བྱེད་ལ་མིའི་ཁ་ཞེས་བརྗོད་པ་ལྟ་བུ་ནི་ཡི་གེ་གཉིས་འདུས་པ་ཡིན་
ཏེ། ཁ་ནི་རང་གི་སྲོག་ཏུ་ཞུགས་པའི་ཨ་དང་འདུས་པའི་ཕྱིར་རོ། ། དེ་བཞིན་དུ་ང་དང་ཇ་དང་ཉ་དང་ན་དང་
ཕ་དང་མ་དང་ཚ་དང་ཝ་དང་ཞ་དང་ཟ་དང་ར་དང་ཤ་དང་ས་རྣམས་ལ་ཡང་དེ་ལྟ་བུའི་ཁྱད་པར་ཡོད་དེ་ཤེས་
དགོས་སོ། ། མིག་ཅེས་པ་ལྟ་བུ་ལ་ཡི་གེ་གསུམ་འདུས་ཏེ། མ་དང་ག་དང་སྲོག་གི་ཨི་གསུམ་འདུས་པའི་ཕྱིར་ཏེ།
དེ་བཞིན་དུ་ཡི་གེ་དུ་མ་འདུས་པའི་མིང་ཡང་ངོ་། ༑ མིང་ལ་དབྱེ་ན་ཐོག་མར་བརྡ་སྦྱར་བའི་འདོད་རྒྱལ་དང་།
ཕྱིས་སྦྱར་བའི་རྗེས་གྲུབ་གཉིས་སམ། དངོས་མིང་དང་བཏགས་མིང་གཉིས། དང་པོ་ནི། རྒྱུ་མཚན་ནམ་སྒྲ་
བཤད་ལ་མ་བལྟོས་པར་ཐོག་མར་བརྡ་སྦྱར་བའི་མིང་སྟེ། འབྱུང་བ་རྣམས་ལ་ས་ཆུ་མེ་རླུང་ཞེས་དང༌། ལྷ་མི་
སོགས་དང་ཀ་བུམ་སོགས་སུ་བཏགས་པ་ལྟ་བུ་དང་། དེར་མ་ཟད་སེམས་ཅན་ཞིག་སྐྱེས་པ་ན་རྒྱུ་མཚན་སོགས་ལ་
བལྟོས་པ་མེད་པར་བཀྲ་ཤིས་དང་བསོད་ནམས་དང་ཚེ་རིང་སོགས་སུ་བཏགས་པ་ལྟ་བུའོ། ། བཏགས་མིང་ནི་
འདྲ་འབྲེལ་ལྟ་བུའི་སྒོ་ནས་མིང་གཞན་དུ་བཏགས་པ་སྟེ། འདྲ་བའི་སྒོ་ནས་བཏགས་པ་ནི། བྲམ་ཟེའི་ཁྱེའུ་ཁ་
ཆེན་ཉག་པ་ལ་སེངྒེ་ཞེས་བཏགས་པ་སྟེ། རྣམ་འགྲེལ་ལས། སེངྒེ་བྲམ་ཟེའི་ཁྱེའུ་ལ། དེ་ལྟར་བརྗོད་པ་
འཇིག་རྟེན་ཡོད། ། ཅེས་སོ། ། འབྲེལ་བའི་སྒོ་ནས་བཏགས་པ་ནི། རས་ཡུག་གི་ཟུར་ཚིག་པ་ལ་རས་ཡུག་
ཚིག་ཅེས་བརྗོད་པ་ལྟ་བུའོ། ། དངོས་མིང་དང་བཏགས་མིང་གཉིས་སོ་སོ་ལའང་སྒྲ་བཤད་ཡོད་མེད་གཉིས་
ཡོད་ཅིང་། བཏགས་མིང་ལ་དོན་མཐུན་དང་དོན་མི་མཐུན་གཉིས། ཡང་བརྟེན་པའི་མིང་རྟེན་ལ་བཏགས་པ།
རྒྱུ་མིང་འབྲས་ལ་བཏགས་པ་འབྲས་མིང་རྒྱུ་ལ་བཏགས་པ་སོགས་མང་ཞིང་། བརྟེན་པའི་མིང་རྟེན་ལ་བཏགས་
367

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་ནི། ཉི་མ་དང་ཟླ་བའི་དཀྱིལ་འཁོར་ལ་ཉི་མ་དང་ཟླ་བ་ཞེས་པ་ལྟ་བུ་དང་། རྒྱུ་མིང་འབྲས་ལ་བཏགས་པ་ནི་
ད་ལྟ་བདེ་སྡུག་མྱོང་པ་ལ་སྔོན་ཀྱི་ལས་ཞེས་པ་ལྟ་བུ་དང་། རླུང་ནད། མཁྲིས་ནད་ཅེས་པ་ལྟ་བུ་དང་། འབྲས་
མིང་རྒྱུ་ལ་བཏགས་པ་ནི། ས་བཅུ་བ་ལས་སངས་རྒྱས་ཞེས་བཏགས་པ་དང་། བུར་ཤུན་གྱི་རོ་ལྟ་བུའི་སེམས་ལ་
བྱང་ཆུབ་ཀྱི་སེམས་ཞེས་བཏགས་པ་དང་། གྲོ་ནས་སོགས་ཀྱི་མྱུ་གུ་སྔོན་པོ་ལ་གྲོ་ནས་སོགས་སུ་བརྗོད་པ་ལྟ་བུ་
དང༌། སྤྱི་མིང་བྱེ་བྲག་ལ་བཏགས་པ་ནི་རྒྱུ་ནོར་ལ་དངོས་པོ་ཞེས་བརྗོད་པ་ལྟ་བུ་དང་། བྱེ་བྲག་གི་མིང་སྤྱི་ལ་
བཏགས་པ་ནི་ཡུལ་གཞན་ན་རབ་བྱུང་ཀུན་ལ་བླ་མ་ཞེས་བརྗོད་པ་ལྟ་བུའོ། ། བཏགས་མིང་ཚད་ལྡན་པ་དེར་
འདོགས་པའི་ཆོས་གསུམ་ཚང་དགོས་ཏེ། རྒྱུ་མཚན་དང་དགོས་པ་མེད་པར་འདོགས་ན་ཀུན་ལ་ཀུན་འདོགས་
ཐལ་བ་དང་། འདོགས་པ་བོ་དཔྱོད་ལྡན་མ་ཡིན་པའི་སྐྱོན་ཡོད་པའི་ཕྱིར་ཏེ། རྣམ་འགྲེལ་ལས། གལ་ཏེ་
འདིར་ནི་བཏགས་འདོད་ན། རྒྱུ་མཚན་གང་གིས་དེ་འདོགས་པ། ། དེ་བཞིན་དངོས་པོ་ཐམས་ཅད་ལ། ། དེ་
དག་གིས་རྒྱུར་ཅིས་མི་འདོགས། ། ཞེས་གསུངས་པའི་ཕྱིར་རོ། ། དངོས་པ་གནོད་བྱེད་ཡོད་དགོས་ཏེ། མེད་
ན་བཏགས་མིང་དུ་མི་འཐད་པར་འགྱུར་བའི་ཕྱིར་རོ། ། ཚིག་བཤད་ལའང་གསུང་རབ་སྤྱི་ལ་གྲགས་པ་ནི།
དཔང་ལོ་ཆེན་པོས། མིང་གཉིས་སམ་ནི་མང་པོ་ཡིས། ། དོན་གྱི་ཁྱད་པར་རྗོད་བྱེད་པ། ། དམ་ཆོས་མངོན་
པར་གསུངས་པ་ཡི། ། ཚིག་ཡིན་ཡི་གེ་འདུས་པ་ཉིད། ། ཅེས་གསུངས་པ་ལྟར། འདུས་བྱས་མི་རྟག་ལྟ་བུ་
མིང་གཉིས་འདུས་པ་དང་། ཟག་བཅས་ཐམས་ཅད་སྡུག་བསྔལ་ཞེས་དང་། ཆོས་ཐམས་ཅད་བདག་མེད་དོ་
ཞེས་པ་ལྟ་བུ་མིང་དུ་མ་འདུས་པ་དང༌། གསུང་རབ་ཀྱི་གཞུང་ཆེ་བའི་ཚིག་འབྲེལ་ལྟ་བུའོ། ། སྒྲའི་བསྟན་
བཅོས་ལས་ནི་སུབ་དང་ཏིང་གི་མཐའ་ཅན་ཚིག ། ཅེས་བཤད་པ་ལྟར་སུབ་དང་ཏིང་གི་མཐའ་ཅན་དང་། །
སི་སོགས་རྣམ་དབྱེའི་མཐའ་ཅན་དང་། ། ཏི་སོགས་ཀྱི་མཐའ་ཅན་གྱི་ཚིག་ལ་ཚིག་ཅེས་བཤད་དེ་སྔ་མ་དང་མི་
འདྲའོ། ། ཡི་གེ་དངོས་ནི་སྐད་ཀྱི་གདངས་ལ་བྱེད་ཅིང་རང་རྒྱུ་ཀུན་སློང་གི་ཤེས་པ་ལས་སྐྱེ་བ་ཡིན་ཏེ། རྣམ་
འགྲེལ་ལས། ཡི་གེ་ཀུན་སློང་ཤེས་པ་ལས། ། སྐྱེ་ལ་ཤེས་པར་སྒྲ་སྐྱེའོ། ཞེས་གསུངས་པ་དང་། ཡུན་ཚད་
ཀྱང་། ཡི་གེའི་བདག་ཉིད་ཀུན་མཐའ་ཡང་། ། མིག་འཛུམ་ཚད་དུ་གནས་པ་ཡིན། ། ཞེས་གསུངས་པ་ལྟར་
རོ། ། མིང་ཚིག་ཡི་གེ་གསུམ་ནི་འདུས་བྱས་སུ་ནང་སྡེ་ཀུན་འདོད་ཅིང་སྒྲའི་རང་བཞིན་ཏེ། གང་ཟག་མཆོག་
368

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། ：
དམན་ཀུན་ལ་ཡོད་དོ། ། མཁས་པ་ཁ་ཅིག་མདོ་སྡེ་བ་དང་བྱེ་བྲག་ཏུ་སྨྲ་བས་ལྡན་མིན་དང་། སེམས་ཙམ་པས་
རྣམ་རིག་ཏུ་འདོད་ཅེས་གསུངས། དེས་ན་བྲིས་པའི་ཡི་གེའི་གཟུགས་རྣམས་ནི་ཡི་གེ་དངོས་མིན་ཞིང་དེར་
བཏགས་པ་ཙམ་ཏེ། བྲིས་འབུར་གྱི་སྐུ་གཟུགས་བཞིན་ནོ། ། ཡི་གེའི་གཟུགས་ལ་ནི་སྤྱིར་འཇིག་རྟེན་ཐམས་
ཅད་ན་ཡོད་པའི་ཚད་དཀའ་ཡང་ཡིག་རིགས་དྲུག་ཅུ་རྩ་བཞི་སྟེ། དེ་ལ་ཡང་མི་མཐུན་པ་རེ་གཉིས་ཡོད་ཀྱང་དག་
པའི་ལུགས་གཅིག་ལ་ནི། ཚངས་པའི་ཡི་གེ་དེ་བཞིན་དུ་སྦྱར་ཏེ། ཁ་རོཌི། པདྨའི་སྙིང་པོ། ཨངྒིའི། པདྨའི།
མ་གང། བཀྲ་ཤིས་པ། སོར་མོ། ། ཤཱ་ཀ་ན། པཱདྷ་ནི། ཨ་ཧུ་བ། རྩུབ་མོ། འགྲོ་ལྡིང་། མོན་ཡུལ། ལྷོ་
ཕྱོགས། དྲག་པོ། གྲངས། སྤྱིའུ་ཚུགས། རྗེས་སུ་མཐུན་པ། དྷ་རེ་ཌ། ། རྒྱ་ནག ཧུ་ན། དབུས།
རྒྱལ། ལྷ། ཀླུ། གནོད་སྦྱིན། དྲི་ཟ། མིའམ་ཅི། ལྟོ་འཕྱེ་ཆེན་པོ། ལྷ་མ་ཡིན། ནམ་མཁའ་ལྡིང་། རི་
དྭགས་ཀྱི་འཁོར་ལོ། བྱ་རོག་སྐད། ས་ལྷ། བར་སྣང་གི་ལྷ། བ་ལང་སྤྱོད། སྒྲ་མི་སྙན། ལུས་འཕགས་
པོ། ། འདེགས་པ། བཞག་པ། རབ་ཏུ་བཞག་པ། རྒྱ་མཚོའི་མཐའ། རྡོ་རྗེའི། འཕྲིན། རབ་ཏུ་འཕྲིན།
རྣམ་གཞག ཆུང་ངུ་ཡིན། བསྟན་བཅོས་སྐོར། རྩིས་སྐོར། འདེགས་སྐོར། རྐང་བས་བྲིས་པ། ཚིག་ཕྱི་མ་
གྲུབ་པ། ཇི་སྲིད་ཚིག་ཕྱི་མ་གྲུབ་པ། བར་སྒྲུབ་པ། སྒྲ་ཐམས་ཅད་ཀུན་བསྡུས། རིགས་དང་རྗེས་སུ་མཐུན་པ།
རྣམ་པར་བསྲེས་པ། དྲང་སོང་དཀའ་ཐུབ་ཀྱིས་གདུངས་པ། གསལ་བ། རབ་ཏུ་གསལ་བ། སྨན་ཐམས་ཅད་
ཀྱི་རྒྱུ་མཐུན་པ། སྙིང་པོ་ཀུན་བསྡུས་ཀྱི་ཡི་གེ་སྟེ་དྲུག་ཅུ་རྩ་བཞིའོ། ། དེ་དག་ཕལ་ཆེར་ནི་བོད་དུ་མ་བྱུང་ལ།
བོད་དུ་ཡོད་པ་ནི། ཚངས་པའི་ཡི་གེ་ལཉྩ། དེ་ལ་ཡང་ཁོང་སེང་དང་ཤ་ཆེན་གཉིས། དེ་དང་མཐུན་པར་དྷ་
རིའི་གའི་ཡི་གེ་རིགས་ལྔ། དེའི་མགོན་གྱེན་བཟེད་དེ་ནཱ་ག་རའི་ཡིག་རིགས་དྲུག མགོ་ཐུར་བཀུག་ཀླུའི་ཡི་གེ་
ཝརྟུ་ལ། ཀསྨི་ར་མི་འདྲ་བ་གསུམ་སོགས་ཀྱང་ཡོད་པར་བཤད། དེ་དག་ནི་གཞོན་ནུ་དོན་གྲུབ་ཀྱིས་ཡིག་རིགས་
སློབ་པ་ལས་འཕྲོས་ཏེ་བཤད་པ་ཡིན་ལ། གཞན་ཡང་མཛད་བཅུ་ལས། དྲུག་ཅུ་རྩ་བཞི་ལས་བརྒལ་སྒྱུ་རྩལ་
གྱིས། ། ཞེས་སོགས་བཤད་པ་ལྟར་སྒྱུ་རྩལ་དྲུག་ཅུ་རེ་བཞི་སོགས་ནི། རྒྱ་ཆེར་རོལ་བ་ལས། མཆོང་བ། ཡི་
གེ ། ལག་རྩིས། རྩིས། གྲངས། གྱད་ཀྱི་འཛིན་སྟང་། རྒྱང་ནས་འཕོག་ པ། བང་། ཚར། རྐྱལ།
འཕོངས་དཔྱད། གླང་ཆེན་ཀྱི་གཉར་སྤྱོད་པ། རྟ་རྩལ། ཤིང་རྟའི་ཐབས། མདའ་གཞུའི་ཐབས། བརྟན་པ།
369

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཐུ། དཔའ་བ། འབྱུང་སྟབས། ལྕགས་ཀྱུས་བསྒྱུར་ཐབས། ཞགས་ཐབས། མདུན་དུ་བསྣུར་བ། ཕྱིར་
བསྣུར་བ། གཟུང་འཛིན་སྟངས། ཐོར་ཚུགས། བཅད་པ། དལ་བ། དབུག་པ། གཞིག་པ། གཤག་པ།
མཚར་བར་འཕོག་པ། གནད་དུ་འཕོག་པ། སྒྲ་དྲག་པར་འཕོག་པ། ཚབས་ཆེ་བ། ཆོ་ལོའི་རྩེད་མོ། སྙན་
ངག་སྦྱར་བ། ལམ། རིས་གཟུགས། གཟུགས་ཀྱི་ལས། ཐགས་ཀྱི་དཔྱད། མེའི་ལས། རོལ་མོའི་སྒྲ་
དབྱངས། གར། གླུ། ཡི་གེ་བཀླག་ པའི་མིག་འོང༌། གཏམ། བཞད་གད། རྩེད་མོ། བྲོ། སྒེག་པ།
འཕྲེང་བ་རྒྱུ་བ། རླུང་ཡོབ་གཡོབ་བ། ནོར་གྲུ་མཚོན་བསྒྱུར། གོས་མཚོན་གྱིས་བསྒྱུར་བ། མིག་འཁྲུལ་ཀྱི་ཆོ་
ག རྨི་ལམ་གྱི་དཔྱད། བྱིའུའི་སྐད། བུད་མེད་ཀྱི་མཚན། སྐྱེས་པའི་མཚན། དེ་བཞིན་དུ་གླང་པོ་དང་། རྟ།
བ་ལང་། ར། ལུག ཁྱིའི་མཚན་དང་། ཤེས་གསལ། སྒྲ་ངེས་པར་སྦྱོར་བ། ང་རོ་བསྒྱུར་བ། སྔོན་རབས།
སྔོན་བྱུང༌། རིག་བྱེད། ལུང་བསྟན་པ། ངེས་པའི་ཚིག ཡི་གེ་ལྷ་ཡིད། ཚིག་སྡེབ། མཆོད་སྦྱིན་ཆོ་ག སྐར་
མ། གྲངས་ཅན། རྣལ་འབྱོར་གྱི་ལུགས་གསུམ་དང་། ལས་ཀྱི་ཚོགས་དང་བྱེ་བྲག་པའི་ལུགས། ནོར་གྱི་རིག་
པ། ཕུར་བུ། ཆུ། ལྷ་མིན་གྱི་ལུགས་གསུམ་དང་། བྱ་དང་། རི་དྭགས་ཀྱི་སྐད། གཏན་ཚིགས་རིག་པ། རྒྱ་
སྐྱེགས་ཀྱི་འཁྲུལ་འཁོར། སྒྲ་ཚིལ་གྱི་ལས། འདྲུབ་ཤུར། བརྐོ་བཞག ལོ་མ་དྲོ་བ། སྤོས་སྦྱོར་སོགས་མང་
ཡང་བསྡུ་ན་དྲུག་ཅུ་རྩ་བཞིར་བཤད། གཞན་ཡང་། སློབ་དཔོན་ཚུལ་ཁྲིམས་བསྐྱང་ས་ཀྱིས་ཕྲན་ཚེགས་འགྲེལ་
བར་སྔ་མ་དང་མི་འདྲ་བར་སྒྱུ་རྩལ་དྲུག་ཅུ་རྩ་བཞི་བཤད་ལ། གཞུང་གཞན་དུ་ནང་གི་སྒྱུ་རྩལ་རེ་བཞི་ཡང་བཤད་
དོ་སོ་དང་སེན་མོ་འདེབས་དང་འཁྱུད། ། ཅེས་སོགས་འབྱུང་བ་ལྟར་རོ། ། བྱེ་བྲག་རྟོག་བྱེད་ལས་ནི། བཟོ་
ལ་སོགས་པར་གཏོགས་པ་སུམ་ཅུ་དང་། རོལ་མོའི་བྱེ་བྲག་བཅུ་བརྒྱུད། གླུ་དབྱངས་ཀྱི་ངེས་པ་བདུན། གར་
གྱི་ཆ་བྱད་དགུ་བཤད་པའི་དང་པོ་སུམ་ཅུ་ནི། ཡི་གེ ། ཡག་རྩིས། གྲངས། རྩས་ཆེན། གོམ་སྟབས། ཐོར་
ཚུགས། ལྕགས་ཀྱུས་བསྒྱུར་ཐབས། རལ་གྲིའི་ཐབས། ཞགས་པ་གདབ་པ། མདའ་བོ་ཆེ་འཕེན་པ། མདུན་
དུ་བསྣུར་བ། ཕྱིར་བསྣུར་བ། བཅད་པ། དྲལ་བ། དབུག་པ། རྒྱང་ནས་འཕོག་པ། སྒྲ་དྲག་པར་འཕོག་པ།
གནད་དུ་འཕོག་པ། མི་ཚོར་བར་འཕོག་པ། ཚབས་ཆེ་བར་འཕོག་པ། མཆོང་བ། གྱད་ཀྱི་འཛིན་སྟངས།
བང་། རྒྱག གླང་པོ་ཆེའི་གཉར་ཞོན་པ། རྟ་ཞོན་པ། ཤིང་རྟའི་ཐབས། མདའགཞུ། གྱད་སྟོབས་རྣམས་
370

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
སོ། ། གཉིས་པ་བཅོ་བརྒྱུད་ནི། གར་མཁན། བྲོ། རྔ་བོ་ཆེ། རྫ་རྔ། རྔ་ཕྲན། རྔ་ཆེན་པོ། ། མཁར་བ།
པི་ཝང་རྒྱུད་གཅིག་པ། རྫ་རྔ་ཁ་ཅིག་པ། ལྕགས་ཀྱི་སིལ་ཁྲོལ། འཁར་བའི་སིལ་ཁྲོལ། པི་ཝང་རྒྱུད་གསུམ་པ།
ངོ་མ་ཀུནྡ། སིལ་སྙན་གླུ་དབྱངས་དང་བསྟུན་པ། ཕེབ་རྡོབ། རོལ་མོ། སྒྲ་རིགས། པི་ཝང་གཞན། གླིང་བུ་
རྣམས་སོ། ། གསུམ་པ་བདུན་ནི། བར་མ། དྲང་སྲོང་། ས་འཛིན། དྲུག་ ལྡན། ལྔ་བ། བློ་གསལ།
འཁོར་ཉན་རྣམས་སོ། ། བཞི་བ་དགུ་ནི། སྒེག་པ། དཔའ་བ། མི་སྡུག་པ། དྲག་ཤུལ། བཞད་པ།
འཇིགས་རུང་། སྙིང་རྗེ་ཞི་བ་རྣམས་སོ། ། གཞན་ཡང་བཟོ་སྦྱངས་བཅོ་བརྒྱད་བཤད་དེ། ཚོང་བ་དང་། རྫ་
མཁན། འཕྲེང་མཁན། ཆང་འཚོང་། ཕྱུགས་འཚོང་། འདྲེན་མཁན། འབྲུ་མར་བཙིར་བ། མགར་བ།
ཤིང་མཁན། ཕ་མཁན། ཐ་ག་བ། རྒྱལ་ཆེན་པ། ཀོ་པགས་མཁན། བཙོ་ལག་མཁན། སྨྱིག་མ་མཁན།
བཤན་པ། གདོལ་བ་མཁན། ཤིང་རྟ་མཁན་རྣམས་སོ། ། བརྟག་པ་རྣམ་པ་བརྒྱད་བཤད་དེ། རིན་པོ་ཆེ་
བརྟག་པ། ས་གཞི་བརྟག་པ། གོས་བརྟག་པ། ལྗོན་ཤིང་བརྟག་པ། རྟ་བརྟག་པ། གླང་པོ་ཆེ་བརྟག་པ།
སྐྱེས་པ་བརྟག་པ། བུད་མེད་བརྟག་པ་རྣམས་སོ། ། ཡང་ཤེས་བྱ་རིག་གནས་ཆེ་བ་ལྔ་ནི། སྒྲ་རིག་པ། གཏན་
ཚིགས་རིག་པ། བཟོ་རིག་པ། གསོ་བ་རིག་པ། ནང་དོན་རིག་བ་སྟེ་ལྔ། རིག་གནས་ཆུང་བ་ལྔ་ནི། སྙན་ངག
སྡེབ་སྦྱོར། མངོན་བརྗོད། ཟློས་གར། རྩིས་རྣམས་སོ། ། རིག་གནས་ཆེ་བའི་སྒྲ་རིག་པ་ལ། འཕགས་ཡུལ་
དུ་སྒྲ་མདོ་ཆེན་པོ་བརྒྱད་བྱུང་ཞིང་། བོད་དུ་པཱ་ཎི། དབྱངས་ཅན་སྒྲ་མདོ། ཙནྡྲ་པ། ཀཱ་ལ་པ་རྣམས་འགྱུར་
རོ། ། འཕགས་ཡུལ་དུ་སྒྲ་རིག་ལ་མཁས་པ་ཤིན་ཏུ་མང་བོར་བྱོན་ལ། བོད་དུ་ནི་སྔོན་སྒྲ་རིག་ལ་མ་བས་པ་ནི་ལོ་
ཙྪ་བ་མང་དུ་བྱུང་ཡང་ཕྱིས་དགོན་པ་ལྟར་སྣང་ལ། མདོ་སྨད་ཀྱི་ཕྱོགས་འདིར་ནི་དེ་ལྟ་བུ་སྲིད་མཐའ་ཙམ་སྟེ།
འོན་ཀྱང་མཚམས་སྦྱོར་ལྔ་བ་དང་སྔགས་ཀློག་ལ་སྦྱངས་པ་འགའ་རེ་སྣང་ངོ༌། ། བོད་སྐད་ཀྱི་དབང་དུ་བྱས་པའི་
སྒྲ་རིག་པ་ནི་སུམ་རྟགས་དང་དག་ཡིག་གི་སྐོར་ཡིན་པས་སྒྲ་རིག་པའི་ཕྱོགས་མི་ཤེས་པ་ཡང་མིན་ནོ། ། གཏན་
ཚིགས་རིག་པ་ནི་རྒྱལ་པའི་གསུང་རབ་དང་གཞན་ལས་ཀྱང་འབྱུང་མོད། གཙོ་བོ་ནི་ཕྱོགས་གླང་གིས་མཛད་
པའི་ཚད་མ་ཀུན་བཏུས་དང་། ཆོས་ཀྱི་གྲགས་པས་མཛད་པའི་ཚད་མ་སྡེ་བདུན་འགྲེལ་བ་དང་བཅས་པ་དང་།
དེ་དག་ལས་འཕྲོས་པའི་བསྡུས་གཞུང་རྣམས་སོ། ། བཟོ་རིག་ལ་ལུས་བཟོ་ཤིང་བཟོ། ལྕགས་བཟོ། གོས་བཟོ།
371

༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྷ་བཟོ། ཡིག་བཟོ་སོགས་མང་ཞིང་ང་ག་བཟོ་དང་ཡིད་བཟོ་ཡང་བཤད། གསོ་བ་རིག་པ་ནི་སྨན་སྦྱོར་ཤེས་པ་སྟེ་
སྨན་གྱི་གཞུང་མང་ངོ་། ། ནང་དོན་རིག་པ་སྟོན་པའི་གཞུང་ནི་སྡེ་སྣོད་གསུམ་སོགས་མངོན་མཐོ་ངེས་ལེགས་
སྟོན་པའི་མདོ་སྔགས་ཀྱི་གསུང་རབ་རྣམས་ཏེ། རིག་གནས་སྔོན་མ་བཞི་ལས་ཁྱད་པར་དུ་འཕགས་སོ། ༈
གཏན་ཚིགས་རིག་པ་དང་ནང་རིག་པ་སྟོན་པའི་གཞུང་མི་འགལ་ཏེ། རྣམ་འགྲེལ་ལྟ་བུས་གཏན་ཚིགས་རིག་པ་
དང་ནང་དོན་རིག་པ་གཉིས་ཀ་སྟོན་པའི་ཕྱིར་ཏེ། དེས་ཐར་བ་དང་ཐམས་ཅན་མཁྱེན་པ་དངོས་སྟོབས་ཀྱི་
རིགས་པས་སྒྲུབ་ཅིང་ཉམས་ལེན་དང་འབྲེལ་བར་འཆད་བའི་ཕྱིར་རོ། ། སྙན་ངག་ལ་ནི་དོན་རྒྱན་དང་སྒྲ་རྒྱུན་
གཉིས་ཡོད་ཅིང་གྲགས་ཆེ་ལ། སྡེབ་སྦྱོར་དངོས་ནི་སྒྲ་རིག་པའི་ཡན་ལག་ཡིན་པས་བོད་སྐད་ལ་ཇི་བཞིན་མེད་
ཀྱང་ཕྱོགས་མཐུན་ཚིག་གི་སྦྱོར་བ་ནི་བོད་སྐད་ལ་ཡང་ཡོད་དེ། དག་ཡིག་གི་རྣམ་དབྱེ་སོགས་དང་སྙན་ངག་སྦྱོར་
ལུགས་ལེགས་པོ་ཤེས་ན་ནི་ཚིག་གི་སྡེབ་སྦྱོར་བྱེད་ཤེས་པའི་ཕྱིར་རོ། ། མངོན་བརྗོད་ནི་ཉི་མ་དང་ཟླ་བ་ལྟ་བུ་
སོགས་ལ་མིང་སྣ་ཚོགས་ཀྱིས་བརྗོད་པ་སྟེ། ཉི་མ་ལ་ཚ་ཟེར་ཅན་དང་འོད་སྟོང་ཅན་སོགས་སུ་བརྗོད་པ་ལྟ་
བུའོ། ། ཟློས་གར་བ་ནི་ལུས་ཀྱིས་གར་བྱེད་ཅིང་ངག་གིས་གླུ་ལེན་པ་སོགས་ལུས་ངག་གི་རྣམ་འགྱུར་མང་པོ་ཞིག་
བཤད། རྩིས་ལ་སྐར་རྩིས་ནག་རྩིས་གཉིས་ལས། སྐར་རྩིས་ནི་དུས་འཁོར་གྱི་ལུགས་ཏེ་ཤམྦྷ་ལ་དང་འཕགས་
ཡུལ་ནས་བོད་དུ་དར་ལ། ནག་རྩིས་ནི་རྗེ་བཙུན་འཇམ་དབྱངས་ཀྱིས་རྒྱ་ནག་ཏུ་གསུངས་ཤིང་བོད་དང་རྒྱ་ནག་
གི་ཕྱོགས་རྣམས་སུ་དར་ཆེ། དེ་ཡང་སྐར་མའི་རྣམ་གཞག་གཙོ་བོར་སྟོན་པས་སྐར་རྩིས་དང་། ས་བདག་གི་རྣམ་
གཞག་གཙོ་བོར་སྟོན་པའི་ཕྱིར་ནག་རྩིས་ཞེས་བྱའི། དཀར་ནག་ཙམ་གྱི་དོན་མིན་ནོ། ། སྐར་རྩིས་ལ་ནི། ལོ་
དང་ཟླ་བ་དག་པ། གཟའ་ཚེས་སྐར་སྦྱོར་བྱེད་པ་སྟེ་ཡན་ལག་ལྔ་དང་། སྒྲ་གཅན་དང་། གཟའ་འཛིན་སྐོར་
དང༌། དུས་སྦྱོར་དང༌། གཟའ་ལྔ་དང་། ཞག་གསུམ་རྣམ་དབྱེ་དང་། སྟོང་འཇུག་གི་སྐོར་སོགས་མང་ཞིང་།
ནག་རྩིས་ལ་ནི། སྤར་ཁ། སྨེ་བ། ལོ་འགྲོས་བཅུ་གཉིས་དང་དྲུག་ཅུའི་སྐོར། གཟའ་སྐར་དང་། ཚེ་རབས་
ལས་རྩིས། བག་རྩིས། སྐེག་རྩིས་སྐོར་དུ་མ་དང༌། གཤིན་རྩིས་དང་། ས་བདག་སྐོར་དང་། དེ་དག་བཙོས་
ཐབས་སོགས་མང་ངོ༌། ། གཟའ་སྐར་གྱི་རྣམ་གཞག་ནི་མདོ་སྡེ་ཉི་མའི་སྙིང་པོ་དང་ཏོག་གཟུངས་ལ་སོགས་བའི་
མདོ་ཕྱོགས་དང་། འཇམ་དཔལ་རྩ་རྒྱུད་སོགས་རྒྱུད་གཞན་དག་དང་། དུས་འཁོར་གྱི་སྐོར་ནས་བཤད་པས་
372

༄༅། ། སྟོན་པའི་མཛད་པ་བཅུ་གཉིས་དང་བསྟན་པའི་གནས་ཚད་དེ་ལས་འཕྲོས་པའི་སྐོར། །
ཤེས་དགོས་སོ། ། སྨྲས་པ། ལྷ་མིའི་སྟོན་པ་ཟས་གཙང་སྲས་པོ་དེས། ། བྱེ་བ་ཕྲག་བརྒྱའི་འཇིག་རྟེན་ཁམས་
རྣམས་སུ། ། བཅུ་གཉིས་མཛད་པའི་རྣམ་རོལ་བསྟན་པ་ལས། ། ཆ་ཙམ་སྟོན་པའི་བཀའ་དྲིན་དྲན་ཕྱིར་
བཤད། ། དེ་ལས་འཕྲོས་པའི་རྣམ་གཞག་འདི་དག་ཀྱང་། ། དད་ལྡན་རྣམ་དཔྱོད་དོན་གཉེར་ཅན་འགའ་
ཞིག། རབ་འབྱམས་ཤེས་བྱའི་རྣམ་གྲངས་དུ་མ་ལ། ། བློ་གྲོས་འཇུག་པ་རྒྱས་པའི་ཆེད་དུ་བཀོད། ། འདི་
རྣམས་འདི་ལྟར་བཤད་པའི་རབ་དཀར་དགེས། ། མ་སོགས་མ་ལུས་འགྲོ་བ་ཐམས་ཅད་ཀྱང་། ། སྐྱེ་དང་སྐྱེ་
བར་བདེ་ལྡན་མངོན་དགའ་སོགས། ། ཞིང་ནས་ཞིང་བརྒྱུད་སངས་རྒྱས་ཐོབ་གྱུར་ཅིག ། ཁྱད་པར་ཐུབ་
བསྟན་རྒྱ་མཚོའི་དབུས་སྐྱེས་པའི། ། གཞུང་ལུགས་མང་ཐོས་གདེངས་ཅན་དབང་པོ་མོས། ། ལྷ་མིའི་རྟེན་གྱི་
བདུད་རྩི་རྟག་འཐུང་ཞིང་། ། རྣམ་གྲོལ་ནོར་བུའི་གཙུག་རྒྱུན་མྱུར་བསྟེན་ཤོག ། ཅེས་སྟོན་པའི་མཛད་པ་
བཅུ་གཉིས་ཀྱི་སྐོར་ལ་སོགས་པའི་རྣམ་གཞག་བཤད་པ་འདི་ནི་ཤཱཀྱའི་དགེ་སློང་གྲགས་པ་བཤད་སྒྲུབ་ཅེས་བྱ་བས་
རང་ལོ་བདུན་ཅུའི་ཐོག་དད་པས་ཀུན་ནས་བསླངས་ཏེ་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་ཡི་ལ་ལུང་བློ་
བཟང་དོན་གྲུབ་པོ། ། མངྒ་ལཾ། །
373

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་
དང་བཅས་པ་སྐར་རྩིས་སྐོར་འགའ་ཞིག་བཞུགས་སོ། ། །
ན་མོ་ཤྲི་ཀཱ་ལ་ཙཀྲ་ཡེ། དཔལ་ལྡན་དུས་ཀྱི་འཁོར་ལོ་ཡི། ། དངོས་བརྒྱུད་བླ་མ་ལ་བཏུད་ནས། ། དེ་ཡི་
རྒྱལ་རབས་ཆོས་བརྒྱུད་དང་། ། རྩིས་ཀྱི་རིམ་པ་ཅུང་ཟད་བྲི། ། འདིར་དུས་ཀྱི་འཁོར་ལོ་ནས་བཤད་པའི་
དགོས་དོན་ཐོར་བུ་འགའ་ཞིག་བཤད་པར་བྱ་སྟེ། དེ་ཡང་འདི་ལུགས་ལ་རི་རབ་སོགས་ཀྱི་དབྱིབས་ཟླུམ་པོ་ཡིན་
ལ། ས་དཀྱིལ་གྱི་ཞིང་ལ་དཔག་ཚད་འབུམ་དང་མཐར་སུམ་འབུམ། སའི་སྟེང་གི་དཀྱིལ་ནས་ཕྱོགས་གཅིག་གི་
ལྷུན་པོའི་རྩ་བའི་མཐའི་བར་དཔག་ཚད་སྟོང་ཕྲག་བརྒྱད། དེ་ནས་ལྷུན་པོའི་ཁོར་ཡུག་ལ་སྟོང་ཕྲག་གཅིག དེ་
ནས་རི་རྣམས་ཀྱི་ཕྱི་མ་བསིལ་རིའི་བར་གྱི་རྒྱུར་དཔག་ཚད་སྟོང་ཕྲག་བཅུ་དྲུག་གི་སར་ནང་གི་གླིང་མཚོ་རི་དྲུག་
གནས་པར་བཤད་པའི་གྲངས་བསྡོམས་ན། དཔག་ཚད་སྟོང་ཕྲག་ཉེར་ལྔ་སྟེ་སའི་དབུས་ནས་ལྷོ་ཕྱོགས་ཀྱི་བསིལ་
རི་ཚུན་དང་། དེ་བཞིན་དུ་སའི་དབུས་ནས་ཕྱོགས་གཞན་ལ་ཡང་འདྲའོ། ། བསིལ་རིའི་མཐའ་ནས་ལྷོ་ཕྱོགས་
ཀྱི་ས་དཀྱིལ་གྱི་མཐའི་བར་ལ་ཡང་དཔག་ཚད་སྟོང་ཕྲག་ཉེར་ལྔ་ཡོད་པས། སྔ་ཕྱི་བསྡོམས་ན་སའི་དཀྱིལ་ནས་
ཕྱོགས་གཅིག་ལ་དཔག་ཚད་སྟོང་ཕྲག་ལྔ་བཅུ་སྟེ། ལྷོ་བྱང་གི་ཕྱོགས་གཉིས་བསྡོམས་པས་ས་དཀྱིལ་གྱི་ཞེང་ལ་
དཔག་ཚད་འབུམ་ཕྲག་གཅིག་ཏུ་འགྱུར་ལ། ལྷུན་པོ་ལ་རྭ་ལྔ་ཡོད་པའི་རྭ་སྟེང་མའི་མས་གཤམ་དང་བསིལ་རི་ཁ་
སྒོམས་པའི་ཁོངས་སྐྱིབས་ན་ནང་གི་རི་གླིང་མཚོ་རྣམས་གནས་སོ། ། བསིལ་རིའི་ཕྱི་ནས་ཕྱོགས་བཞི་རེ་རེར་
ཡང་ས་དཀྱིལ་གྱི་ཞེང་ལ་དཔག་ཚད་སྟོང་ཕྲག་ཉེར་ལྔ་རེ་ཡོད་པ་ལ་འཛམ་གླིང་ཆེན་པོ་ཞེས་པའི་ཐ་སྙད་མཛད་
དོ; ། སའི་སྟེང་དུ་དེ་དུམ་བུ་བཅུ་གཉིས་སུ་བགོས་པའི་གླིང་ཆེན་པོ་བཅུ་གཉིས་ཡོད་ཀྱང་ཕྱོགས་བཞིའི་གླིང་གི་
དབུས་སུ་ཤར་དུ་ཟླ་གམ། ལྷོར་གྲུ་གསུམ། ནུབ་ཏུ་གྲུ་བཞི། བྱང་དུ་ཟླུམ་པོའི་རྣམ་པ་ཅན་གྱི་གླིང་བཞི་རིམ་པ་
374

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
བཞིན་དུ་ཤར་དཔག་ཚད་བདུན་སྟོང་དང་ལྷོ་བརྒྱད་སྟོང་དང་བྱང་དགུ་སྟོང་དང་ནུབ་སྟོང་ཕྲག་བཅུའི་བདག་
ཉིད་ཅན་གྱི་གླིང་ཆུང་ངུ་རེ་ཡོད་དོ། ། དེ་ནི་བཻ་དཀར་གྱི་ལུགས་ལྟར་ཡིན་ལ། གཞུང་ཁ་ཅིག་ཏུ་ནུབ་ཟླུམ་པོ་
དང་བྱང་གྲུ་བཞི་བར་བཤད་དེ་དཔྱད་གཞིར་སྣང་ངོ༌། ། ལྷོ་ཕྱོགས་ཀྱི་འཛམ་གླིང་ཆུང་ངུ་འདི་ལ་ལྷོ་ནས་བྱང་དུ་
རིམ་པར་འཕགས་ཡུལ་དང་། བོད་དང་། ་ལི་དང་། རྒྱ་ནག་ཆུང་ངུ་དང་། ཀི་ལ་ཤ་དང་། གངས་ལྡན་ཏེ་
ཡུལ་དྲུག་གནས་ཏེ། ཉི་མ་བྱང་བགྲོད་མཐར་ཐུག་པའི་ཚེ་ནི་ལྷོ་གླིང་ཆེ་བའི་དུམ་བུའི་བྱེད་མཚམས་ཀྱི་སྟེང་ཐད་
ནས་རྒྱུ་ཞིང་། དེ་ནས་བྱང་དུ་མི་འོང་བས་འཕགས་ཡུལ་ནི་རྒྱུ་མཚམས་དེའི་བྱང་ངོས་ན་ཡོད་དོ། ། བཻ་དཀར་
ལས་བསིལ་རིའི་ཕྱི་ནས་བརྩིས་པའི་དཔག་ཚད་སྟོང་ཕྲག་ཉེར་ལྔའི་ཕྱེད་བྱང་དངོས་སུ་དཔག་ཚད་ཆིག་ཁྲི་ཉིས་
སྟོང་ལྔ་བརྒྱའི་སའི་ཆ་དུམ་བུ་དྲུག་ཏུ་བྱས་པའི་ཆ་དེར་ཡུལ་དྲུག་གནས་པར་བཤད་པ་ལྟར་རམ། གཞུང་གཞན་
དུ་རྒྱུ་མཚམས་དེར་ཛམྦུའི་གླིང་ཆུང་ངུ་གྲུ་གསུམ་པའི་ལྷོའི་ལོགས་བསྟད་་ཅིང་། ལོགས་གཉིས་ཤར་ནུབ་དང་།
གྲུ་གཅིག་བྱང་དུ་བསྟད་པའི་ལྷོ་བྱང་དུ་དཔག་ཚད་བརྒྱད་སྟོང་ཡོད་པ་ལ་ཆ་དྲུག་ཏུ་བགོས་པའི་ཡུལ་རེ་རེའི་ཞིང་
ལ་དཔག་ཚད་སྟོང་དང་སུམ་བརྒྱ་སུམ་ཅུ་རྩ་གསུམ་དང་སུམ་ཆ་རེ་ཐོབ། དེ་ཡང་འཕགས་ཡུལ་དང་བོད་དང་ལི་
དང་རྒྱ་ནག་ཆུང་ངུ་རྣམས་བསྡོམས་པས་དཔག་ཚད་ལྔ་སྟོང་སུམ་བརྒྱ་སོ་གསུམ་དང་སུམ་ཆ་གཅིག དེ་ནས་
བྱང་དུ་དཔག་ཚད་སྟོང་དང་སུམ་བརྒྱ་སོ་གསུམ་དང་སུམ་ཆ་ནི་ཀེ་ལ་ཤ་ཡིན་ལ། ཤསྒྱུ་ལ་ནི་ཀེ་ལ་ཤའི་ལྷོ་མཐའ་
ནས་དཔག་ཚད་སྟོང་སོང་བའི་བྱང་གི་ཆ་ལ་གནས་པར་བཤད་ཅིང་། ཀེ་ལ་ཤ་ནས་དཔག་ཚད་སྟོང་དང་སུམ་
བརྒྱ་སོ་གསུམ་དང་སུམ་ཚན་གངས་ལྡན་གྱི་སའོ། དེས་ན་ཤམྦྷ་ལ་ནི་ཡུལ་དྲུག་གི་དུམ་བུ་ལྔ་བ་ཀི་ལ་ཤ་ནི་ཡོད་
པར་བཤད་པ་ལྟར་ཏེ། ཤམྦྷ་ལའི་ཡུལ་གྱི་རྒྱུ་ཞེང་ལ་ནི་དཔག་ཚད་ལྔ་བརྒྱའོ། ། བཻ་དཀར་ལྟར་བྱས་ནས་ཆ་
དྲུག་ཏུ་བགོས་ན་ཡུལ་རེ་རེའི་ཁྱོན་ལ་དཔག་ཚད་ཉིས་སྟོང་དང་བརྒྱད་ཅུ་ལྷག་ཙམ་རེ་འབྱུང་སྟེ་བགོ་གཞི་ལ་ཆེ་
ཆུང་ཡོད་པའི་དབང་གིས་སོ། འདི་ལུགས་ཀྱི་རི་གླིང་སོགས་ཀྱི་སྐོར་འགའ་ཞིག་ནི་བདག་གིས་གཞན་དུ་
བཤད་ཟིན་ཀྱང་། འདིར་ཤམྦྷ་ལའི་ཆོས་རྒྱལ་དང་རིགས་ལྡན་རྣམས་ཇི་ལྟར་བྱོན་པའི་ཚུལ་ཅུང་ཟད་འཆད་
པར་འདོད་ནས་སྔོན་དུ་དེ་ཙམ་ཞིག་བརྗོད་པ་ཡིན་ནོ། ། ཤམྦྷ་ལ་ན་ཡུལ་ཆེན་པོ་དགུ་བཅུ་རྩ་དྲུག་དང་། དེ་
རྣམས་སུ་དབང་བྱེད་པའི་རྒྱལ་པོ་ཡང་གོ་དྲུག་ཡོད་པར་བཤད་ཅིང་། ཆོས་རྒྱལ་རིགས་ལྡན་བྱོན་ཚུལ་ནི། སྟོན་
375

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་སངས་རྒྱས་ནས་དུས་འཁོར་གསུངས་པའི་དུས་ནི་སངས་རྒྱས་པའི་ཕྱི་ལོ་ལ་བཞེད་མཁན་མང་ཡང་ཚུལ་འདིར་
འཁྲུལ་མེད་ཕུག་ལུགས་ཀྱི་བཞེད་པ་ནི། སྟོན་པས་ལྕགས་འབྲུག་གི་ལོའི་ནག་པ་ཟླ་བའི་བཅོ་ལྔའི་སྐོར་ལ་དུས་
འཁོར་རྩ་རྒྱུད་གསུངས་ནས། དེའི་ས་གའི་བཅོ་ལྔ་ལ་མྱ་ངན་ལས་འདའ་བའི་ཚུལ་བསྟན་པར་བཤད་པ་ལྟར་
འདོད་པར་བྱ་སྟེ། དེ་ཡང་ཕྱག་ན་རྡོ་རྗེའི་སྤྲུལ་བ་ཆོས་རྒྱལ་ཟླ་བཟང་འཁོར་དང་བཅས་པ་ཤསྒྱུ་ལ་ནས་རྫུ་འཕྲུལ་
གྱིས་འཕགས་ཡུལ་དུ་བྱོན་ནས་འཕགས་ཡུལ་ལྷོ་ཕྱོགས་ཀྱི་དཔལ་ལྡན་འབྲས་སྤུངས་ཞེས་པར་སྟོན་པ་ལ་དུས་ཀྱི་
འཁོར་ལོའི་རྩ་རྒྱུད་ཞུས་ནས་སླར་བྱོན་ཏེ་ལོ་གསུམ་བཞུགས་ནས་གཤེགས་སོ། ། འདིའི་སྔོན་དུ་རང་གི་ཡབ་
མེས་ལ་སོགས་པ་རྒྱལ་པོ་མང་དུ་བྱོན་ཡང་དུས་འཁོར་བརྒྱུད་པའི་དབང་དུ་མཛད་ནས་ཟླ་བ་བཟང་པོ། ། ལྷ་
དབང་། གཟི་བརྗིད་ཅན། ཟླ་བས་བྱིན། ལྷའི་དབང་ཕྱུག། སྣ་ཚོགས་གཟུགས། ལྷོ་དབང་ལྡན་ཏེ་ཆོས་
རྒྱལ་བདུན་དང་། དེ་ནས་རིགས་ལྡན་འཇམ་དཔལ་གྲགས་པ། པདྨ་དཀར་པོ། བཟང་པོ། རྣམ་རྒྱལ།
བཤེས་གཉེན་བཟང་པོ། ཕྱག་དམར། ཁྱབ་འཇུག་སྦས་པ། ཉི་མ་གྲགས། ཤིན་ཏུ་བཟང་པོ། རྒྱ་མཚོ་རྣམ་
རྒྱལ། རྒྱལ་དཀའ། ཉི་མ། སྣ་ཚོགས་གཟུགས། ཟླ་བའི་འོད། མཐའ་ཡས། ས་སྐྱོང་། དཔལ་སྐྱོང་།
སེ། རྣམ་གནོན། སྟོབས་ཆེན། མའགལ་བ། མིའི་སེངྒེ། དབང་ཕྱུག མཐའ་ཡས་རྣམ་རྒྱལ། དྲག་པོ་
འཁོར་ལོ་ཅན་ཏེ་རིགས་ལྡན་ཉེར་ལྔ་དང༌། ཆོས་རྒྱལ་བདུན་དང་བཅས་ན་སོ་གཉིས་ཏེ་དེ་ཐམས་ཅད་ཀྱང་
སངས་རྒྱས་བྱང་སེམས་ཀྱི་སྤྲུལ་བའོ། ། འདི་ལ་བུ་སྟོན་རིན་པོ་ཆེ། བླ་མ་དམ་པ་བསོད་ནམས་རྒྱལ་མཚན།
འགོས་ལོ་གཞོན་ནུ་དཔལ་བ། ཆག་ལོ་རིན་ཆེན་ཆོས་རྒྱལ། མཁས་གྲུབ་རིན་པོ་ཆེ། སྟག་ཚང་ལོ་ཙཱ་བ། པཎ་
ཆེན་བྱམས་པ་གླིང་བ། ཏཱ་ར་ནཱ་ཐ། བྱང་བ་རིགས་ལྡན་གྲགས་པ་སོགས་དུ་མ་ཞིག་གིས་རྒྱུད་ཀྱི་ཚིག་རིས་
འགའ་ཞིག་ལ་བརྟེན་ནས། ཆོས་རྒྱལ་དང་རིགས་ལྡན་དེ་ཐམས་ཅད་ཀྱང་རྒྱལ་སྲིད་ལོ་བརྒྱ་རེར་བཞུགས་པ་ཤ་
སྟག་ཏུ་བཞེད་ལ། ཕུག་པ་ལྷུན་གྲུབ་རྒྱ་མཚོ་ཡབ་སྲས་དང་། མཁས་གྲུབ་ནོར་བཟང་རྒྱ་མཚོ། སྡེ་སྲིད་སངས་
རྒྱས་རྒྱ་མཚོ་སོགས་ཀྱིས་ནི་དེ་ལྟ་ན་མེ་མཁའ་རྒྱ་མཚོའི་སྒྲུབ་གཞི་མི་འབྱུང་པས་རྒྱུད་འགྲེལ་གྱི་ལུང་འགའ་ཞིག་ལ་
བརྟེན་ནས། རྒྱ་མཚོ་རྣམ་རྒྱལ་གྱིས་བརྒྱ་གྱ་གཉིས་དང་། རྒྱལ་དཀའ་ཉིས་བརྒྱ་ཉེར་གཅིག་ཁྲིར་བཞུགས་ཏེ།
གཉིས་ཀ་བསྡོམས་པས་བཞི་བརྒྱ་དང་གསུམ་ནི་མེ་མཁའ་རྒྱུ་མཚོའོ་ཞེས་བཞེད་པས་རང་ལུགས་ནི་ཕྱི་མ་ལྟར་
376

༄༅། ༈ དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐུར་རྩིས་སྐོར་འགའ་ཞིག །
འདོད་དོ། ། དེ་ལྟར་ན་དྲག་པོ་འཁོར་ལོ་ཅན་ཐེ་བར་བྱས་ན་ལོ་སུམ་སྟོང་བཞི་བརྒྱའི་སྐོར་ཡིན་ཡང་། ལྷ་
དབང་ནས་མཐའ་ཡས་རྣམ་རྒྱལ་གྱི་བར་ལོ་སུམ་སྟོང་སུམ་བརྒྱ་དང་། ཟླ་བཟང་གི་ལོ་གསུམ་ཐེ་བར་བྱས་ན་སུམ་
སྟོང་སུམ་བརྒྱ་དང་གསུམ་མོ། ། རྒྱལ་པོ་རེས་ལོ་བརྒྱ་བརྒྱ་ཤ་སྟག་ཏུ་བཞུགས་པར་བཞེད་པ་ལྟར་ན་ནི། ལྷ་
དབང་ནས་མཐའ་ཡས་རྣམ་རྒྱལ་རྫོགས་པའི་བར་ལོ་སུམ་སྟོང་ཆིག་བརྒྱ་ཙམ་མོ། ། འོ་ན་ད་ལྟ་རིགས་ལྡན་གང་
ཁྲིར་འཁོད་པ་ཡིན་སྙམ་ན། རྒྱ་མཚོ་རྣམ་རྒྱལ་དང་རྒྱལ་དཀའ་གཉིས་ཀྱི་ལོ་བསྡོམས་པས་བཞི་བརྒྱ་དང་གསུམ་
བཞུགས་པར་བཞེད་པ་དང་། ཆོས་རྒྱལ་རིགས་ལྡན་རེ་རེ་ལོ་བརྒྱ་རེ་མཉམ་པར་བཞུགས་པར་བཞེད་པའི་
དབང་གིས་ད་ལྟ་ཁྲིར་གང་འཁོད་མི་འདྲ་སྟེ། གོང་དུ་དྲངས་པའི་བུ་སྟོན། བླ་མ་དམ་པ། འགོས་ལོ་གཞོན་ནུ་
དཔལ་བ་ནས། རིགས་ལྡན་རྣམ་རྒྱལ་གྲགས་པ་སོགས་ཕལ་ཆེར་སྐབས་དེར་རིགས་ལྡན་སྟོབས་ཆེན་རང་དུ་
བཞེད། ཕུག་པའི་ལུགས་ལ་རབ་བྱུང་བཅུ་གཅིག་པའི་ཐོག་ཏུ་རིགས་ལྡན་སེངྒེ་ཁྲིར་འཁོད་ནས་མེ་ཡོས་བཅུ་
གཉིས་པའི་ཐོག་ཡན་ལ་ལོ་དྲུག་ཅུ་སོང་གསུང་སྟེ། འོན་ཀྱང་ད་ལོ་ཤིང་བྱི་འདིའི་བར་རབ་བྱུང་བཅུ་གཉིས་པའི་
ལོ་དྲུག་ཅུ་རྫོགས་པ་ལ་ཉེ་བས་ད་ལྟ་ནི། རིགས་ལྡན་རྣམ་གནོན་ཁྲིར་འཁོད་པའི་དུས་ཡིན་པར་གསལ་ལོ། །
ཇོ་ནང་ཏཱ་ར་ནཱ་ཐས་ནི་ད་ལྟ་དཔལ་སྐྱོང་ཁྲི་ལ་བཞུགས་ཞེས་བཤད་དེ། ཁོང་མཁས་གྲུབ་རིན་པོ་ཆེ་གཤེགས་པའི་
རྗེས་ཞ་ལུ་བ་དང་ཆོས་རྗེ་བློ་གྲོས་ཆོས་སྐྱོང་གིས་ཁྲི་མཛད་པའི་ཚེ་བྱུང་བར་མངོན། རྣམ་གནོན་ནས་རིགས་ལྡན་
དྲུག་སོང་བ་ན་དྲག་པོ་འཁོར་ལོ་ཅན་འབྱོན་པར་བཤད་དོ། ། འཁོར་ལོ་ཅན་གྱི་སྔོན་དུ་རིགས་ལྡན་ཤིན་ཏུ་
བཟང་པོའི་དུས་ནས་ཀྱང་མ་ཁའི་ཡུལ་དུ་ཀླ་ཀློ་ཞུགས་ཏེ། འཁོར་ལོ་ཅན་གྱི་དུས་སུ་ཀླ་ཀློའི་སྟོན་པ་སྦྲང་རྩིའི་བློ་
གྲོས་ཀྱིས་ཀླ་ཀློའི་ཆོས་ལྷག་པར་དར་བར་བྱས་པས་ཆུ་བོ་ཤཱི་ཏའི་ལྷོ་ཕྱོགས་ཐམས་ཅད་ཀླ་ཀློར་གྱུར་པའི་ཚེ་འཁོར་
ལོ་ཅན་གྱིས་འདུལ་བའི་དུས་ལ་བབ་པར་མཁྱེན་ནས་འཁོར་དང་སྤྲུལ་བའི་དམག་གིས་ཀླ་ཀློ་རྣམས་བཅོམ་སྟེ་
ཐམས་ཅད་ནང་བའི་ཆོས་ལ་བཀོད་ནས་བསྟན་པ་ཉམས་པ་གསོ་བར་མཛད་ཅིང་། ཀླ་ཀློའི་གནས་ཚད་ནི་ལོ་
སྟོང་དང་བརྒྱད་བརྒྱའོ། ། ཆོས་རྒྱལ་དང་རིགས་ལྡན་གྱི་ཁྱད་པར་ནི། འཇམ་དཔལ་གྱི་སྤྲུལ་བ་རིགས་ལྡན་
གྲགས་པས་ཡུལ་ཆེན་པོ་དགུ་བཅུ་རྩ་དྲུག་ན་ཡོད་པའི་ཚངས་པའི་དྲང་སྲོང་བྱེ་བ་ཕྲག་ཕྱེད་དང་བཞི་རྣམས་
འདུལ་བར་དགོངས་ཤིང་། མ་བཏུལ་ན་དེ་དག་གི་བུ་བརྒྱུད་ལས་ཀླ་ཀློའི་ཆོས་འབྱུང་བར་མཁྱེན་པ་དང་། དེ་
༣7

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ་ །
དག་བཏུལ་ན་གཞན་མང་པོ་ཞིག་སྔགས་ལམ་ལ་འཇུག་པར་ཡང་མཁྱེན་ཏེ། དེ་རྣམས་ནི་འཇམ་པོ་ཁོ་ནས་མི་
ཐུལ་བར་གཟིགས་ནས་དྲང་སྲོང་རྣམས་བཀུག་ནས་སྨྲས་པ། ཁྱེད་རྣམས་ཀྱིས་རང་རང་གི་ལྟ་བ་ཐ་དད་པ་དང་།
མུ་སྟེགས་ཀྱི་ལུགས་ཀྱི་སྤྱོད་པ་ཐ་དད་པ་རྣམས་དོར་ཏེ་རྡོ་རྗེའི་ཐེག་པ་ལ་འཇུག་པར་གྱིས་ཤིག གལ་ཏེ་འཇུག་
པར་མི་འདོད་ན་ནི་ཡུལ་གཞན་དུ་སོང་ཞིག་ཅེས་གསུངས་པས། དེ་རྣམས་རྡོ་རྗེའི་ཐེག་པར་འཇུག་མ་འདོད་
ནས་འཕགས་ཡུལ་དུ་སོང་བའི་ཞག་བཅུ་བ་ལ་ནགས་ཚལ་ཆེན་པོར་ཞུགས་པའི་ཚེ། རྒྱལ་པོས་དེ་རྣམས་གཉིད་
འཐུག་པོས་མནོན་པར་བྱིན་གྱིས་བརླབས་ནས། འཇིག་རྟེན་པའི་ལྷ་མཐུ་བོ་ཆེ་དག་ལ་བཀའ་བསྒོས་ཏེ་གཉིད་
མ་སད་པ་ཁོ་ནར་ནམ་མཁའི་ངོས་སུ་སྐད་ཅིག་གིས་ཁྱེར་ནས་འོངས་ཏེ། ཤམྦྷ་ལའི་ཡུལ་དུ་རྒྱལ་པོ་ཟླ་བ་བཟང་
པོས་བཞེངས་པའི་དཀྱིལ་འཁོར་གྱི་ཕྱོགས་སུ་སླེབས་པ་ན་གཉིད་སད་པར་གྱུར་ཏོ། ། དེ་ནས་ཐམས་ཅད་ཡ་
མཚན་དུ་གྱུར་ཅིང་། བློན་པོ་རྒྱ་མཚོའི་བློ་གྲོས་ཀྱིས་བརྡ་སྦྱར་ཏེ་ཉི་མའི་ཤིང་རྟ་ལ་སོགས་པའི་དྲང་སྲོང་རྣམས་
ཀྱིས་གསོལ་བ་བཏབ་པས་དུས་ཀྱི་འཁོར་ལོའི་དཀྱིལ་འཁོར་དུ་བཅུག་ནས་དབང་བསྐུར་ཏེ། རིགས་སྣ་ཚོགས་པ་
རྣམས་རྡོ་རྗེའི་ཐེག་པ་ལ་རིགས་གཅིག་ཏུ་མཛད་པས་འཇམ་དཔལ་གྲགས་པ་ཉིད་རིགས་ལྡན་གྱི་ཐོག་མར་གྱུར་
ཅིང་། དྲང་སྲོང་རྣམས་ཀྱིས་ཀྱང་རིགས་ལྡན་གྱི་ལམ་གྲུབ་པོ། ། རྒྱལ་པོས་སངས་རྒྱས་ཀྱིས་ལུང་བསྟན་པ་ལྟར་
རྩ་རྒྱུད་ཀྱི་དོན་བསྡུས་པའི་བསྡུས་རྒྱུད་འཕྲེང་འཛིན་གྱི་སྡེབ་སྦྱོར་ཅན་ཤོ་ལོ་ཀ་སྟོང་དང་སུམ་ཅུ་ཡོད་པ་མཛད་དེ།
དེ་ཉིད་འཕགས་ཡུལ་དང་བོད་དུ་འགྱུར་ཞིང་རྩ་རྒྱུད་སྟོང་ཕྲག་བཅུ་དྲུག་པ་ཡོངས་རྫོགས་ཤམྦྷ་ལ་ནས་རྒྱ་བོད་དུ་
མ་འགྱུར་ཡང་། མཚན་བརྗོད་ནི་འདིའི་ནང་ནས་ཕྱུང་བར་བཤད་ཅིང་། དབང་མདོར་བསྟན་ཡང་དེ་ལས་
ཕྱུང་བར་མངོན་ཏེ་འགྱུར་རོ། ། གྲགས་པའི་སྲས་སྤྱན་རས་གཟིགས་ཀྱི་སྤྲུལ་བ་རིགས་ལྡན་པདྨ་དཀར་པོས་རྩ་
རྒྱུད་དང་ཡབ་ཀྱིས་མཛད་པའི་བསྡུས་རྒྱུད་ཀྱི་འགྲེལ་བ་ཟུང་འབྲེལ་དྲི་མེད་འོད་ཅེས་བྱ་བ་སྟོང་ཕྲག་བཅུ་གཉིས་
པ་མཛད་དེ་འདིར་འགྱུར་རོ། ། མེ་མཁའ་རྒྱ་མཚོ་ནས་ལོ་བརྒྱ་དང་གྱ་གཉིས་འདས་པ་མི་ཟད་པ་མེ་ཁྱིར་རྩིས་
འགོ་ཟུག དེ་ཡང་ལོ་བརྒྱ་དང་རེ་གཅིག་འདས་པའི་མེ་ཡོས་དེ་རྩིས་འགོ་ཟུག་ནས་མེ་ཡོས་གསུམ་པའི་ཐོག་ཡིན་
ལ། ཕུག་ལུགས་ལ་རབ་བྱུང་འདི་ཁོངས་སུ་དུས་ཀྱི་འཁོར་ལོ་ཤམྦྷ་ལ་ནས་འཕགས་ཡུལ་དུ་ཕེབས་པ་ཡིན་ཞེས་
བཤད་ཅིང་། སྤྱན་འདྲེན་མཁན་དང་ཕེབས་པའི་དུས་ལ་ནི་རྭ་འབྲོ་གཉིས་ཀྱི་ལུགས་ཅུང་ཟད་རེ་མི་འདྲ་བ་སྣང་
378

༄༅། །དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
སྟེ། འབྲོ་ལུགས་ལ་ནི་རིགས་ལྡན་དུས་ཞབས་པ་ཆེ་བ། ཆུང་བ། བྷོ་དྷི་བྷ་དྲ། ཟླ་མགོན། ལྷ་རྗེ་སྒོམ་སོགས་
དང་། རྭ་ལུགས་ནི། ཙི་ལུ་པ། པིཎྜ་ཨཱ་ཙརྱ། དུས་ཞབས་པ་སོགས་འདྲེན་ཏེ་དུས་ཞབས་པ་ཆེ་བ་དང་། ཙི་
ལུ་བ་གཉིས་གང་གིས་ཐོག་མར་དུས་འཁོར་ཤམྦྷ་ལ་ནས་འཕགས་ཡུལ་དུ་སྤྱན་དྲངས་པ་མི་མཐུན་ནོ། དེ་ནས།
ལོ་ཙཱ་བ་གྱི་ཇོ། ཁྲོམ་ལོ་ཙཱ་བ། འབྲོ་ཤེས་རབ་གྲགས་སོགས་ལོ་ཙཱ་བ་མང་པོས་དུས་ཀྱི་འཁོར་ལོའི་རྒྱུད་དང་
འགྲེལ་བ་བོད་སྐད་དུ་བསྒྱུར་ནས་དར་བར་མཛད་དོ། ། འབྲོ་ལུགས་ལ་ནི་རབ་བྱུང་ཐོག་མ་དེར་པཎྜི་ཏ་ཟླ་
མགོན་གྱིས་དུས་འཁོར་བོད་དུ་སྤྱན་དྲངས་ཞེས་བཞེད་ཅིང་། ཕུག་ལུགས་ལ་དུས་ཀྱི་འཁོར་ལོ་འཕགས་ཡུལ་དུ་
ཕེབས་པའི་དུས་ནི་གོང་དུ་བཤད་པ་ལྟར་ཡིན་ཀྱང་། གཡའ་སེལ་ལས། བྱིངས་མངོས་ཐམས་ཅད་རབ་བྱུང་
ཐོག་མར་འཕགས་ཡུལ་དུ་ཕེབས་པར་བཞེད་བཞིན་དུ་ཞེས་བཤད་པས་ཕེབས་ལོ་ལ་མི་འདྲ་བ་ཡོད་དོ ། དེས་
ན་ཁ་ཅིག་རབ་བྱུང་ཐོག་མ་ནི་དུས་འཁོར་འཕགས་ཡུལ་དུ་ཕེབས་པ་ནས་རྩིས་ཟེར་ཡང་དོན་ལ་མེ་སྟག་གི་མཇུག་
ཏུ་གཟའ་སྐར་རྣམས་སྟོང་པར་ཞུགས་ཏེ། མེ་ཡོས་ཀྱི་ཐོག་མར་སླར་གཟའ་སྐར་གྱི་འགོ་བརྩམས་པའི་དབང་དུ་
མཛད་པ་སྟེ། ལོ་དེའི་གསུམ་པའི་ཚེས་གཅིག་ལ་ནི་གཟའ་ཉི་མ་དང་སྐར་མ་ཐ་སྐར་འཆར་རོ། ། དུས་འཁོར་
ནས་རྒྱུད་སྡེ་གཞན་དང་བཤད་སྲོལ་མི་འདྲ་བ་མང་དུ་མཛད་ཅིང་། ལྷའི་མངོན་རྟོགས་སྒོམ་ཚུལ་དང་རྫོགས་
རིམ་གྱི་སྐོར་སྦྱོར་དྲུག་གི་ཉམས་ལེན་རྣམས་སྔོན་དར་བ་བྱུང་འདུག་ཀྱང་ད་ལྟ་ནི་དེ་ཙམ་མི་གསལ་ལ། འཇིག་
རྟེན་ཁམས་ལོ་སོགས་ནས་བཤད་པའི་རྩིས་ཀྱི་ཚུལ་ནི་ཕྱོགས་ཀུན་ཏུ་དར་རོ། ། དེ་ལ་ཡང་སྔོན་གྱི་མཁས་པ་དག་
གི་བཞེད་པ་ལ་འདྲ་མི་འདྲ་སྣ་ཚོགས་བྱུང་ཡང་མཆོག་ཏུ་གྱུར་པ་ནི་ཕུག་པ་ཡབ་སྲས་ནས་བརྒྱུད་པའི་ལུགས་བོ་
དཀར་སོགས་ནས་བཤད་པ་ལྟར་ཏེ། འདི་ལ་ཡང་བྱེད་རྩིས་དང་གྲུབ་རྩིས་གཉིས་སོ། ། ཚུལ་འདིར་ཁོ་བོས་
ཕྱོགས་ཙམ་ཞིག་སྦྱངས་པའི་ལག་རྗེས་ཐོར་བུ་འགའ་ཞིག་ནི་གཞན་དུ་བྲིས་ཟིན་ལ། གཞུང་འདིའི་དོན་ཕྲ་མོའི་
གནད་ཀུན་ལ་ངེས་པ་གཏིང་མ་ཕྱིན་པས་དགོད་པར་མི་འོས་ཀྱང་རང་འདོད་དང་གཞན་འགའ་རེ་ལ་ཕན་བྱེད་
མཁས་པའི་གཞུང་ནས་འབྱུང་བའི་རྩིས་ཀྱི་ཚུལ་འགའ་ཞིག་བརྗོད་པར་བྱའོ།༧།འདི་ལ་ལྔ། ཐོག་མར་རྩིས་ལ་
མཁོ་བའི་མངོན་བརྗོད་ལ། དགུ་མཐའ། གྲུབ་རྩིས་ལྔ་བསྡུས་ཀྱི་སྐོར། སྒྲ་གཅན་དང་བྱེད་རྩིས་ལྔ་བསྡུས་དང་
གཟའ་འཛིན་གྱི་སྐོར། དུས་སྦྱོར་གྱི་སྐོར། མགྱོགས་རྩིས་མཚོན་ཙམ་མོ། ། དང་པོ་ལ་མངོན་བརྗོད་དང་དགུ་
379

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཐའ་གཉིས་ཀྱི་སྔ་མ་ནི། ༈ ཟླ་བ་གཟུགས་དང་འོད་དཀར་ཅན། ། བསེ་རུ་རི་བོང་ཅན་སོགས་གཅིག །
འཁྲིད་བགྲོད་མཚེ་མ་ཐབས་ཤེས་དང་ ། ལག་མིག་ཟུང་རྣམས་གཉིས་ཀྱི་མིང་། ། འཇིག་རྟེན་ཚ་བ་རྩེ་མོ་
མེ། །ཡོན་ཏན་སྲིད་པ་གསུམ་གྱི་མིང་། ། རྒྱ་མཚོ་ཆུ་བོ་རིག་བྱེད་དང་། ། བདུད་དང་སྡེ་བ་ཆུ་གཏེར་
བཞི། ། འདོད་ཡོན་ཉེར་སྤྱོད་དབང་པོ་དང༌། ། མདའ་དང་འབྱུང་བ་ལྔ་ཡི་མིང་། ། རོ་དུས་མཚམས་དང་
བྲོ་བ་དང༌། ། རྒྱན་དང་བཟང་པོ་དྲུག་ཏུ་གྲགས། ། རིན་ཆེན་ས་འཛིན་ཐུབ་པ་དང་། ། རི་བོ་དྲང་སྲོང་
གཟའ་རྟ་བདུན། ། བཀྲ་ཤིས་ལྷ་ཀླུ་ནོར་ལྷ་དང་། ། གདེངས་ཅན་སྲིད་པ་ལྟོ་འགྲོ་བརྒྱད། ། རྩ་སྒོ་སྲིན་པོ་བུ་
ག་དང་། ། གཏེར་རྣམས་དགུ་ཡི་མིང་ཡིན་ལ། ། ཁྲོ་བོ་འབྱོར་བ་ཕྱོགས་འཇུག་པ། ། སྟོབས་དང་སོར་མོ་
བཅུ་རུ་འདོད། ། བདེ་བྱེད་བདེ་འབྱུང་དབང་ཕྱུག་དང་། ། དྲག་པོ་བྱེད་པ་བཅུ་གཅིག་མིང་། ། ཉི་མ་རྟེན་
འབྲེལ་ཁྱིམ་བཅུ་གཉིས། ། འདོད་པ་ལུས་མེད་གདུགས་བཅུ་གསུམ། ། སྲིད་ཡིད་མ་ནུ་བཅུ་བཞིའི་མིང་། །
ཚེས་དང་ཉིན་ཞག་བཅོ་ལྔར་གྲགས། ། མི་བདག་རྒྱལ་བོ་བཅུ་དྲུག་ལ། ། སྐྱོན་དང་ཉེས་པ་ཁམས་བཙོ་
བརྒྱད། ། རྒྱལ་བ་ཡུལ་ནི་ཉེར་བཞིའི་མིང་། ། འཁོར་ལོ་སྐར་མ་ཉེར་བདུན་ལ། ། སོ་དང་གཉིས་སྐྱེས་སོ་
གཉིས་མིང་། ། སྟོང་བ་ནམ་མཁའ་ཐིག་ལེ་སྟེ། ། གྲངས་ལ་མཁོ་བ་དེ་ཙམ་མོ། ། གཉིས་པ་ལ། དེ་ནས་
དགུ་མཐའི་ངེས་པ་ནི། ། དགུ་ གཅིག་ གཅིག་དགུ་དགུ་ རང་ལ། ། དགུ་གཉིས་གཉིས་དགུ་བརྩྭ་བརྒྱུད་
ཡིན། ། དགུ་གསུམ་གསུམ་དགུ་ཉི་ཤུ་བདུན། ། དགུ་བཞི་བཞི་དགུ་སུམ་ཅུ་དྲུག ། དགུ་ལྔ་ལྔ་དགུ་བཞི་བཅུ་
ལྔ། ། དགུ་དྲུག་དྲུག་དགུ་ལྔ་བཅུ་བཞི། ། དགུ་བདུན་བདུན་དགུ་དྲུག་ཅུ་གསུམ། ། དགུ་བརྒྱད་བརྒྱད་དགུ་
བདུན་ཅུ་གཉིས། ། དགུ་དགུ་བརྒྱད་ཅུ་གྱ་གཅིག་གོ ། བརྒྱད་གཅིག་གཅིག་བརྒྱུད་བརྒྱད་རང་ཡིན། །
བརྒྱད་གཉིས་གཉིས་བརྒྱད་བཅུ་དྲུག་ལ། ། བརྒྱུད་གསུམ་གསུམ་བརྒྱུད་ཉི་ཤུ་བཞི། ། བརྒྱད་བཞི་བཞི་
བརྒྱད་སུམ་ཅུ་གཉིས། ། བརྒྱད་ལྔ་ལྔ་བརྒྱད་བཞི་བཅུ་ཐམ། ། བརྒྱད་དྲུག་དྲུག་བརྒྱད་བཞི་བཅུ་བརྒྱད། །
བརྒྱད་བདུན་བདུན་བརྒྱད་ལྔ་བཅུ་དྲུག ། བརྒྱད་བརྒྱད་དྲུག་ཅུ་རེ་བཞིའོ། ། བརྒྱད་དགུ་དགུ་བརྒྱད་བདུན་
ཅུ་གཉིས། ། བདུན་གཅིག་གཅིག་བདུན་བདུན་རང་ཡིན། ། བདུན་གཉིས་གཉིས་བདུན་བཅུ་བཞི་ལ། །
བདུན་གསུམ་གསུམ་བདུན་ཉི་ཤུ་གཅིག ། བདུན་བཞི་བཞི་བདུན་ཉི་ཤུ་བརྒྱད། ། བདུན་ལྔ་ལྔ་བདུན་སུམ་ཅུ་
380

༄༅། །དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
ལྗོ། ༑ བདུན་དྲུག་དྲུག་བདུན་བཞི་བཅུ་གཉིས། ། བདུན་བདུན་བཞི་བཅུ་ཞེ་དགུ་ལ། ། བདུན་བརྒྱད་
བརྒྱུད་བདུན་ལྔ་བཅུ་དྲུག ། བདུན་དགུ་དགུ་བདུན་དྲུག་ཅུ་གསུམ། ། དྲུག་གཅིག་གཅིག་དྲུག་དྲུག་རང་
ཡིན། །དྲུག་གཉིས་གཉིས་དྲུག་བཅུ་གཉིས་ལ། ། དྲུག་གསུམ་གསུམ་དྲུག་བཅོ་བརྒྱད་དོ། ། དྲུག་བཞི་བཞི་
དྲུག་ཉི་ཤུ་བཞི། ། དྲུག་ལྔ་ལྔ་དྲུག་སུམ་ཅུ་ཐམ། ། དྲུག་དྲུག་སུམ་ཅུ་སོ་དྲུག་སྟེ། ། དྲུག་བདུན་བདུན་དྲུག་
བཞི་བཅུ་གཉིས། ། དྲུག་བརྒྱད་བརྒྱད་དྲུག་བཞི་བཅུ་བརྒྱད། ། དྲུག་དགུ་དགུ་དྲུག་ལྔ་བཅུ་བཞི། ། ལྔ་
གཅིག་གཅིག་ལྔ་ལྔ་རང་ལ། ། ལྔ་གཉིས་གཉིས་ལྔ་བཅུ་ཐམ་པ། ། ལྔ་གསུམ་གསུམ་ལྔ་བཅོ་ལྔ་ལ། ། ལྔ་བཞི་
བཞི་ལྔ་ཉི་ཤུ་ཐམ། ། ལྔ་ལྔ་ཉི་ཤུ་རྩ་ལྔ་ལ། ། ལྔ་དྲུག་དྲུག་ལྔ་སུམ་ཅུ་ཐམ། ། ལྔ་བདུན་བདུན་ལྔ་སུམ་ཅུ་
ལྔ། ། ལྔ་བརྒྱད་བརྒྱད་ལྔ་བཞི་བཅུ་ཐམ། ། ལྔ་དགུ་དགུ་ལྔ་བཞི་བཅུ་ལྔ། ། བཞི་གཅིག་གཅིག་བཞི་བཞི་
རང་ཡིན། བཞི་གཉིས་གཉིས་བཞི་བརྒྱད་དུ་འདོད། ། བཞི་གསུམ་གསུམ་བཞི་བཅུ་གཉིས་ཏེ། ། བཞི་བཞི་
དག་ལ་བཅུ་དྲུག་གོ ། བཞི་ལྔ་ལྔ་བཞི་ཉི་ཤུ་ཐམ། ། བཞི་དྲུག་དྲུག་བཞི་ཉི་ཤུ་བཞི། ། བཞི་བདུན་བདུན་
བཞི་ཉི་ཤུ་བརྒྱད། ། བཞི་བརྒྱད་བརྒྱད་བཞི་སུམ་ཅུ་གཉིས། ། བཞི་དགུ་དགུ་བཞི་སུམ་ཅུ་དྲུག ། གསུམ་
གཅིག་གཅིག་གསུམ་གསུམ་རང་ཡིན། ། གསུམ་གཉིས་གཉིས་གསུམ་དྲུག་ཡིན་ལ། ། གསུམ་གསུམ་དགུ་རུ་
འདོད་པ་ཡིན། ། གསུམ་བཞི་བཞི་གསུམ་བཅུ་གཉིས་ལ། ། གསུམ་ལྔ་ལྔ་གསུམ་བཙོ་ལྔ་སྟེ། ། གསུམ་དྲུག་
དྲུག་གསུམ་བཅོ་བརྒྱད་དོ། ། གསུམ་བདུན་བདུན་གསུམ་ཉི་ཤུ་གཅིག ། གསུམ་བརྒྱད་བརྒྱུད་གསུམ་ཉི་ཤུ་
བཞི། ། གསུམ་དགུ་དགུ་གསུམ་ཉི་ཤུ་བདུན། ། གཉིས་གཅིག་གཅིག་གཉིས་གཉིས་རང་ཡིན། ། གཉིས་
གཉིས་བཞི་སྟེ་གཉིས་གསུམ་དྲུག ། གཉིས་བཞི་བཞི་གཉིས་བརྒྱུད་ཡིན་ལ། ། གཉིས་ལྔ་ལྔ་གཉིས་བཅུ་ཐམ་
པ། ། གཉིས་དྲུག་དྲུག་གཉིས་བཅུ་གཉིས་ཏེ། ། གཉིས་བདུན་བདུན་གཉིས་བཅུ་བཞི་ལ། ། གཉིས་བརྒྱུད་
བརྒྱད་གཉིས་བཅུ་དྲུག་སྟེ། ། གཉིས་དགུ་དགུ་གཉིས་བཙཱ་བརྒྱུད་དོ། ། གཅིག་གཅིག་གཅིག་གཉིས་ལ་
སོགས་ཏེ། ༑ གཅིག་གིས་བསྒྱུར་ལ་མང་ཉུང་མེད། ། འདྲི་དང་བགྲང་བ་གཡས་ནས་ཏེ། ། བསྒྱུར་དང་
བགོད་པ་གཡོན་ནས་བྱ། ། སྒྱུར་བྱེད་མཐའ་ཡི་ཐིག་ལ་རྣམས། ། བསྒྱུར་བྱ་དེ་ཡི་གྲལ་མཐར་དགོད། །
བསྒྱུརབྱ་སྟོང་ན་བསྒྱུར་རྒྱུ་མེད། ། སྒྱུར་བྱེད་སྟོང་ན་བསྒྱུར་གཞི་དབྱེ། ། བགོ་བྱེད་མཐའ་དབུས་ཐིག་ལེ་
381

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །་་
ནི། ། རང་གནས་འཛིན་ལས་བགོད་ནུས་མེད། ། ཐིག་ལེ་གྲལ་མགོར་འབྱུང་མི་སྲིད། ། མ་ཐོབ་ནོར་སྐལ་
ཐིག་ལེ་བྱིན། ། རྐྱང་བགོད་ཅི་ཙམ་ཐོབ་པ་ཁྱེར། ། སྦྲགས་འགོད་འོག་མའི་ཚོད་དང་སྦྱོར། ། གཟའ་དང་
བྱེད་པའི་འཁོར་ལོ་བདུན། ། སྐར་སྦྱོར་གཉིས་ནི་ཉེར་བདུན་ནོ། ། ཐོབ་ནོར་གང་ཡིན་གོང་མར་བསྲེ། །
གནས་གོང་ཐོབ་ནོར་ཕལ་ཆེར་དོར། ། བསྲེ་བ་སྟེར་བ་སྦྱིན་པ་དང་། ། བསྣན་པ་བསྣོན་པ་ལྡན་སོགས་གཅིག་
། འཕྲི་དང་སྦྱངས་དང་འཕྲོག་པ་དང་། ། འཕྲལ་དོར་དམན་པ་བུ་ལོན་འགྱུར། ། དབེན་པ་ལ་སོགས་དོན་
གཅིག་འདོད། ། བསྒྱུར་དང་བསྣུན་དང་སྤེལ་བ་དང་། ། བསྐྱེས་དང་གསེལ་སོགས་དོན་གཅིག་གོ ། བགོ་
དང་ཕྱེ་དང་བསལ་ བ་ དང་། ། བཅད་པ་འདི་ བཞི་དོན་གཅིག་འདོད། ། ཕྱིས་ པ་ བསུབས་ པ་ དབྱི་བ་
དང༌། ། དོར་བ་རྣམས་ནི་དོན་གཅིག་གོ ། རྙེད་པ་ཐོབ་པ་ནོར་དང་གསུམ། ། དོན་ག་ཅིག་མིང་གི་རྣམ་
གྲངས་སོ། ། དགུ་ཟླའི་རྗེས་སུ་བློ་སྦྱོང་ཆེད། ། འདྲ་བསྒྱུར་འདྲ་བགོད་དག་ལ་སྦྱོང་། ། མཚོན་ཙམ་དེ་སྐད་
གཞན་ངོར་སྨྲས། །
༈གཉིས་པ་ལྔ་བསྡུས་སྐོར་ནི་བཻ་དཀར་ ( ༡༣) ལྟར་གྲུབ་རྩིས་ལ་ནི། མེ་ཡོས་ལ་སོགས་འདས་པའི་
ལོ། ། ཉི་མས་བསྒྱུར་ལ་ནག་པ་སོགས། ། འདས་ཟླ་བསྲེས་ལ་གནས་གཉིས་བཞག ། འོག་མ་མིག་བསྒྱུར་
ཚེས( ༡༥)་ཀྱིས་བརྒྱན། ། དབང (༦༥)་མཚམས་ཀྱིས་ཐོབ་སྟེང་དུ་འཕང་། ། ཟླ་བ་རྣམ་པར་དག་
པའོ། ། ཟླ་བ་དག་པ་གནས་ལྔ་བཀོད། ། གཟུགས་(༡) དང་གཟུགས་མེ (༣༡)་མཁའི་མདའ་ (༥༠)
ཐིག( ༠) ། མཁའ་གླུ་ཆུ་ཡིས་( ༩༨༠) བསྒྱུར་བ་ལ། ། ཐིག (༠)་ཕྱོགས(༡༠)་རི་དབང(༥༧)་ལག
（༧)་པ་དང་། ། མིག་བུག་དུས་(༦༠) ཀྱིས་བརྒྱན་པར་བྱ། ། རི་མཁའ་རི་(༧༠༧) དང་དུས་(༦)
མཁའ(༡༠)་རོ(༦)། ། ཐིག་མཚམས་( ༦༠) ཐུབ་པས་དོར་ལྷག་གཟའ། ། ཟླ་བ་དག་པ་གནས་ལྔ་
སྟེ། ། མིག་(༢)ཕྱོགས་(༡༠) ཀླུ་(༨) དབང་(༥)གཟུགས་(༡) དང་ནི། ། རི་གཟུགས་(༡༧)ཀྱིས་
བསྒྱུར་དུས་མིག་(༣༦) དང་། ། བུག་ལག་( ༣༩) དུས་མཚོ་(༩༦) རྩེ་མོ་(༢) དང་། ། རི་ལག་ (༣༦)
གིས་བརྒྱན་རི་རོ་(༦༧) དུས(༦)། ། མཁའ་རོ་(༦༠) མཁའ་རོ་འཁོར་(༦༠） ལོས་དོར། ། ཉི་མའི་རྒྱུ་
བ་རྣམ་པར་དག ། སྔ་དྷུར་རང་རང་བསྒྱུར་བྱེད་བྱིན། ། ཕྱི་མའི་དྷུར་བ་རིམ་གྱིས་འཆར།༧། ཟླ་དག་གནས་
382

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
གསུམ་སྟེང་མ་མིག(༦)། འོག་མ་གཟུགས་(༡)ཀྱིས་བསྒྱུར་བ་ལ། ། རིལ་པོར་སྐྱོན་( ༡༨)དང་ཆར་མེ་རྩེ
（༣༣)། །བྱིན་ལ་དུས་ཁྱིམ་( ༡༣༦)ནོར་ལག་( ༢༨)གིས། ། བསྒྲིལ་བས་ཆ་རིལ་སྒྱུ་བ་འགྲུས། །
སྒྱུར་བྱེད་བྱིན་པས་ཕྱི་མ་འཆར། ། ཉིན་རེའི་རྩིས་ལ་འཇུག་པའི་ཕྱིར། ། གཟའ་དྷུར་ཆུ་ཚོར་བུག་མདའ་
(༤༩)དང་། ། སྲུང་ཡོན་(༣)དབུགས་(C) ཆུ་ཆ་མིག་བདག( ༡༦） ། ཉི་དྷུར་དབྱུག་མཚོ་ (༩) ཟླ་
ཟུང་( ༢༠) སྲང་། ། དབུགས་འབྱུང་( ༥) མེ་ཆུའི་(༩ ༣) ཆ་ཤས་ཏེ། ། ཚེས་བསྒྱུར་བྱིན་པས་གཟའ་དང་
ཉི། ། གཉིས་ཀའི་བར་བ་འགྲུབ་པ་སྟེ། ། རིལ་བོར་ཚེས་བསྲེས་ཡིད་( ༡༩) ཀྱིས་བགོ རྙེད་ནོར་གཟུགས་
མི་མི་མཉམ་ཞིང་། ། ཐིག་(༠) མིག་ (3) མཚོ་ (༤) རྣམས་མཉམ་པའོ། ། ལྷག་དེས་ཟླ་བའི་རྐང་པ་
བཟུང་། ། དབང་ (༥） འབྱུང་( ༥) མདའ་（༥) ཆུ་ (༥） ཡོན་ （ ༣) འཁྲིག་（༢) གཟུགས( ༡)། །
ལྡོག་པ་དང་བཅས་ཡིད་(༡༩) ཀྱི་གནས། ། སྔ་རྐང་ཟོས་ཟིན་སྡོམ་བྱ་ཞིང་། ། ཕྱི་རྐང་ལ་ནི་ཟ་རྒྱུ་སྡོམ། །
དེ་ཡང་ཐོག་མར་གོ་བདེའི་ཕྱིར། ། གཡོན་ཕྱོགས་གྲངས་ཀྱི་རི་མོ་སྟེ། ། བསེ་རུ་(༡)འདོད་པ་ ( ༡༣)དག་
ལ་མདའ (༥): ། ཐུང་ (3) དང་ཁྱིམ་ ( ༡༣) ལ་ཕྱོགས་( ༡༠ ) སྡོམ་ཞིང་། ། མེ་ (༣)དང་དྲག་པོར་
(༡༡) ཚེས་(༡༥） སྡོམ་ལ། ། རྒྱ་མཚོ་(༩) ཕྱོགས་ (༡༠) ལ་བུ་ག་གཟུགས( ༡༩)། ། མདའ་ (༥)
དང་བུ་གར་( ༧) ལག་མིག་(༣༢） སྟེ། ། རོ་(༦)དང་ནོར་(༨) ལ་རྒྱལ་བ་（༢༤) ཡིན། ། དྲང་སྲོང་
(༧)དེ་ཉིད་སྟོང་(༠) ལ་སྟོང་(༠)། ། རྐང་བཟུང་གདོངས་མས་ཆ་ཤས་བསྒྱུར། ། མ་ཟིན་རྐང་པ་དང་
པོས་བསྒྱུར། ། དུས་ཁྱིམ་（ ༡༢༦) ཐོབ་ པ་ ཡང་ དག་ རྒྱུ། ། ལྷག་ མ་ མཁའ་ རོས་ (༦༠) བསྒྱུར་ ཐོབ་
སྲང་། ། ཡང་ལྷག་རོས་བསྒྱུར་དབུགས་ཡིན་ཏེ། ། སླར་ལྷག་རི་མཁའ་རིས་(༧༠༧) བསྒྱུར་ངར། ། དུས་
ཁྱིམ་( ༡༣༦)ཐོབ་པ་རྣམ་པར་དག ། ཡང་དག་རྒྱུ་བའི་ཆུ་ཚོད་དེ། ། སྔ་རྐང་བསྣན་ལ་ཕྱི་རྐང་ཕྲི། ། དེ་ནི་
གཟའ་བར་ལོངས་སྤྱོད་དུ། ། ནོར་མཉམ་བསྣན་ལ་མི་མཉམ་ཕྲི། ། ཉི་བར་པ།ནས་གཉིས་གཅིག་ལ་ནི། །
སྐར་མཚམས་ཆུ་ཚོད་འབྱུང་ཆུས་(༩༥) སྦྱངས། ། མ་ལྡངས་འཁོར་ལོ་བསྣན་ལ་སྦྱངས། ། སྦྱངས་ཤུལ་
འདོད་པ་( ༡༣） མཁའ་མེ་（༣༠) དེ། ། ལོངས་ན་དོར་ལ་ ལྷག་མ་ནི། ། མཁའ་རོས་བསྒྱུར་ལ་ཆུ་ཚོད་
བཅུག ། འབྱུང་མེ་ཟླས་( ༡༣） ཐོབ་ཉི་རྐང་བཟུང་། ༑ རོ་མཚོ་སྟེ་སེ་རུ་སྔ་རྐང་སྟེ། ། ལྡོག་པ་དང་བཅས་
383

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུས་ཀྱི་གནས། ། སྔ་ཕྱི་ཟོས་དང་མ་ཟོས་སྡོམས། ། གཡོན་གྲངས་གཟུགས་（༡) མདའ་ (༥）དགྲ་ལ་
དུས། ། མིག་（༢) ཆུ་(༩) ཕྱོགས་( ༡༠) ལ་མེ་ (༣) དྲག་(༡༡) སྡོམ། ། སྟོང་(༠) ལ་སྟོང་བ་(༠)
རྣམ་པར་དཔ། ། རྐང་བཟུང་གདོང་མས་ལྷག་རྣམས་བསྒྱུར། ། མ་ཟིན་ཚེ་ན་དང་པོས་བསྒྱུར། ། འབྱུང་མེ་
ཟླས་(༡༣༥） ཐོབ་ཡང་རྒྱུ་ཡིན། ། ལྷག་པ་མཁའ་རོས་(༦༢) བསྒྱུར་ཐོབ་སྲང་། དུས་བསྒྱུར་དབུགས་སུ་
ཤེས་པ་སྟེ། ། རི་རོས་བསྒྱུར་ཐོབ་ཆ་ཤས་ཡིན། ། སྔ་རྐང་བསྣན་ལ་ཕྱི་རྐང་ཕྲི། ། གཟའ་དང་ཉི་མའི་ལོངས་
སྤྱོད་དུ། ། འདོད་པ་(༡༢) མཁའ་མེ་དོར་བ་ན། ། བསྣན་ལ་མ་དོར་ཕྲི་བ་སྟེ། ། གཟའ་དང་ཉི་མ་དག་པ་
ཡིན། ། ཟླ་སྐར་ཆད་ལ་ཉི་དག་གཅིག ། ཆུ་ཚོད་མཚོ་དབང་(༥༩) ཚེས་བསྒྱུར་བྱིན། ། ཚེས་འཁྱུད་ཟླ་
བའི་སྐར་མ་དག ། དེ་ལ་གཟའ་ལོངས་མན་གྱིས་སྦྱངས། ། རེ་གྲོགས་ཟླ་སྐར་འགྲུབ་པ་ཡིན། ། ཉི་ཟླ་བསྲེས་
པས་སྦྱོར་བ་འགྲུབ། ། བྱེད་པ་ཚེས་གྲངས་འཁྲིགས་པས་ (3) བསྒྱུར། ། གཟུགས་(༡) པ་མན་རི་(༧)
ཡིས་བགོས་པའི་ལྷག། ། ཕྱི་ཆའི་བྱེད་པ་ཡིན་པ་སྟེ། ། གཟའ་ཚེས་སྐར་སྦྱོར་བྱེད་པ་ལྔ། ། ཡན་ལག་ལྔ་རུ་
བཞེད་པ་ཡིན། ། ཞེས་སོ། ། ། །
ཟླ་བའི་ཆ་འཕེལ་འགྲིབ་ཀྱི་ཟླ་རྐང་།
༡༠
༡༥
༡༧
༢
384

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
༡༠ 1༧
༡༡ ༡༥
༡༢ ༡༠
༡༣
ལྷོ་བྱང་གི་ཉི་མའི་ཁྱིམ་བགྲོད་ཀྱི་ཉི་རྐང་།
གསུམ་པ་སྒྲ་གཅན་གྱི་བུལ་བ་ཕྱེད་རྩིས་ལྔ་བསྡུས་དང་གཟའ་འཛིན་གྱི་སྐོར་རྣམས་ལས་དང་པོ་ནི། ཟླ་བ་
རྣམ་པར་དག་པ་ལ། ། བུ་ག་ནམ་མཁའ་འཁྲིག་པ་ (༢༠༩) བྱིན། ། མཁའི་མེས་ (༣༠)བསྒྱུར་ལ་གོང་་རྩི་
ཡི། ། ཚེས་གྲངས་བསྲེས་ལ་གནས་ལྔ་བཞག། སྟེང་ནས་རིམ་བཞིན་འདིས་བསྒྱུར་ལ། ། མེ་མིག་（༣༢) རོ་
（༦)སྲོང་མཁའ་རོ་(༦༧) དང༌། ། ཐིག་མཚམས་འཁོར་ལོས་དོར་བའི་ལྷག ། བསོད་ནམས་ལྡན་པའི་
བུལ་བ་དག ། དེ་ཡིས་འཁོར་ལོའི་ཕྲི་བས་གདོང༌། ། གནས་པའི་སྐར་དང་ལོངས་སྤྱོད་ཤར། ། དེ་ལ་འཁོར་
ཕྱེད་སྟེར་རམ་དམན། ། མཇུག་གམ་དུས་མེ་རྣམ་པར་དག ། ཅེས་སོ། ། གཉིས་པ་ལ་གཉིས། བྱེད་པའི་ལྔ་
བསྡུས་བཤད་པ་དང་། ། དེ་ལ་བརྟེན་པའི་གཟའ་འཛིན་ཉིད་བཤད་པའོ། ། དང་པོ་ནི། བི་དཀར་ལུགས་
ཀྱི་གཟའ་འཛིན་ནི། ། བྱེད་རྩིས་དང་སྦྱར་དེ་ལུགས་ཀྱི། ། གཟའ་འཛིན་བརྟག་ལ་བྱེད་པ་ཡི། ། ལྔ་བསྡུས་
ཚུལ་ནི་ཤེས་འདོད་པས། ། མེ་ཡོས་ལ་སོགས་འདས་པའི་ལོ། ། ཉི་མས་( ༡༣) བསྒྱུར་ལ་ནག་པ་སོགས། །
385

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འདས་ཟླ་བསྲེས་ལ་གནས་གཉིས་བཞག ། འོག་མ་མིག་ (༣) བསྒྱུར་བུག་ཟླ་ (༡༩) བསྣན། ། མདའ་རོས་
( ༦༥) ཐོབ་པ་ཟླ་དག་གོ ། དེ་ཉིད་འཕར་ན་ལུགས་འདིར་བཤོལ། ། ཟླ་དག་གནས་གསུམ་སྟེང་རིམ་
བཞིན། ། བསེ་རུ་(༡) ཟླ་མེ་(༣༡) མཁའ་འབྱུང་(༥༠)བསྒྱུར། ། སྟེང་ནས་ནམ་མཁའ་(༠) ཆུ་ཚོད་
མིག ( 3） ། ཕྱོགས་( ༡༠)ཀྱིས་ཕྲི་ལ་མཁའ་རོ་(༦°) གཉིས། ། ཐུབ་པས་དོར་ལྷག་གཟའ་དྷཱའོ། ། ཟླ་
དག་གནས་གཉིས་སྟེང་མ་མིག ( 3) ། འོག་མ་གཟུགས་( ༡) ཀྱིས་བསྒྱུར་བ་ལ། ། རིལ་བུག་( ༩) ཆ་ཤས་
རྩ་རི་(༧༩) ཕྲི། ། དུས་ཁྱིམ་ (༣༦) ཀླུ་ལག་(༢༨)དོར་བའི་ལྷག ། སྟེང་འོག་རིལ་ཆའི་དྷུ་བའོ། ། ཟླ་
དག་གནས་ལྔ་སྟེང་རིམ་བཞིན། ། མིག་ (༢) ཕྱོགས་( ༡༠) ཀླུ་དབང་ལོག་ཕྱོགས་བསྒྱུར། ། སྐར་གནས་
དུས་མིག་(༣༦) ཆུ་ཚོད་དུ། ། མཚོ་དབང་(༥༩) ཆུ་མིག་ ( ༢༩) ཆུ་སྲང་ཡིན། ། དབུགས་མེ་ ( ༣) ཆ་
ཤས་བུ་གས་ ( ༩) ཕྲི། ། འདོད་རོ་(༡༢༦) མཁའ་རོ་( ༦°) ཐིག་རོ་(༦༩） དང་། ། འཁོར་ལོས་དོར་
ལྷག་ཉི་དྷུའོ། ། ཀུན་ལ་སྦྱར་བར་མ་ལྡང་ན། ། སོ་སོའི་འཁོར་ལོ་བསྣན་ལ་སྦྱངས། ། སྔར་སྒྱུར་རང་རང་
སྒྱུར་བྱེད་བྱིན། ། ཕྱི་མའི་རྒྱུ་བ་རིམ་བཞིན་འཆར། །། དེ་ནས་ཉིན་རྩིས་བྱ་བ་ལ། ། གཟའ་རྒྱུར་ཆུ་ཚོད་རྩ་
དབང་(༧) ( ༥༩) དང་། ། སྲང་ཡོན་(༣) དབུགས་ཆུ་(༩) ཆ་ཐིག་ལེ(༠)། ། ཉི་དྷུར་དབྱུག་མཚོ་ཟླ་
ཟུང་(༣༡) སྲང་། ། དབུགས་འབྱུང་ཆ་ཤས་བུ་ག་（༩) རྣམས། ། ཚེས་ཀྱིས་ བསྒྱུར་ རམ་ རྟག་ལོངས་
དག ། སོ་སོ་བྱིན་པས་གཟའ་ཉི་གཉིས། ། བར་བ་འགྲུབ་པོ་ཟླ་རྐང་ཆེད། ། རིལ་པོར་ཚེས་བསྲེས་ཡིད་
(༡༤)ཀྱིས་བགོ ཐོབ་ནོར་ཟླ་( ༡)ཡོན་(༣) མི་མཉམ་ཞིང་། ། མཁའ་(༠) ལག་(3) རིག་བྱེད་(༩)
མཉམ་པའོ། ༈ ལྷག་མས་ཟླ་བའི་རྐང་པ་བཟུང༌། ། དབང་འབྱུང་( ༥)མདའ་(༥) ཚུལ་ཞིའི་འཁྲིག་ (8)
གཟུགས། ། ལྡོག་པ་དང་བཅས་བཅུ་བཞིའི་གནས། ། སྔ་ཕྱི་ཟོས་དང་མ་ཟོས་སྡོམ། ། བསེ་རུ་( ༡) འདོད་
པ་ངག་ལ་དབང༌ ( ༡༣༥）། ། ཟུང༌ (3)དང་ཁྱིམ་ ( ༡༣) ལ་ཕྱོགས་སྡོམ་ཞིང་། ། མེ་དང་དྲག་པོར་
(༡༡) ཚེས་( ༡༥） སྡོམ་སྟེ། ། རྒྱ་མཚོ་(༤)ཕྱོགས་( ༡༠) ལ་བུ་ག་( ༩) གཟུགས། ། མདའ་(༥） དང་
བུ་གར་(༧)ལག་མིག་(༣༢) སྟེ། ། རོ་( ༦) དང་ནོར་(༨) ལ་རྒྱལ་བ་ (༣༢) ཡིན། ། དྲང་སྲོང་(༧)
དེ་ཉིད་(༣༥) སྟོང་(༠) ལ་སྟོང་(༠)། ། རྐང་བཟུང་གདོང་མས་ཆ་ཤས་བསྒྱུར། ། མ་ཟིན་རྐང་བ་དང་
པོར་བསྒྱུར། ། དུས་ཁྱིམ་ ( ༡༢༦） ཐོབ་ པ་ ཡང་ དག་ རྒྱུ། ། ལྷག་ མ་ མཁའ་ རོས་ ( ༦°) བསྒྱུར་ ཐོབ་
སྲང༌། ། དུས་དབུགས་འདོད་(༡༣) བསྒྱུར་བགོས་ཐོབ་ཆ། ། ལྷག་མེད་འདོད་ན་མ་ནུའོ (༡༩)། །
རང་གི་སྔ་རྐང་ཡང་རྒྱུ་བསྣན ། ཕྱི་རྐང་རིམ་ཕྲུ་གཟའ་བར་ལ། ། ནོར་མཉམ་བསྣན་ལ་མི་མཉམ་ཕྲི། ། ཉི་
386

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག ：
བར་གཅིག་ལ་ སྐར་དྲུག་དང་། ། ཞེ་ལྔས་སྦྱངས་ཤིང་མ་ ལྡངས་ན། ། འཁོར་ལོ་ བསྣན་ལ་འཁོར་ཕྱེད་
དོང་། ། ལྷག་མའི་སྐར་གནས་ཐིག་རོས་( ༦༠) བསྒྱུར། ། ཆུ་ཚོད་བཅུག་ལ་འབྱུང་མེ་ཟླས(༡༣༥)༑ །
བགོས་ཐོབ་ནོར་གྱིས་ཉི་རྐང་བཟུང་། ། རོ་(༦) མཚོ་(༩) བསེ་རུ་( ༡) སྔ་རྐང་སྟེ། ། ལྡོག་པ་དང་བཅས་
དུས་( ༦) ཀྱི་གནས། ། སྔ་ཕྱི་ཟོས་དང་མ་ཟོས་སྡོམ། ། གཡོན་གྲངས་གཟུགས་མདའ་དག་ལ་དུས། ། མིག་
ཆུ་ཕྱོགས་ལ་མེ་དྲག་སྡོམ། ། སྟོང་( ༠) ལ་སྟོང་བ་(༠) རྣམ་པར་དག ། རྐང་བཟུང་གདོང་མས་ལྷག་རྣམས་
བསྒྱུར། ། འབྱུང་མེ་ཟླས་( ༡༢༥) ཐོབ་ཡང་དག་རྒྱུ། ། ལྷག་མ་ཐིག་རོ་( ༦༠) དུས་ ( ༦)འདོད་( ༡༣)
པས། ། བསྒྱུར་ཐོབ་(༢༥) ལྷག་མེད་མཁའ་རི་མིག ( ༣༧༠) ། སྔ་རྐང་བསྣན་ལ་ཕྱི་རྐང་ཕྲི། ། དེ་ནི་
གཟའ་ཉེ་བར་བ་ལ། ། འཁོར་ཕྱེད་དོར་ཕྱིན་མ་དོར་ཕྲི། ། དེ་ཡིས་གཟའ་དང་ཉི་མ་དག། ཉི་དག་གནས་
གཉིས་གཅིག་ལ་ནི། ། ཆུ་ཚོད་མཚོ་དབང་(༩༥) ཚེས་བསྒྱུར་བྱིན། ། གཟའ་ཡི་ལོངས་སྤྱོད་མན་གྱིས་
སྦྱངས། ། རེ་གྲོགས་ཟླ་བའི་སྐར་མ་ཡིན། ། ཉི་ཟླ་བསྲེས་པས་སྦྱོར་བ་འགྲུབ། ། བྱེད་པ་ཚེས་གྲངས་མིག་
(3) བསྒྱུར་ལ། ། གཟུགས་(༡) ཕྲི་ཐུབ་པས་(༧)དོར་བའི་ལྷག ། ཕྱེ་ཆའི་བྱེད་པ་འགྲུབ་པ་སྟེ། ། ཡན་
ལག་ལྔ་རུ་བཤད་པ་ཡིན། ། ཞེས་སོ། ། གཉིས་པ་གཟའ་འཛིན་གྱི་སྐོར་དངོས་ནི། དེ་ནས་ཉི་མ་ཟླ་བ་
ལ། ། སྒྲ་གཅན་འཇུག་ཚུལ་བརྟག་པའི་ཚུལ། ། མི་འདྲའི་རྣམ་གྲངས་མང་ན་ཡང་། ། བ་དཀར་ལུགས་
ལྟར་གཙར་བྱེད་ན། ། དེ་ཡི་བསྡུས་རྒྱུད་བྱེད་པ་ཡི། { ཉི་མ་དག་པ་གང་བབས་ལ། ། འདོད་པ་མ་ཁའ་མེ་
(༣༠)བྱིན་པ་དེར། ། ཚེས་འཁྱུད་ཟླ་སྐར་ཞེས་བྱ་ལ། ། དེ་དང་སྒྲ་གཅན་གདོང་མཇུག་གཉིས། ། སྐར་མ་
གཅིག་ལ་གནས་པའམ། ། གཅིག་ཁྱད་འདུག་ཀྱང་བརྟག་པར་བྱ། ། གདོང་མཇུག་ཚེས་འཁྱུད་རྣམ་གསུམ་
ལས། ། ཉུང་བས་མང་བ་སྦྱངས་པའི་ལྷག་ ། སྒྲ་གཅན་ཟླ་བའི་བར་ཁྱད་ཡིན། ། གང་གིས་སྦྱངས་པའི་ལྷག་
མ་དེ། ། བརྟག་པར་བྱ་བའི་གཞི་ཡིན་ཏེ། ། གདོང་གིས་ཟླ་སྦྱངས་སྐར་གནས་སྟོང་། ། ཆུ་ཚོད་རི་(༥༧)
དབང་མན་ཆད་འཛིན། ། གདོང་ལ་ཟླ་བས་སྦྱངས་པ་དང་། ། ཟླ་བས་མཇུག་མ་སྦྱངས་པ་ལ། ། མཁའ་
འབྱུང་(༥༠) མན་ཤར་འཛིན་པར་ངེས། ། མཇུག་གིས་ཟླ་བ་སྦྱངས་པའི་ཚེ། ། ཞེ་ལྔ་མན་ཆད་འཛིན་པ་
ཡིན། ། ཆུ་ཚོད་ཉུང་ན་འཛིན་བཞེད་ཀྱང་། ། གཉིས་ཀ་སྟོང་ན་མི་འཛིན་ནོ།༧།ཆེ་ཆུང་ཇི་ཙམ་འཛིན་པ་
ནི། ། བཻ་དཀར་ལས་ནི་རྒྱས་བཤད་པ། ། དེ་ནས་ཤེས་བྱ་དེ་འདྲ་བའི། ། གཞན་གྱི་ལུགས་དང་བསྟུན་བྱས་
ན། ། གདོང་མཇུག་ཟླ་བས་སྦྱངས་ལྷག་ཏུ། ། ཉི་ཤུ་མན་ལ་རིལ་བོར་སྒྲིབ། ། འོན་ཀྱང་ཅུང་ཟད་ལུས་
པའང་སྲིད། ། ཉེར་ལྔ་མན་ལ་ཟླ་བ་ཡི། ། དྲུག་ཆ་མ་གཏོགས་འཛིན་པར་འགྱུར། ། སུམ་ཅུ་མན་ལ་གསུམ་
387

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་སྒྲིབ། ། སོ་ལྔ་མན་ལ་ཕྱེད་ཙམ་འཛིན། ། བཞི་བཅུ་མན་ལ་སུམ་ཆ་འཛིན། ། ཞེ་ལྔའི་སྐབས་སུ་དྲུག་
ཆ་དང་། ། ལྔ་བཅུ་མན་ལ་བརྒྱུད་ཆ་ཙམ། ། དེ་ཡན་མི་མཐོང་པ་ཡང་སྲིད། ། ཡུན་ནི་རིལ་བོར་འཛིན་པ་
ལ། ། ཆུ་ཚོད་བཅུ་གཉིས་བར་དུ་གནས། ། ཕྱེད་འཛིན་ཆུ་ཚོད་དྲུག་གི་བར། ། སུམ་ཆ་ཙམ་འཛིན་ཆུ་ཚོད་
བཞི། ། སྦྱངས་ལྷག་ཉུང་ན་ཡུན་རིང་སྟེ། ། དེ་ཕྱིར་སྦྱངས་ལྷག་དེ་ཉིད་ཀྱིས། ། མཁའ་རོ་( ༦༠) ལ་ཕྲི་ཚུ་
ཡིས་བགོ ། ཐོབ་ནོར་འཛིན་ཡུན་ཆུ་ཚོད་ཡིན།༧།དུས་ནི་ཚེས་ཀྱི་ལོངས་སྤྱོད་ལ། ། བསྣོན་མ་བྱེད་ལུགས་མང་
ཉུང་ལ། ། བཞེད་པ་མི་མཐུན་འགའ་སྲིད་ཀྱང་། ། བྱེད་པའི་རྩིས་འགར་འདི་ལྟ་ སྟེ། ། ཟླ་བས་གདོང་
སྦྱངས་བཅུ་གསུམ་དང་། ། ཟླ་བས་མཇུག་སྦྱངས་དེ་དང་མཚུངས། ། གདོང་གིས་ཟླ་སྦྱངས་བཅུ་གསུམ་
དང་། ། མཇུག་གིས་ཟླ་སྦྱངས་བཅུ་བཞིའམ། ། དེ་ལས་ལྷག་ཀྱང་བསྣོན་པ་མཛད། ། དེ་དག་ཀུན་གྱི་ཆུ་
སྲང་དེར། ། མཁའ་མེ་ (༣༠) བྱིན་ལ་འཁོར་ལོས་ཕུང་། ། རྙེད་པའི་ནོར་ནི་ཆུ་ཚོད་བྱིན། ། ཆུ་ཚོད་དེ་
རྣམས་ནམ་ལངས་ནས། ། སྤྱོད་ནས་ཟད་པའི་མཚམས་སུ་འཛིན། ། དེ་ལ་ཉིན་མོའི་ཆུ་ཚོད་ཀྱིས། ། སྦྱངས་
པས་ལྡངས་ཞིང་ལྷག་མེད་ན། ། ཟླ་བ་ཤར་དང་མཉམ་དུ་འཛིན། ། འོན་ཀྱང་ཤར་རི་མཐོ་སྐྱོན་གྱིས། །
ཅུང་ཟད་བཟུང་ནས་མཐོང་བར་འགྱུར། ། ལྡངས་ནས་ལྷག་མ་ལུས་པ་ནི། ། མཚན་མོའི་སྟེང་ནས་ཟད་ཚེ་
འཛིན། ། མ་ལྡངས་གླིང་གཞན་བཟུང་ནས་ནི། ། གཏོར་ཕྲོ་མཐོང་བའང་སྲིད་པ་ཡིན། ། ཁ་ཅིག་གི་དཀར་
བྱེད་རྩིས་ལ། ། སྔར་ལས་ཉུང་བར་བསྣོན་གསུངས་ཀྱང་། སྔོན་དང་འདྲ་བར་བྱས་ན་འཐད། ། འདི་ལ་
ནམ་རིང་དུས་སུ་ནི། ། སྟེར་བྱེད་ལྷག་བསྣོན་ནམ་ཐུང་དུས། ། སྟེར་ཚུལ་སྔོན་མ་ལྟ་བུས་ཆོག ། སྤྱིར་ནི་ཟླ་
བ་བཅོ་ལྔ་ལ། ། འཛིན་ལ་འོན་ཀྱང་ཆད་ལྷག་གིས། ། བཅུ་དྲུག་གནམ་ལངས་འཛིན་པའང་སྲིད། ། J་ལྷོ་
བགྲོད་བྱང་བགྲོད་གཉིས་ཀ་ལ། ། ཟླ་ཉི་འཆར་ཚུལ་སྔ་ཕྱི་འབྱུང་། ། ལྷོ་བགྲོད་འཆར་ཕྱི་ནུབ་པ་སྔ། ། བྱང་
བགྲོད་འཆར་སྔ་ནུབ་པ་ཕྱི། ། ཕྱོགས་ནི་ཟླ་བས་གདོང་སྦྱངས་སམ། ། མཇུག་གིས་ཟླ་བ་སྦྱངས་པ་ན། །
ནམ་ཕྱེད་ལ་འཛིན་བྱང་ཤར་དང་། སྲོད་ལ་བྱུང་ཉེའི་ཕྱོགས་ནས་དང༌། ། ཐོ་རང་ཤར་ཉེའི་ཕྱོགས་ནས་
འཛིན། ། གདོང་གིས་ཟླ་བ་སྦྱངས་པའམ། ། ཟླ་བས་མཇུག་མ་སྦྱངས་པའི་ཚེ། ། ནམ་ཕྱེད་ཤར་ལྷོ་སྲིད་
ཉིད་ལ། ། བྱང་ཤར་ཉེ་བའི་ཕྱོགས་སུ་དང་། ། ཐོ་རེངས་ལྷོ་ཉེའི་ཕྱོགས་ནས་འཛིན། ། མང་ཉུང་མཉམ་ན་
ནམ་སྨད་དུ། ། ཤར་དང་སྲོད་ལ་བྱང་ཤར་འཛིན། ། ཐོ་རེངས་ཤར་ལྷོའི་ཕྱོགས་ཉིད་ནས། ། འཛིན་འགྱུར་
ནུབ་ནས་འཛིན་མི་སྲིད། ། ཀུན་ལ་ད་དུང་ཞིབ་ཆ་བྱོས།༧། ཁ་དོག་གདོང་འཛིན་དམར་ནག་ལ། ། མཇུག་
འཛིན་དམར་སྐྱ་ ཆ་འཛིན་ནག ། ཚེ་འཛིན་དམར་ ཤས་ཆེ་བར་འདོད། ། འབྲས་བུ་མེ་རླུང་སྐར་མར་
388

༄༅། །དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐུར་རྩིས་སྐོར་འགའ་ཞིག །
ངན། ། ས་ཆུའི་སྐར་མ་ལ་བཟུང་བཟང་། ། བཟང་བའི་དང་པོ་གཉིས་པ་དང༌། ། གསུམ་པའི་ཞག་ལ་ཆར་
བབས་ན། ། བཟང་ཞིང་དེ་མན་ངན་པའོ། ། དགེ་འབྲས་ཟླ་བ་གཟས་བཟུང་དུས། ། བྱེ་བ་བདུན་འགྱུར་
འཕེལ་བར་གསུངས། ། ཉི་མར་སྒྲ་གཅན་འཇུག་པའི་ཚུལ། ། ཅུང་ཟད་དཀའ་བས་སྤྲོས་གྱུར་ན། ། མང་དུ་
འགྱུར་དོགས་མཚོན་ཙམ་ཞིག ། སྙིང་པོ་བསྡུས་ཏེ་བརྗོད་པར་བྱ། ། ཉ་ལ་ཟླ་འཛིན་མེད་ན་ནི། ། སྟོང་ལ་ཉི་
འཛིན་མི་འབྱུང་ཞིང་། ། ཉི་འཛིན་ཉུང་པས་ལོ་སྐོར་བར། ། མི་འབྱུང་སྲིད་ཅིང་བཟུང་ཚད་ཀྱང་། །
མཐོང་བར་འགྱུར་བ་མ་ཡིན་ནོ། ། གྲུབ་རྩིས་གནམ་སྟོང་ཉེ་བའི་ཚེས། ། ཆད་ཚེ་འཛིན་པར་འགྱུར་མ་
ཡིན། ། བྱེད་རྩིས་ཆད་ཀྱང་ཚེས་གཅིག་ལ། ། འཛིན་པར་འགྱུར་བ་སྲིད་ཅེས་བཤད། ། སྟོང་གི་ཉི་དག་
གནསབ་ཉིས་ཀྱི། ། གཅིག་ལ་སྒྲ་གཅན་རྩ་བ་བསྲེ། ། འཁོར་ལོས་བསྒྲིལ་ལ་གདོང་འཛིན་དུས། ། ཉི་མ་
དག་པ་ཅིག་ཤོས་དེ། ། སྒྲ་གཅན་གདོང་གིས་སྦྱང་བར་བྱ། ། སྐུར་གནས་སྟོང་ཞིང་ཆུ་ཚོད་དུ། ། ཞེ་ལྔ་མན་
ཆད་འཛིན་པར་འགྱུར། ། དེས་ནི་རྩ་བ་བསྲེས་པ་ལ། ། སྦྱངས་རྗེས་གོང་གི་འཁོར་ལོས་འདོར། །
འཁོར་ཕྱེད་ལྷག་ན་དོར་བྱས་པས། ། ཐམས་ཅད་སྟོང་ན་འཛིན་པར་བཤད། ། མཇུག་གི་དུས་སུ་ཉི་དག་
གིས། ། མཇུག་སྦྱངས་སྐར་མའི་གནས་སྟོང་ཞིང་། ། ཆུ་ཚོད་བཞི་བཅུ་མན་ལ་འཛིན། ། དེ་ཉིད་རྩ་བ་
བསྲེས་པ་ལ། ། བྱིན་ནས་འཁོར་ལོ་འཁོར་ཕྱེད་དོར། ། གནས་ཀུན་སྟོང་ན་འཛིན་པར་འགྱུར། ། གདོང་
འཛིན་སྦྱངས་ཤིང་མཇུག་འཛིན་ལ། ། བྱིན་ནས་མ་སྟོང་གདོང་མཇུག་གཉིས། ། བྲི་བསྣན་གོ་ལོག་གྱུར་བ་
ན། ། ཐིག་ལེ་ཤར་ཀྱང་མི་འཛིན་ནོ། ། ཉི་རྐང་གཟུགས་(༡) ལ་སྤྱོད་པའི་ཚེ། ། འཛིན་འགྱུར་མཚོ་(ང)
ལ་སྣ་ཚོགས་དང་། ། དུས་（༦) ལ་འཛིན་པར་དཀའ་བ་ཡིན ། ཉི་མས་གདོང་དང་མཇུག་གིས་ཉི། །
སྦྱངས་ཚེ་གོ་ལོག་རི་མོ་འཆར། ། ཉི་མས་གདོང་སྦྱངས་སྐར་ཐིག་དང་། ། ཆུ་ཚོད་ལྔ་མན་བྱུང་ན་འཛིན། །
མཇུག་གིས་ཉི་སྦྱངས་སྐར་གནས་ཐིག ། ཆུ་ཚོད་བརྒྱད་ཀྱི་བར་དུ་འཛིན། ། བི་དཀར་ལས་ཀྱང་ཉུང་གིས་
མང་། ། སྦྱངས་ལྷག་བརྟག་པའི་གཞི་བྱས་ཏེ། ། གདོང་གིས་ཉི་སྦྱངས་སྐར་གནས་སྟོང་། ། གོ་མ་ལོག་པའི་
རི་ཡོ་སྟེ། ཆུ་ཚོད་ང་གཉིས་བར་དུ་འཛིན། ། ཉི་མས་གདོང་སྦྱངས་ཆུ་ཚོད་ལྔ། ། དེ་ལས་ལྷག་ན་འཛིན་མི་
འགྱུར། ། དེ་ཡང་གོ་ལོག་ཅེས་སུ་གྲགས། ། དུས་མེས་ཉི་སྦྱངས་གོ་ལོག་སྟེ། ། སྐུར་ཐིག་ཆུ་ཚོད་བདུན་ཚུན་
འཛིན། ། ཉི་མས་མཇུག་སྦྱངས་གོ་མ་ལྡོག ། ཆུ་ཚོད་བཞི་བཅུའི་བར་འཛིན་གསུང་། ། འཛིན་ཆ་གདོང་
མཇུག་ཉི་སྦྱངས་ལྷག ། ལྔས་བགོས་ཐོབ་ནོར་ཐིག་དང་གཅིག ། བྱུང་ན་རིལ་འཛིན་གཉིས་ཐོབ་ཚེ། ། བཅུ་
ཆ་མ་གཏོགས་འཛིན་པར་འགྱུར། ། གསུམ་ལ་བརྒྱད་ཆ་བཞི་དྲུག་ཆ། ། ལྔ་ལ་ཕྱེད་དང་དྲུག་སུམ་ཆ། །
389

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརྒྱུད་ལ་བརྒྱད་ཆ་དག་ལ་ནི། ། བཅུ་ཆ་ཙམ་ཞིག་འཛིན་པས་ཕྲ་ ། ཡང་ན་སྦྱངས་ལྷག་ཆུ་ཚོད་དུ། །
བདུན་མན་ཕྱོགས་( ༡༠) བྱིན་དེ་ལས་ལྷག ། ལྔ་བྱིན་དེ་ཡིས་མཁའ་རོར་(༦༠) ཕྲི། ། ལྷག་པ་ཉིས་བསྒྱུར་
(༡༢) མ་ཁའ་རོས་ (༦༠) བགོ { རྙེད་ནོར་འཛིན་པའི་གྲངས་ཚད་དེ། ། རེ་རེས་བཅུ་གཉིས་ ཆ་རེ་
སྒྲིབ། ། གསུམ་ཐོབ་བཞི་ཆ་དྲུག་ཕྱེད་འཛིན། ། དགུ་ལ་བཞི་ཆའི་ཆ་གཉིས་འཛིན། ། བཅུ་གཉིས་ནོར་ལ་
རིལ་པོར་སྒྲིབ། ། གཞན་རྣམས་ཐོབ་ནོར་མང་ཉུང་བཞིན། ། སྒྲིབ་པའི་རིགས་འགྲོས་སྦྱར་བར་བྱ། །
འཛིན་པའི་ཡུན་ནི་ ཐོབ་ནོར་རེ། ། ཆུ་ཚོད་རེ་རེའི་གྲངས་ཡིན་ཏེ། ། རིལ་འཛིན་ཆུ་ཚོད་བཅུ་གཉིས་
དང་། ། ཕྱིར་འཛིན་ཆུ་ཚོད་དྲུག་ལ་སོགས། ། སྔར་གྱི་རིགས་འགྲོས་སྦྱར་བར་བྱ། ། དུས་ནི་ཟླ་བའི་སྐབས་
བཤད་བཞིན། ། ཡིན་ཡང་ཉི་འཛིན་ཕུལ་བའི་ཕྱིར། ། སྔར་གྱི་སྟེང་བྱེད་སྟེང་དུ་ནི། ། ལྷོ་བགྲོད་དུས་སུ་རེ་
རེ་དང་། ། བྱང་བགྲོད་སྐབས་སུ་གཉིས་གསུམ་ཙམ། ། བྱིན་ཏེ་ནམ་ལངས་ནས་བརྩིས་པའི། ། དུས་དེར་
འཛིན་པར་འགྱུར་བ་ཡིན། ། ཚེས་ཀྱི་ལོངས་སྤྱོད་མང་བའི་ཚེ ། ཚེས་གཅིག་སྔ་དྲོ་འཛིན་བཤད་ཀྱང་། །
ཚེས་ལོངས་ཞེ་དགུ་ཡན་ཆད་ལ། ། ཚེས་གཅིག་འཛིན་པར་ངེས་པ་ཡིན། ། ཕྱོགས་ནི་གདོང་གིས་ཉི་སྦྱངས་
དང༌། ། ཉི་མས་མཇུག་མ་སྦྱངས་པའི་ཚེ། ། ཉིན་ཕྱེད་ལྷོ་ནུབ་ཕྱེད་གོང་ལྷོ། ། ཕྱེད་འོག་ནུབ་ནས་འཛིན་
པར་འགྱུར། ། ཉི་མས་གདོང་དང་མཇུག་གིས་ཉི། ། སྦྱངས་ཚེ་ཉིན་ཕྱེད་ནུབ་བྱང་དང་། ། ཕྱེད་གོང་བྱང་
ལ་ཕྱེད་འོག་ནུབ། ། གཉིས་ཀ་མཉམ་ན་ནུབ་ནས་སོ། ། ཉི་མ་ཤར་ནས་འཛིན་མི་སྲིད། ། ཁ་དོག་འབྲས་
བུའི་ཁྱད་པར་ནི། ། ཟླ་བའི་སྐབས་སུ་བཤད་མཚུངས་ཀྱང་། ། དུས་ཆེན་ཉི་མ་དུང་འཕྱུར་འགྱུར། །
འདིར་ནི་རགས་ཙམ་མདོར་བསྡུས་པས། ། ཞིབ་ན་གཞུང་གཞན་དག་ཏུ་བལྟ།ཞེས་བྱའོ། ། བཞི་བ་དུས་སྦྱོར་
བཤད་པ་ལ་གཉིས། ། དངོས་དང་། ཉི་ལྡོག་སོགས་བརྟག་ཚུལ་ལོ། ། དང་པོ་ནི། རྣམ་དག་གྲུབ་པའི་ཉི་
བར་གྱི༑ ༑ སྐར་གནས་མཁའ་(༦༠）རོས་བསྒྱུར་བ་ལ། ། འོག་གི་དུས་ཚོད་སྟེང་དུ་གཞུག ། མདའ་ཡོན་
ཟླས་(༡༣༥） ཐོབ་འདས་པའི་ཁྱིམ། ། ལྷག་རྣམས་མཁའ་མེས་(༢༠) བསྒྱུར་བ་ལ། ། མདའ་ཡོན་ཟླས་
ཐོབ་ངོ༌ ཐོག་ གི། ། ཁྱིམ་ དེའི་ འདས་ པའི་ ཞག་ པོ་ ཡིན། ། ལྷག་ མའི་ གནས་ ཀུན་ མཁའ་ རོས་ (༦༠)
བསྒྱུར། ། འཁོར་ལོས་བསྒྲིལ་ལ་མདའ་( ༥)ཡོན་ཟླས། ། ཐོབ་པ་དབྱུག་གོ་སླར་ལྷག་གི ། གནས་རྣམས་
མཁའ་རོས་( ༦༩) བསྒྱུར་ཐོབ་སྲང་། ། ཡང་ལྷག་གནས་ཀུན་དུས་(༦) ཀྱིས་བསྒྱུར། ། ཐོབ་པ་དབུགས་
ཡིན་ལྷག་རི་རོས(༦༧)། ། བསྒྱུར་ཐོབ་ཆ་ཤས་ལྷག་མེད་འཆར། ། དེ་ནི་དོན་གྱི་ཁྱིམ་འཕོ་ཡིན། ། འདས་
ཞག་སྟེང་ནས་རི་(༧)ཡིས་ཕྲི། ། མ་ལྡངས་ཁྱིམ་ཕབ་དེ་ཡང་ནི། ། འཁོར་ལོ་ (3༧)རྫོགས་ནས་བསྣན་
390

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
པར་བྱ། ། ལྷག་དེ་འདས་པའི་ཁྱིམ་ཟླའི་གྲངས། ། ངོ་ཐོག་རང་གི་ཁྱིམ་དུ་འཛིན ། དེ་ནི་བྱེད་པ་སླ་ཕྱིར་
ཡིན། ། རོ་ཡིས་དམན་པའི་ཞག་ལྷག་དེ། གནས་གཉིས་བྱས་ལ་གཉིས་ཀ་ཡང་། ། མིག་( ༢) བསྒྱུར་འོག་
མ་དུས་(༦)ཀྱིས་བགོས། ། སྟེང་ཕྱིན་ཐིག་(༦༠) རོས་ཐོབ་ནོར་གྱི། ། རང་རང་ངོ་ཐོག་ཁྱིམ་དེ་ཡི། །
འཁྲིག་སོགས་ལྷོ་བགྲོད་ཉིན་མོར་དོར། ། གཞུ་སོགས་བྱང་བསྒྲོད་ཉིན་མོར་བྱིན ། ཉིན་དེའི་ཉིན་ཚད་
འཁྲུལ་མེད་ཡིན། ། དེ་ཡིས་ཐིག་རོར་ ཕྲི་བ་ཡིས། ། མཚན་མོའི་ཚད་དེ་རྟོགས་པར་འགྱུར། ། སོ་སོའི་
རགས་པའི་བགོ་ གཞི་ལ། ། ཐུར་ མའི་ རང་ གྲིབ་བདུན་པོ་དང་། ། བཙུགས་ པའི་ གྲིབ་ མ་ བསྡོམས་ པ་
ཡིས། ། བགོས་པས་ཐོབ་པ་ཆུ་སྲང་ཡིན ། རོས་( ༦) བསྒྱུར་ཐོབ་པ་དབུགས་ཡིན་ཏེ། ། སྲང་ལ་ཐིག་རོས་
ཐོབ་( ༦༠ )པའི་ནོར། ། ཆུ་ཚོད་གནས་སུ་བཞག་པ་ཡིས། ། སྔ་དྲོ་འདམ་པ་ཕྱི་དྲོ་ལ། ། མ་འོངས་ཆུ་ཚོད་
ཅེས་འབྲང་ཚད། ། དེ་ཡིས་ཉིན་མོའི་ཚད་ལ་དོར། ། ལྷག་སྟེ་སྔ་དྲོ་མ་འོངས་པ། ། ཕྱི་དྲོ་འདས་པའི་ཚད་
ཡིན་ལ། ། རི་ཡིས་ཕྲི་བའི་ཞག་ལྷག་དེ། ། རང་གི་སྲང་གིས་བསྒྱུར་བ་ལ། ། མཁའ་མེས་(༣༠) ཐོབ་པ་ཆུ་
སྲུང་འདས། ། དེ་ཡིས་སོ་སོའི་ཆུ་སྲུང་ལ། ། སྦྱངས་པའི་ལྷག་མས་མ་འོངས་ཤེས། ། ཏཏྟལ་གང་ཡིན་
བརྟགས་པའི་ཆེད། ། ཐུར་བཙལ་ཉིད་དེར་འདས་པ་ཡི། ། ཆུ་ཚོད་མཁའ་(༦༠） རོས་བསྒྱུར་བ་ལ། །
འོག་གི་ཆུ་སྲང་སྟེང་དུ་བསྣན། ། དེ་ལ་ནང་གི་མ་འོངས་སྲང་། ། ཐོག་མར་བྱས་ལ་རིམ་བཞིན་ཕྲི། ། ཉ་
སོགས་དྲུག་ལ་ལུགས་འབྱུང་དང་། ། བུ་མོ་ལ་སོགས་ལྡོག་པར་བྱ། ། བགོད་པར་མ་ལྡངས་ཏངྐ་ལ། ། ཕྱི་
བའི་ལྷག་དེ་ཐིག་ཡོན་（༣༠) བསྒྱུར། ། དེ་ལ་ཏཀྐ་ལ་ཆུ་སྲང་གིས། ། བགོས་པ་ཐོབ་པ་ཆུ་སྲང་ཡིན། ། དེ་
ལྷག་ཐིག་རོས་བསྒྱུར་བ་ལ། ། ཆུ་སྲང་གིས་ཐོབ་ཆུ་ཚོད་དོ། ། ཡང་ལྷག་ཐིག་རོ་(༦°) དུས་(༦) ཀྱི་
བར། །བསྒྱུར་བགོད་བྱས་པ་སོ་སོའི་ཆ། ། ཏངྐ་དང་བཅས་གནས་ལྔའོ། ། ། ། །
ཉིན་ཚད་༣༠ ? ་༔ ༔ །
༡
ཁྱིམ་གྲངས་དང་ཁྱིམ་མིང་༡ ༡ ལུག ཀླལ འཁྲིག | ཀན་
ལ
རག་པའི་བགོ་གཞི ༣༡༥ کروبارہ و ༧/༠༣༥ ༧/༧༠༠
༣༠ ། ༢༨ ༢༦ ། ༣༤
མཚན་ཚད་
༥༡
391

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
༣༢ ༢
ག༠
 ༥༠
s
སེར སྲང 
མིག
 ཆུ་སྲིན་
： ༩ ༡༥ ༼༩༠༠༠ ༩༥ ༡༥ (༩༩(g༠ ༡༡༣༣༥ (PP(,。 ༩༥ ༡༥
[
 ༣༡ 
ཧཱཀ
 ༣༡
བུ་
ཉ༠
༥༠ ༡ 。
༣༠༥ བུམ་པ
ཤུ ༡༠
༣༧
༣༦༠
། བུ་མོ་
ཁྱིམ་བཅུ་གཉིས་ཀྱི་སྲུང་ངོ་། །
གཉིས་པ་ཉི་ལྡོག་སོགས་བརྟག་ཚུལ་ལ། ལྷོ་གླིང་ཤར་མའི་ཚངས་ཐིག་ནས། ། རང་ཅག་གནས་པའི་ས་
ཡི་ཁར། ། ཁྱིམ་ཞག་བདུན་དང་དབུས་མ་ཡི། ། ཚངས་པའི་ཐིག་ནས་རང་སའི་བར། ། ཁྱིམ་ཞག་ཉེར་
གསུམ་ཡོད་པ་ལས། ། ཞེས་པའི་དོན་ལྟར་ལག་ལེན་དུ། ། ལྔ་བ་བཅུ་གཅིག་མདའ་རོའི་ལྷག ། དྲུག་གིས་
བསྒྱུར་ལ་འདོད་( ༡༩) པས་བགོ ། ཐོབ་པའི་ནོར་དང་ལྷག་མ་ཡིས། ། ལྷོ་གླིང་ཤར་མའི་དབུས་ཉིད་
དུ། ། དབྱར་དགུན་ཉི་མ་ལྡོག་པ་ཡི། ། ཟླ་བ་ཞག་དང་འདོད་ཆ་སྟོན། ། དེ་སྟེང་རང་སའི་དོན་སླད་
392

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
དུ། ། ཞག་ལ་བདུན་དང་འདོད་ཆར་གཉིས། ། ལྔ་ཆར་བཞི་བྱིན་རང་ས་ཡི; ། ཚེས་གྲངས་འདོད་ཆ་ལྔ་ཆ་
སྟོན། ། དེ་རྣམས་བསྲེས་པས་དབྱར་དགུན་གྱི། ། ཉི་ལྡོག་ཚང་དེ་ལེགས་པར་ཤེས། ། ཚེས་གྲངས་ལ་ནི་
དུས་བསྣན་ཅིང་། ། འདོད་ཆར་དྲུག་གིས་ཕྲི་བྱས་པས། ། རྗེས་མའི་ཉི་ལྡོག་འཆར་འགྱུར་ཏེ། ། དགུན་ཉི་
ལྡོག་པའི་ཚད་དེ་ལ། ། སྟེར་དབྲི་བྱས་པས་དབྱར་ཉི་དང་། ། དེ་ལ་སྟེར་དབྲི་བྱས་པ་ན། ། དགུན་ཉི་ལྡོག་
པའི་ཚད་དེ་འཆར། ། དེ་བཞིན་ཁྱིམ་གྱི་སྟེར་(༡༢) འབྲི་བྱས། ། རྗེས་མའི་ལོ་ཡི་ཉི་ལྡོག་ཤེས། ། ཉི་ལྡོག་
གང་ཡིན་དུས་དེ་ནས། ། ཟླ་བ་གསུམ་ (༣） ཙམ་བསྣན་པ་ཡིས། ། དཔྱིད་སྟོན་མཉམ་གཉིས་རགས་ཙམ་
ཤེས། ། ཚུལ་འདི་དབྱར་དགུན་ཉི་ལྡོག་ཚུལ། ། བདེ་བླག་ཤེས་པའི་མན་ངག་གོ ། འོན་ཀྱང་མདོ་སྨད་
ཕྱོགས་འདི་ནི། ། དབུས་ནས་ཤར་དུ་ཡོད་པའི་ཕྱིར། ། ཞག་གཉིས་སོགས་ཀྱི་སྔོན་ལྡོག་ཅིང་། ། རྒྱ་ནག་
ཡུལ་དུ་དེ་ལས་ཀྱང༌། ། ཞག་གཉིས་ཙམ་གྱི་སྔོན་དུ་ལྡོག ། ཅེས་སོ། ། དེ་བཞིན་དུ་མཁས་པ་གཞན་གྱིས་
བཤད་པའི་ཉི་ལྡོག་བརྟག་ཚུལ་ནི། ལྔ་བ་བཅུ་བའི་མདའ་རོའི་ལྷག ། དུས་བསྒྱུར་གདུགས་ ( ༡༣) ཀྱིས་ཕྱེ་
ནོར་ལ། ། ཐུབ་( ༢ ༣༤ ) པ་བྱིན་པས་ཚེས་གྲང་ས་རྟོགས། ། ལྷག་མར་ཟུང་(༢) བསྲེས་འབྱུང་( ༥) བས་
བསྒྱུར། ། མཚོས་(༤) བརྒྱན་དབང་རོས་（༦༥) སྟེང་དུ་ཕུད ། ཡང་ལྷག་ལྔས་(༥) བགོས་ཐོབ་པའི་
ནོར། ། རང་གི་སྟེང་མར་ལེགས་བསྲེས་པའི། ། གནས་གསུམ་རིམ་བཞིན་ཚེས་གྲངས་དང་། ། འདོད་ལྔའི་
ཆ་སྟེ་བསྐལ་བར་འགྲེ ། ཞེས་དང་། ཡང་ན་ལྷག་དེ་དུས་ཀྱིས་བསྒྱུར། ། མེ་བུག་( ༩༣) ལེགས་བསྲེས་སླར་
ཡང་དེ། ། འབྱུང་བས་(༥》བསྒྱུར་ལ་རྒྱ་མཚོ་(༩) བརྒྱད། མདའི་རོས་ (༦༥) བགོས་ནོར་ཚེས་གྲངས་
སྟེ། ། འོན་ཀྱང་མཁའ་མེ་（༣༠) ལོངས་པ་ན། ། ཕུད་ལ་ཟླ་དགུ་སྟེང་དུ་འཕང་། ། ལྷག་མ་དབང་པོས་
( ༥) ཕྱེ་བ་ཡིས། ། ནོར་དང་ལྷག་མ་འདོད་ལྔའི་ཆ། ། ཞེས་སོ། ། གཞན་ཡང་། སྐང་ཚོལ་ཚུལ་ནི། ཟླ་
བ་གང་གི་མདའ་རོའི་ལྷག། མིག་ (3) བསྒྱུར་དེ་ཡང་མེ་ ( ༢) ཡིས་བསྒྱུར། ། དེ་ནས་སྒང་ལ་རི་ཕྱོགས་
(༡༠)བྱིན། ། སླར་ཡང་འབྱུང༌(༥) བསྒྱུར་གཟུགས་(༡) བརྒྱན་པ། ། མདའ་རོས་(༦༥) བགོས་པའི་
རྙེད་ནོར་གྱིས། ། སྒང་ཚད་ཚེས་གྲོངས་འཁྲུལ་མེད་རྟོགས། ། ལྷག་དེ་ལྔས་བགོས་རྙེད་ནོར་དང་། ། ལྷག་
མ་འདོད་ཆ་ལྔ་ཆའི་གྲངས། ། ཁྱིམ་སླེབ་ཚོལ་ལུགས་ནི། ཟླ་བ་གང་གི་མདའ་རོའི་ལྷག ། ཟུང་(3) བསྒྱུར་
དེ་ཡང་རྩེ་མོས་(༢）བསྒྱུར། ། སླར་ཡང་འབྱུང་(༥) བསྒྱུར་མདའ་རོས་( ༦༥ )བགོས། ། རྙེད་པས་ཚེས་
གྲངས་བདེ་བླག་ཤེས། ། ལྷག་དེ་ལྔས་བགོས་རྙེད་ནོར་གྱིས། ། འདོད་ཆའི་གྲངས་ཀྱང་ཤེས་པར་འགྱུར། །
དབུགས་ཐོབ་པ་ཚོལ་ལུགས་ནི། རང་རང་སྔོན་ཟླ་བ་སྔོན་མའི་མདའ་རོ་ལྷག ། མིག་(༢)དང་མེ་(༢）ཡིས་
393

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྒྱུར་བ་ལ། ། ཀླུ་མཁའ་མེ་(༣༠༨)བསྲུས་འབྱུང་(༥） བས་སྤེལ། ། གཟུགས་(༡)བྱིན་མདའ་(༦༥）
རོས་རྙེད་པ་ནི། ། ཚེས་གྲངས་གང་ཡིན་ཚད་དུ་བཟུང་། ། ལྷག་དེ་ལྔས་(༠) བགོས་རྙེད་ནོར་དང་། །
ལྷག་མ་ཟླ་བ་སྔོན་འདོད་དང་ལྔ་ཆའི་གྲངས། ༈ །ཕག་ཞག་ལྔ་བའི་མདའ་རོ་ལྷག ། མིག་ (3) མེས་（༣） རིམ
བཞིན་བསྒྲེས་པ་ལ། ། འཁོར་ལོ་མིག་（༣ 8༧) བྱིན་དེ་ཡང་ནི། ། འབྱུང༌(༥) བསྒྱུར་མཚོས་བརྒྱན་མདའ་
རོ་( ༦༥ ） ཡིག བགོས་པའི་རྙེད་པ་ཚེས་གྲངས་ཡིན། ། ལྷག་མ་ལྔས་བགོས་རྙེད་ནོར་དང་། ། དེ་ལྷག་
འདོད་ཆོ་ལྔ་ཆའི་གྲངས། ། གོང་དུ་བཤད་པ་ཐམས་ཅད་ལ། ། ཚེས་གྲོངས་མཁའ་མེ་（༣༠) ལོངས་པ
ན། ། ཕུད་ལ་ཟླ་དག་སྟེང་འཕེན་ནམ། ། ཡང་ན་རྒྱུ་བ་རྗེས་མས་བྱེད། ། དེ་དག་ནི་ཉི་ཧྥུ་ལ་རྟགས་ལོངས
བྱིན། དེ་ནས་འདོད་ལྔ་གཉིས་གོང་བབ་དེ་དག་ལ་བྱིན་པས་ཤེས་སོ། ། རི་ཏིའི་ཚེས་ཀྱང་བཏགས་འདོད
ན། ། བདུན་པའི་མདའ་རོའི་ལྷག་མ་ཉིད། ། རོས་བསྒྱུར་ཀླུ་མཁའ་རྩེ་མོ་( ༣༠༨) བརྒྱན། ། སླར་ཡང་
འབྱུང་བས་(༥） བསྒྱུར་བ་ལ། ། གཟུགས་(༡)བྱིན་དབང་རོས་(༦༥）གང་ཐོབ་པའི། ། ནོར་གྱིས་ཚེས
གྲངས་གང་ཡིན་རྟོགས། ། ལྷག་དེ་ལྔས་བགོས་རྙེད་ནོར་དང༌། ། ལྷག་མ་འདོད་ཆ་ལྔ་ཆའི་གྲངས། །
གཟའ་ཉིས་རྟགས་ལོངས་སྦྱིན་སོགས་འགྲེ། ། ། ། གཞན་ཡང་འདི་ལེགས་ཉི་མ་ཡི། ། དབྱུག་གུ་ཡན་ཆད
རྣམ་གཞག་ཏུ། ། དག་པའི་མགྱོགས་རྩིས་ལུགས་གཅིག་ནི། ། སྲུང་བརྩིའི་གཟའ་ཉིའི་རྒྱུ་བ་ལ། ། འདི་ཡི་
རེའུ་མིག་མ་ནོར་བྱིན། ། རིལ་བོར་ཚེས་བསྲེས་ཡིད་ (༡༩） ཀྱིས་བགོས། ། ལྷག་མས་བྱ་ར་གཟུང་བྱ
ཞིང་། ། ནོར་མཉམ་བསྣན་ལ་མི་མཉམ་དབྲི། ། ཉི་བར་སོ་སོའི་ཚད་འཛིན་བསྟུན། ། དེ་ཡི་རེའུ་མིག་
གཟའ་ཉི་རུ། ། དབྲི་བའམ་བྱིན་པས་གཟའ་ཉི་དག ཉི་དག་གཅིག་ལ་ཟླ་སྐར་གྱི། ། རེའུ་མིག་བྱིན་ལ
གཟའ་ལོངས་ཀྱིས། ། ཕྱིའོ་ཉི་ཟླ་བསྲེས་པས་ནི། ། སྦྱོར་བ་འགྲུབ་པ་ལ་སོགས་ཡིན། ། རེའུ་མིག་ནི། །
394

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
ཚེས་ཀྱི་བྱ་ར་བ་
»
གཟའ་
༠
༠༢ 
ལ 
> ༢
རྫ
 ༡༩ ། ༡༥
བ
> 
。
>
རྟ ། ༡༩ །
༣༦
。
<
 ༣༡ 
༣༢
395

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
༢༦ ༢༧ ， ༢༨ { ༢༩ ༣༠
تری
مد 
د
د 
༡༨ 
د
༄༅། ། ཡིད་ཀྱིས་བགོས་པའི་བྱ་ར་བ་
བརྒྱ་དང་གཅིག་ནས་བརྒྱུ་ཉེར་ལྔའི་བར
༡༡ 
སོ་གཅིག་ནས་ཞེ་གཉིས་བར་། 
༡༦
ཞེ་བཞི་ནས་ལྔ་བཅུའི་བར་
རེ་གསུམ་རང་༣༡
དོན་དྲུག་ནས་གྱ་གསུམ་བར
བྱ་ལྔ་ནས་གོ་བཞིའི་བར 
༣༡
གོ་དྲུག་ནས་བརྒྱའི་བར ༡༨ ༢༡
༡༠ ༡༡
ཤུ ༣ ༡༧ ། ༡༧
༣༣ | ༣༠
396

༄༅། ། དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
༡༢ ?
[
| ༢༤ ༢༤ ༢༢ ༢༠༡༦ 
༄༅
| ༢༢ ༢༤ ༢༣ ༡༦༡༦ 
༡༡
༢༩ |
 ༢༢ ༡༧༡༧ ༡༥ ༡༡༡༡ ༦ ༡ ༣
ཡིད་ཀྱིས་བགོས་པའི་བྱ་ར་བ་
ཆ་ཤས་ཐིག་དང་གཅིག་ནས་ཉེར་ལྔའི་བར ༢༦
ཉེར་དྲུག་ནས་སོ་གཅིག་བར
ཞེ་གཉིས་ནས་ཞེ་གསུམ་བར ༡༡ ། ༡༦ ༢༠
ང་གཅིག་ནས་རེ་གཉིས་བར་
རེ་བཞི་ནས་དོན་ལྔའི་བར ༢༠ ༢༣
གྱ་བཞི་རང་
གོ་ལྔ་རང
༡༠ ༡༡
༢༣ ༢༠ །
༢༩
༢༤༣༩ ༢༢ ༢༠ ༡༦ ། ༡༣
397

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
༢༩ ༣༤ ། ༢༢ ། ༢༠ 
༡ ། ༡༡ ༦
༢༤ | ༢༩ | ༢༢ | ༡༩ ༥ ༡༡
g
ཉི་བར་གྱི་ཚད་འཛིན་༧
 ༡༩
༠
གཟའ་ཉིའི་དབྱུག་གུར་སྟེར་རྒྱུ
ཉ་མ་བར་བའི་ཚད་འཛིན་
གཟའ་ཉིའི་དབྱུག་གུར་ཕྲི་བྱེད 
。
བ 
༢༩ 
༡༠
[ 
༤ ༡༠ ༡༡ ༡༥ ༡༦
༤༠ 
༣༣ ༼ ༡༣ ༡༠ ༢ ༡༣
༡༠ ༡༡ ༡༠ ། ༩
༢ ， ༡༡
༡༨ } །
༥༧
ཤུ ། ༡
གཞན་ཡང་མགྱོགས་རྩིས་ལུགས་གཅིག་ལ། ། གཟའ་ལ་ཆུ་ཚོད་རྩ་མདའ་( ༥༧༧) དང་། ། སྲང་ཡོན་(༣)
དབུགས་དབང་( ༥) ཟླ་སྐར་ཆེད། ། ཉི་དྷུ་ཆུ་ཚོད་ཀླུ་དབང་(༥༨ )དང་། ། སྲང་རི་(༧) དབུགས་མདའ་
( ༥) ཉི་མ་ལ། ། ཆུ་ཚོད་(༩) ཆུ་དང་སྲུང་ཟླ་མིག (༣༡) ༑ དབུགས་དབང་(༥) རྣམས་ནི་ཚེས་བསྒྱུར་
བྱིན། ། ཉི་ཟླ་བསྲེས་པས་སྦྱོར་བ་སྟེ། ། རགས་པའི་ཚེས་རྩིས་ལུགས་གཅིག་གོ ༧ ། ཡང་། ཟླ་ལྷག་ཡོད་
398

༄༅། །དུས་འཁོར་ནས་བཤད་པའི་ཤམྦྷ་ལའི་རྒྱལ་རབས་ཆོས་བརྒྱུད་དང་བཅས་པ་སྐར་རྩིས་སྐོར་འགའ་ཞིག །
མེད་བརྟགས་བྱས་ནས། ། གསུམ་པའི་གཟའ་ཉིའི་རྒྱུ་བ་ལས། ། རྗེས་མའི་ཧོར་ཟླ་གཉིས་པ་ཡི། ། རླུ་བ་
མྱུར་དུ་འཚོལ་འདོད་ན། ༈ གཟའ་ཉིའི་རྒྱུ་བའི་སྒྱུར་བྱེད་འདི། ། དྲག་པོས་(༡༡) བསྒྱུར་བྱིན་འཁོར་ལོས་
བགོ ། དེ་ཡིས་སོ་སོའི་རྒྱུ་བ་དག ། སྔོན་མ་རྣམས་ལ་རེས་དམན་པའི། ། ཕྱོགས་སོགས་ཀྱིས་བསྒྱུར་སོ་སོ་
ཡི། ། རྒྱུ་བར་ལེགས་བྱིན་སོ་སོ་འགྲུབ། ། ཕྲི་བས་(༡༠) སྔོན་མ་རིམ་པར་འབྱུང་། ། ཟླ་དག་ཀུན་ལ་རེ་རེ་
འཕེལ། ། རིལ་པོར་གཉིས་རེ་འཕེལ་བ་དང་། ། ཆ་ཤས་རེ་རེ་འཕེལ་བས་ནི།. ། ཕྱི་མ་ཕྱི་མ་རིམ་བཞིན་
འཆར། ། འོན་ཀྱང་འགའ་ཞིག་ མཆོངས་པའང་སྲིད། ། ཅེས་སོ། ། གཞན་ཡང་། རྩིས་གཞི་སྤོ་བར་
འདོད་གྱུར་ན། །འདས་ལོ་མང་ཞུང་བློ་དང་བསྟུན། ། འདས་ལོ་གཅིག་ཉིད་བྱེད་པའི་ཚེ། ། གཅིག་པོ་ཉི་
(༡༩) མས་བསྒྱུར་བྱས་ཏེ། ། བརྩི་བྱའི་ལོ་དེའི་ནག་ཟླ་ལ། ། འདས་ཟླ་མེད་ཅིང་གཞན་ཡིན་ན། ། འདས་
ཟླ་བསྲེས་ལ་གནས་གཉིས་བཞག ། འོག་མ་མིག་ (3) བསྒྱུར་ལོ་སྔོན་མའི། ། ནག་ཟླའི་མདའ་རོའི་( ༦༥)
ལྷག་མ་དེ། ། བྱིན་ནས་དབང་རོས་( ༦༥) བགོས་ཐོབ་པ། ། སྐབས་དེའི་ཟླ་བ་དག་པ་ཡིན། ། དེ་བཞིན་
གཟའ་ཉི་རིལ་ཆའི་རྒྱུ། ། གཟུགས་(༡）དང་གཟུགས་མེ་（༣༡） སོགས་དག་དང་། ། མིག་ཕྱོགས་(༡༠）
སོགས་དང་མིག་(༣) གཟུགས་(༡) ཀྱིས། ། བསྒྱུར་རྗེས་ལོ་སྔོན་གསུམ་པ་ཡི། ། གཟའ་ཉི་དྷུ་དང་རིལ་ཆ་
རྣམས། ། སོ་སོར་བྱིན་ནས་འཁོར་ལོས་ཕུད། ། སྐབས་དེའི་གཟའ་ཉི་རིལ་ཆ་འགྲུབ། ། མདོར་ན་འདས་ལོ་
གང་སྤོ་ཡང་། ། བརྩི་བྱའི་སྔོན་མའི་ལོ་དེ་ཡི། ། གསུམ་པའི་མདའ་རོའི་ལྷག་མ་དང་། ། གཟའ་ཉི་རིལ་ཆ་སོ་
སོ་ཡི། ། རེ་མིག་བྱིན་པས་བརྩི་སྐབས་ཀྱི། ། ལོ་དེའི་ཟླ་དག་སོགས་འགྲུབ་འགྱུར། ། གལ་ཏེ་རབ་བྱུང་བཅུ་
གསུམ་པའི། ། འདས་ལོར་བྱེད་པར་འདོད་ན་ནི། ། མེ་ཡོས་ལ་སོགས་འདས་པའི་ལོ། ། ཉི་(༡༢) མས་
བསྒྱུར་ལ་ནག་པ་སོགས། ། འདས་ཟླ་བསྲེས་ལ་གནས་གཉིས་བཞག ། འོག་མ་མིག་(3) བསྒྱུར་དབང་མིག་
（༣༥)བརྒྱན། ། མདའ་རོས་(༦༥） བགོས་ཐོབ་སྟེང་དུ་འཕང་། ། ཟླ་བ་རྣམ་པར་དག་པའོ། ། ཟླ་བ་
དག་པ་གནས་ལྔ་བཞག ། གཟུགས་( ༡) དང་གཟུགས་མེ་（༣༡) མཁའ་མདའ་( ༥༠) ཐིག ། མཁའ་ཀླུ་
ཆུ་(༩༨༠) ཡིས་བསྒྱུར་བ་ལ། ། བློ( ༡) དང་མིག་འབྱུང་ ( ༥༢) གཟུགས་མཚོ་ (༩༡) དང་། ། ཟུང་
（ ༣) དང་ཆུ་མིག་མདའ་(༥༢༩) ཡིས་བརྒྱན། ། རི་མཁའ་རི་(༧༠༧) དང་དུས་(༦) མཁའ་རོ( ༦°)།
༨ཐིག་མཚམས་(༤) ཐུབ་པས་(༧) དོར་ལྷག་གཟའ། ། ཟླ་བ་དག་པ་གནས་ལྔ་བཀོད། ། མིག་ （3)
ཕྱོགས་( ༡༠) ཀླུ་དབང་ （༥༨) གཟུགས་(༡) དང་ནི། ། རིག་གཟུགས་(༡༧) ཀྱིས་བསྒྱུར་དུས་མིག་
( ༢༦)དང་། ། བུ་ག་ (༩) རི་རྩེ་(༣༧) ཡོན་ཏན་ (༣) དང་། ། དབང་མཚོས་(༩༥) བརྒྱན་ལ་རི་རོ་
399

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
(༦༧)དུས།༦།མཁའ་རོ་(༦༠) མཁའ་རོ་( ༦༠) འཁོར་ལོ་(༢༨) ཡིས། ། དོར་ལྷག་ཉི་མའི་རྒྱུ་བ་དག
། ཟླ་དག་གནས་གཉིས་སྟེང་མ་མིག ། འོག་མ་གཟུགས་(༡)ཀྱིས་བསྒྱུར་བ་ལ། ། རིལ་ པོར་རྒྱལ་བ་
( ༣༤ ) ཆར་ གཏེར་ ཟླ། ། བྱིན་ལ་ དུས་ ཁྱིམ་ ནོར་ ལག་ (༢༨) གིས། ། བསྒྲིལ་ བས་ རིལ་ ཆའི་ རྒྱུ་བ་
འགྲུབ། ། བྱེད་པར་མེ་ཡོས་ལ་སོགས་པའི། } འདས་ལོ་ཉི་མས་བསྒྱུར་བྱས་ཏེ། ། འདས་ཟླ་བསྲེས་ལ་
གནས་གཉིས་བཞག ། འོག་མ་མིག་ (3) བསྒྱུར་བུག་ལག་ ( 3( ) བསྣན། ། མདའ་རོས་( ༦༥) བགོས་
ཐོབ་ཟླ་བ་དག ། ཟླ་དག་གནས་གསུམ་སྟེང་རིམ་བཞིན། ། བསེ་རུ་(༡) ཟླ་མེ་ (༣༡) མཁའ་འབྱུང་
( ༥༠) བསྒྱུར། ། སྟེང་ཟླ་ (༡) ཆུ་ཚོད་ནོར་ཡོན་(༣༢) དང་། ། ཆུ་སྲང་ཕྱོགས་ ( ༡༠) བྱིན་མཁའ་རོ་
(༦༠) གཉིས། ། རི་(༦) ཡིས་དོར་ལྷག་བཟའ་དྷུའོ། ། ཟླ་དག་གནས་གཉིས་སྟེང་མ་མིག (༣) ། འོག་
མ་གཟུགས་(༡) ཀྱིས་བསྒྱུར་བྱས་ལ། ། རིལ་བོར་རྒྱལ་བ་ (3༩) ཆར་མེ་ཚེ།༣ ༣།བྱིན་ལ་དུས་ (༦) ཁྱིམ་ཀླུ་
ལག་( 3༨）དོར། ། ལྷག་མ་རིལ་མའི་རྒྱུ་བ་དག་ ” ཟླ་དག་གནས་ལྔ་སྟེང་རིམ་བཞིན། ། མིག་（3)
ཕྱོགས་(༡༠) ཀླུ་དབང་(༥༨) ལག་（༢)ཕྱོགས་（ ༡༠)བསྒྱུར། ། སྐར་གནས་དུས་མིག་ཆུ་ཚོད་དུ། །
ནོར་མཚོ་ཆུ་སྲང་རྩེ་ཡིན་དང་། ། དབུགས་མདའ་ཆ་ ཤེས་ཟླ་བས་བརྒྱན། ། འདོད་( ༡༣) དུས་ (༦)
མཁའ་རོ་(༦༠) ཐིག་དུས་(༥༦༠) དང་། འཁོར་ལོས་དོར་ལྷག་ཉི་དྷུའོ། ། ཅེས་པ་འདི་རྣམས་ནི། ཅོ་ནེའི་
སློབ་དཔོན་པ་ཤཱཀ་བཙུན་བཤད་སྒྲུབ་མིང་ཅན་གྱིས་གཞན་ལ་ཕན་འདོད་དང་ལག་ཁྲལ་གྱིས་བཀོད་པའི་ཡི་གེ་བ་
ནི་ཏཱ་ཡི་ལ་ལུང་བློ་བཟང་དོན་གྲུབ་པོ། མངྒ་ལཾ། །
400

༄༅། ། གདུགས་དཀར་གྱི་གདོན་ཟློག་གེགས་སེལ་
ཞེས་བྱ་བ་བཞུགས་སོ། །
ན་མོ་ཤཱཀྱ་མུ་ན་ཡེ། བདེ་གཤེགས་གཙུག་ཏོར་ལས་འཁྲུངས་ཤིང་། ། གཞན་གྱིས་མི་ཐུབ་བདུད་
བགེགས་ཚོགས། ། ཚར་གཅོད་རྒྱལ་བ་ཀུན་གྱི་ཡུམ། ། གཙུག་ཏོར་གདུགས་དཀར་ཞབས་ལ་འདུད། ། དེ་
ལ་གདུགས་དཀར་གྱི་སྒོ་ནས་གཞན་གྱི་འགལ་རྐྱེན་སེལ་བའི་ཐབས་ཅུད་ཟད་ཅིག་བཤད་པར་བྱ་སྟེ། དེ་ཡང་
འདིའི་བཟློག་ཆེན་བྱ་ཚུལ་ཞིག་ནི་ལོགས་སུ་འཆད་པར་འགྱུར་ལ། འདིར་གཞུང་འགའ་ཞིག་ནས་བྱད་བཟློག་
ཅེས་གྲགས་པའི་ཆོ་ག་ཞིག་འབྱུང་ཞིང་། དེ་ལ་ཡང་མི་འདྲ་བ་འགའ་རེ་སྣང་བ་ལས། གདོན་ཟློག་གི་ཁ་སྐོང་
དགོས་པས་ཁ་བསྐང་ནས་འཇུག་པ་བདེ་ཁུལ་དུ་བྱས་ནས་འགའ་ཞིག་ལ་ཕན་འདོད་ཀྱི་བསམ་པས་བརྗོད་པར་
བྱའོ། ། བཅའ་ཐབས་ནི། དཀྱིལ་འཁོར་གྲུ་བཞི་སྒོ་བཞི་བ། དབུས་སུ་པདྨ་འདབ་བརྒྱད་ལྟེ་བ་དང་བཅས་པ།
དེའི་ཕྱི་རོལ་ཏུ་པད་འདབ་ཀྱི་དབྱིབས་ལྟ་བུའི་འཁོར་ལོ་རྩིབས་བཅུ་དྲུག་པ། དབུས་ཀྱི་ལྟེ་བར་ཞལ་ཡོངས་
རྫོགས་ཀྱི་སྐུ་དཀའ་བས། ཞལ་གཅིག་ཕྱག་གཉིས་མ་གཡས་སྐྱབས་སྦྱིན་དང་གཡོན་གདུགས་དཀར་འཛིན་པ་
བཀོད་ཀྱང་མི་འགལ་ཡང་། མ་གྲུབ་ན་དབུས་ནས་བཟུང་སྟེ་ལྷ་རྣམས་ཀྱི་གནས་ཐམས་ཅད་དུ་ཐིག་ལེ་དང་།
དེའི་སྟེང་དུ་ཚོམ་བུ་ལྷ་གྲངས་དང་མཉམ་པ་བཀོད་ན་ལེགས་ཤིང་། གཙོ་མོའི་གནས་སུ་ཙ་ཀ་ལི་སོགས་ཀྱི་སྐུ་ཡོད་
ན་དེའི་སྟེང་དུ་དར་རམ་ཤོག་རས་དཀར་པོའི་གདུགས་བྱ། གནས་ཀྱི་མདོག་ནི་ཤར་སོགས་བཞི་རིམ་པ་བཞིན་
དཀར་སེར་དམར་ལྗང་ཁུར་བྱའོ། ། དེ་ལྟར་བྱས་པ་དེ་ཉིད་མདུན་དུ་སྟེགས་ཀྱི་ཁར་བཞག་སྟེ། མཐར་དར་
རམ་རས་ཤོག་སོགས་ཀྱིས་བསྐོར་ནས་རྒྱན་གྱིས་བརྒྱན། མདུན་དུ་མཆོད་པ་ཆུ་གཉིས་ཉེར་སྤྱོད་ལྔ་དང་འདོད་
ཡོན་དང་བཅས་པ་དང་། གཙོ་མོའི་ཟླུམ་གཏོར་གྱི་མཐར་གཏོར་ཆུང་ཉེར་གཉིས་སམ་ཅི་འགྲུབ་དང་། གཞི་
བདག་གི་གཏོར་མ་ཡང་བྱའོ། །
དེ་ནས་བདག་མདུན་གཉིས་ལས། བདག་བསྐྱེད་ལ་ལྷ་གཞན་ལ་བརྟེན་པ་ཡང་རུང་མོད། འདིར་
གདུགས་དཀར་ཉིད་ཀྱི་བདག་བསྐྱེད་བྱ་སྟེ། དེ་ལ་ཡང་ཕྱག་སྟོང་མ་དང༌། ཞལ་གསུམ་ཕྱག་བརྒྱད་མ་དང་།
401

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ། 
ཞལ་གསུམ་ཕྱག་དྲུག་མ་དང་། ཞལ་གཅིག་ཕྱག་གཉིས་མ་རྣམས་ལས། འདིར་ཕྱག་སྟོང་མའི་དབང་དུ་བྱ་སྟེ།
དེ་ལ་ཡང་བསྐྱེད་ཚུལ་ལྷ་དྲུག་བསྐྱེད་དང་། ཆོ་པ་གསུམ་བསྐྱེད་དང་། སྐད་ཅིག་དཀྲོང་བསྐྱེད་རྣམས་ལས་གང་
བྱས་ཀྱང་མི་རུང་བ་མི་སྣང་ཡང་། འདིའི་རྒྱུ་གཞུང་རྣམས་ནས་ཆོ་ག་གསུམ་བསྐྱེད་བྱས་པ་མང་དུ་སྣང་བ་ལྟར་བྱ་
སྟེ། ཐོག་མར་སྐྱབས་འགྲོ་སེམས་བསྐྱེད་སོགས་བྱས་ནས། ། ཨོཾ་སྭ་བྷཱ་ཝས་སྟོང་བར་སྦྱངས། སྟོང་པའི་ངང་
ལས་པཾ་ལས་སྣ་ཚོགས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ལས་གདུགས་དཀར་པོའི་ཏོག་ལ་སྤོ་
ཡིག་གིས་མཚན་པ་ལས་འོད་ཟེར་འཕྲོས། སེམས་ཅན་གྱི་དོན་བྱས་ཚུར་འདུས་ཡོངས་སུ་གྱུར་པ་ལས། རང་
ཉིད་བཅོམ་ལྡན་འདས་གདུགས་དཀར་པོ་ཅན། དབུ་སྟོང་དང་ཕྱག་སྟོང་མངའ་བ། སྤྱན་བྱེ་བ་བརྒྱ་སྟོང་
མངའ་བ། མི་ཕྱེད་འབར་བའི་མཚན་རྟགས་ཅན། སྐུ་མདོག་དཀར་མོ་སྒེག་ཅིང་དཔའ་བའི་ཉམས་ལྡན། རྩ་
ཞལ་ཉིས་བརྒྱ་དཀར། གཡས་ཞལ་ཉིས་བརྒྱ་སེར། རྒྱབ་ཞལ་ཉིས་བརྒྱ་དམར། གཡོན་ཞལ་ཉིས་བརྒྱ་ལྗང་།
སྟེང་ཞལ་ཉིས་བརྒྱ་སྔོ། ཞལ་རེ་རེ་ལ་ཡང་སྤྱན་གསུམ་གསུམ་ལྡན་ཞིང་། དབུ་རེ་རེ་ལ་ཁྲོ་བོའི་རྡོ་རྗེས་མཚན་པ།
དབུའི་སྟེང་དུ་སངས་རྒྱས་བྱེ་བ་ཕྲག་བདུན་གྱི་ཅོད་པན་འཆང་བ། ཕྱག་གཡས་ཀྱི་དང་པོས་འཁོར་ལོ་དང་
བཅས་པའི་སྐྱབས་སྦྱིན། གཡོན་གྱི་དང་པོས་གདུགས་དཀར་པོའི་ཡུ་བ་ཐུགས་གར་འཛིན་ཅིང་། གཡས་
གཡོན་གྱི་ལྷག་མ་དགུ་བཅུ་རྩ་དགུ་ན་འཁོར་ལོ་དང་མདའ༔ གཡས་ཀྱི་ལྷག་མ་བཞི་རྒྱས་རྡོ་རྗེ་དང་རིན་པོ་ཆེ་དང་
པདྨ་དང་སྣ་ཚོགས་རྡོ་རྗེ་རྣམས་བརྒྱ་ཕྲག་རེ་རེ་འཛིན་ཅིང་། གཡོན་གྱི་ལྷག་མ་བཞི་བརྒྱས་མདའ་གཞུ་དང་རལ་
གྲི་དང་ཞགས་པ་དང་ལྕགས་ཀྱུ་རྣམས་བརྒྱ་ཕྲག་རེ་རེ་འཛིན་པ། དར་གྱི་ན་བཟའ་དང་། རིན་པོ་ཆེའི་རྒྱན་སྣ་
ཚོགས་པས་སྤྲས་པ། ཞབས་གཡས་ལྔ་བརྒྱ་བརྐྱངས་པས་རྒྱལ་པོའི་ཆད་པ་ལ་སོགས་པའི་འཇིགས་པ་དང་།
གཡོན་ལྔ་བརྒྱ་བསྐུམས་པས་མདངས་འཕྲོག་མ་ལ་སོགས་པའི་གདོན་ཐམས་ཅད་འཇོམས་པར་མཛད་པ། སྐུའི་
ཆ་ཐམས་ཅད་ན་ཟུར་གྱིས་ལྟ་བ་དང༌། ཆེར་བགྲེད་པ་ལ་སོགས་པའི་སྤྱན་བྱེ་བ་བརྒྱ་སྟོང་མངའ་བ། ཉམས་
དགུ་དང་ལྡན་པ། སྐུའི་བ་སྤུའི་བུ་ག་ཐམས་ཅད་ན་ཡེ་ཤེས་ཀྱི་རྡོ་རྗེའི་མེ་རབ་ཏུ་འབར་བས་ས་གསུམ་གྱི་དཀྱིལ་
འཁོར་ཐམས་ཅད་འགེངས་པ། འཇིགས་པ་ཐམས་ཅད་ལས་སྐྱོབ་ནུས་པའི་བདག་ཉིད་ཅན་དུ་གྱུར། དེའི་སྤྱི་
བོར་ཨོཾ་དཀར་པོ་ནས་ཧཱུྃ་སྔོན་པོ། ཐུགས་ཀའི་ཧཱུྃ་ལས་འོད་ཟེ་འཕྲོས། རང་བཞིན་གྱི་གནས་ནས་བཅོམ་ལྡན་
འདས་གདུགས་དཀར་མོ་ཅན་ལ་སངས་རྒྱས་དང་བྱང་ཆུབ་སེམས་དཔའི་ཚོགས་གྱིས་བསྐོར་བ་སྤྱན་དྲངས།
ཨེཧེ་ཧི་བཛྲ་ས་མཱ་ཡ་ཛཛ། ཛ ཧཱུྃ་པོ་ཧོ དམ་ཚིག་པོ་དང་གཉིས་སུ་མེད་པར་གྱུར། སླར་ཡང་རང་གི་
ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་བཅས་སྤྱན་དྲངས། ཁྱོད་རྣམས་ཀྱིས་
402

༄༅། ། གདུགས་དཀར་གྱི་གདོན་ཟློག་སེལ། །
མངོན་པར་དབང་བསྐུར་དུ་གསོལ། ཞེས་གསོལ་པ་བཏབ་པས། དེ་རྣམས་ཀྱིས་མོ་སརྦ་ནས་ཤྲཱི་ཡེ་ཧཱུཾ་ཞེས་
གསུངས་ཤིང་སྤྱི་བོ་ནས་དབང་བསྐུར་བས། ལུས་ཀྱི་ནང་ཐམས་ཅད་གང་། དྲི་མ་ཐམས་ཅད་དག་ཆུ་ལྷག་མ་སྤྱི་
གཙུག་ཏུ་གནས་པ་ཡོངས་སུ་གྱུར་པ་ལས་རྣམ་སྣང་གིས་དབུ་བརྒྱན་པར་གྱུར། དེ་ནས་མཆོད་པ་ཨ་མྲྀ་ཏས་
བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་
ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན་ཞབས་བསིལ་ནས་ཤཔྟ་ཨཱ༔ ཧཱུྃ་གིས་རྒྱུད་སྡེ་འོག་མ་ལྟར་བྱིན་
གྱིས་བརླབས་ལ། ཨོཾ་སརྦ་ཏ་ཐཱ་ག་ཏ་ཨུདྡྷཱི་ཥ་སི་ཏཱ་ཏ་པ་ཏྲེ་ཨགྷཾ་པྲ་ཏཱི་ཙྪ་ཧཱུྃ་སྭཱ་ཧཱ་ནས་ཤཔྟའི་བར་གྱིས་མཆོད་ལ།
རྒྱལཀུན་མཐུ་སྟོབས་ནུས་པའི་དཔུང་། ། གཅིག་བསྡུས་ལྷ་མོའི་སྐུར་ཤར་བ། ། དྲན་པ་ཡིས་ཀྱང་གདོན་
བགེགས་ཚོགས། ། འཇོམས་མཛད་ཁྱོད་ལ་ཕྱག་འཚལ་བསྟོད། ། རང་གི་ཐུགས་ཀའི་ཨོཾ་ཡིག་གི་མཐར་
སྔགས་འཕྲེང་གིས་བསྐོར་བ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་ནད་གདོན་ཐམས་ཅད་ཞི་བར་
བྱས། སླར་འདུས་ནས་སྔགས་འཕྲེང་ལ་ཐིམ་པར་གྱུར། ཨོཾ་སརྦ་ཏ་ཐཱ་ག་ཏ་ཨུརྞཱི་ཥ་སི་ཏ་ཏ་བ་ཏྲེ་ཧཱུཾ་ཕཊ། ཧཱུྃ་མ་
མ་ཧཱུཾ་ནི་སྭཱ་ཧཱ། ཞེས་པའི་ཉེ་སྙིང་དང་སྙིང་བོ་ཅི་འགྲུབ་བཟླས་ནས། ཡིག་བརྒྱ་བརྗོད་དེ། སླར་ཡང་མཆོད་
བསྟོད་བྱེད་དམ་མིན་ཡང་རུང་ངོ༌། ། དེ་ནས་མདུན་བསྐྱེད་སྒྲུབ་པ་ནི། སྒྲུབ་གཞི་བསངས་སྦྱངས། སྟོང་པའི་
ངང་ལས་རང་གི་མདུན་དུ་ཧཱུྃ་ལས་གཞལ་ཡས་ཁང་གྲུ་བཞི་བ་ལ་སོགས་པའི་མཚན་ཉིད་ཐམས་ཅད་དང་ལྡན་
པའི་ནང་དུ་པདྨ་འདབ་མ་བརྒྱད་པ་འཁོར་ལོ་རྩིབས་བཅུ་དྲུག་པ་ཟླ་བའི་གདན་དང་བཅས་པ་ཡོངས་སུ་རྫོགས་
པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བཅོམ་ལྡན་འདས་
གདུགས་དཀར་མོ་ཅན་རིག་སྔགས་ཀྱི་ལྷ་མོའི་ཚོགས་དང་བཅས་པ་སྤྱན་དྲངས། རྒྱལ་བའི་མཚན་མཆོག་གཙུག་
ཏོར་ལས་འཁྲུངས་པའི། ། གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། ། ཡོངས་སུ་གྲགས་པ་འི་
བཅོམ་ལྡན་འདས་མ་ཉིད། ། རིག་སྔགས་ལྷ་མོའི་ཚོགས་བཅས་གཤེགས་སུ་གསོལ། ། ཨེ་ཧེ་ཧི། ཨུཎྜི་ཥ་སི་
ཏ་ཏ་བ་ཏྲེ་ས་པཱ་རི་ཝ་ར་བཛྲ་ས་མཱ་ཡ་ཛ ཛཛ ཕོ་བྲང་གི་ནང་དུ་རང་རང་གི་གདན་ལ་བཞུགས་པར་གྱུར།
དབུས་ཀྱི་གདན་ལ་བཅོམ་ལྡན་འདས་མ་གདུགས་དཀར་མོ་ཅན། དབུ་སྟོང་དང་ཕྱག་སྟོང་མངའ་བ། སྤྱན་བྱེ་
བ་བརྒྱ་སྟོང་མངའ་བ། ཞེས་པ་ནས་འཇིགས་པ་ཐམས་ཅད་ལས་སྐྱོབ་ནུས་པའི་བདག་ ཉིད་ ཅན་དུ་གྱུར།
འཁོར་གྱིས་ལྷ་རྣམས་ལ་སྐུ་མདོག་དང་ཕྱག་མཚན་མི་འདྲ་བ་གཞན་ཡོད་ཀྱང་འདིར། རིའི་ཤར་གྱི་འདབ་མ་ལ་
གཞན་གྱིས་མི་ཐུབ་དྲག་ཤུལ་ཆེ་གཡས་རྡོ་རྗེ། ལྷོར་གཏུམ་པ་ཆེན་མོ་སྟོབས་ཆེན་མོ་གཡས་ནོར་བུ། ནུབ་ཏུ་
འབར་བ་ཆེན་མོ་གཟི་བརྗིད་ཆེ་གཡས་པདྨ། བྱང་དུ་དཀར་མོ་ཆེན་མོ་སྟོབས་ཆེན་མོ་གཡས་སྣ་ཚོགས་རྡོ་རྗེ།
403

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞི་ཀའི་གཡོན་པས་འཕྲེང་བ་འཛིན་ཅིང་། སྐུ་མདོག་དཀར་སེར་དམར་ལྗང་ཁུའོ། ། མཚམས་སུ་བདུད་
རྩིས་གང་བའི་བུམ་པ་བཞི། ཤར་གྱི་རྩིབས་དང་པོ་ལ་འབར་བའི་འཕྲེང་བ་གོས་དཀར་མ། གཉིས་པ་ལ་
འཕགས་པ་སྒྲོལ་མ་ཁྲོ་གཉེར་ཅན། གསུམ་པ་ལ་རྒྱལ་བའི་རྡོ་རྗེ་འཕྲེང་ཞེས་གྲགས་མ། བཞི་བ་ལ་པདྨའི་མངོན་
མཚན་རྡོ་རྗེའི་མཚན་མ་སྟེ་བཞི་ཀའང་གཡས་རྡོ་རྗེ་དང་གཡོན་འཕྲེང་པ་འཛིན་ཅིང་། ཐམས་ཅད་ཀྱང་སྐུ་
མདོག་དཀར་པོའི། ། ལྷོའི་རྩིབས་དང་པོ་ལ་གཞན་གྱིས་མི་ཐུབ་འཕྲེང་བ་ཅན། གཉིས་པ་ལ་རྡོ་རྗེ་མཁར་
བསྣམས་འཇོམས་པ་མོ། ། གསུམ་པ་ལ་ཞི་བ་ལྷ་རྣམས་ཀྱིས་མཆོད་ལ། བཞི་པ་ལ་གཟུགས་བཞི་གཟི་བརྗིད་
ཆེན་མོ་ཅན་རྣམས་གཡས་རིན་པོ་ཚེ་དང་གཡོན་ཨུཏྤལ་འཛིན་ཅིང་། ཐམས་ཅད་ཀྱང་སྐུ་མདོག་སེར་པོའི། །
ནུབ་ཀྱི་རྩིབས་དང་པོ་ལ་འཕགས་མ་སྒྲོལ་མ་སྟོབས་མོ་ཆེ། གཉིས་པ་ལ་རྡོ་རྗེ་ལུ་གུ་རྒྱུད་གཞན་མ། གསུམ་པ་ལ་
རྡོ་རྗེ་གཞོན་ནུ་རིག་འཛིན་མ། བཞི་བ་ལ་ལག་ན་རྡོ་རྗེ་རིགས་གསེར་འཕྲེང་རྣམས་གཡས་ཨུཏྤལ་དམར་པོ་དང་
གཡོན་འཕྲེང་བ་འཛིན་ཅིང་། ཐམས་ཅད་ཀྱང་སྐུ་མདོག་དམར་པོའོ། ། བྱང་གི་རྩིབས་དང་པོ་ལ་ལེབ་རྒན་རྩི་
དང་རིན་ཆེན་མ། གཉིས་པ་ལ་སྣང་མཛད་རྡོ་རྗེ་གཙུག་ཏོར་གྲགས་མ། གསུམ་པ་ལ་རྣམ་པར་བསྒྱིངས་མ་རྡོ་རྗེ་
ཅན། བཞི་པ་ལ་གསེར་འོད་ལྟ་བུའི་སྤྱན་མངའ་མ་རྣམས་གཡས་སྣ་ཚོགས་རྡོ་རྗེ་དང་གཡོན་ཨུཏྤལའི་འཕྲེང་བ་
འཛིན་ཅིང་། ཐམས་ཅད་ཀྱང་སྐུ་མདོག་ལྗང་ཁུའོ། ། དེའི་ཕྱི་རོལ་གྱི་ཕྱོགས་མཚམས་སུ། རྡོ་རྗེ་འགྲོས་དང་
དཀར་མོ་དང་། པདྨའི་སྤྱན་དང་ཟླ་འོད་དང་། སངས་རྒྱས་དཔལ་དང་དེ་བཞིན་སྤྱན། རྡོ་རྗེ་ཉི་མའི་འོད་
དང་ནི། དེ་བཞིན་ཟླ་བ་རྡོ་རྗེ་འཛིན་རྣམས་རང་རང་གི་སྐུ་མདོག་ཕྱག་མཚན་རྒྱན་ཆ་ལུགས་དང་བཅས་པ་སྟེ།
ཐམས་ཅད་ཀྱང་ཞབས་རྡོ་རྗེའི་སྐྱིལ་ཀྲུང་གིས་ཟླ་གདན་ལ་བཞུགས་པའོ། ། ཤར་སྒོར་རྡོ་རྗེ་ལྕགས་ཀྱུ། ལྷོ་སྒོར་
རྡོ་རྗེ་ཞགས་པ། ནུབ་སྒོར་རྡོ་རྗེ་ལྕགས་སྒྲོགས། བྱང་སྒོར་རྡོ་རྗེ་དྲིལ་བུ་མ་སྟེ། ཐམས་ཅད་ཀྱང་རང་རང་གི་སྐུ་
མདོག་ཕྱག་མཚན་རྒྱན་ཆ་ལུགས་དང་བཅས་པ། དེ་རྣམས་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་
མཚན་པར་གྱུར། མཆོད་པ་བྱིན་བརླབ་ནི་གོང་དུའམ། འདིར་བྱེད་ན་སྔར་ལྟར་བསངས་སྦྱངས་བསྐྱེད་དེ་བྱིན་
གྱིས་བརླབ། འོན་ཀྱང་འདིར་འདོད་ཡོན་ལྔ་སོགས་ཀྱང་བྱིན་བརླབ་བྱ། ཨོཾ་སརྦ་བིད་པཱུ་ར་པཱུ་ར་ནས་ཧོ བཛྲ་སྤ་
ར་ཎ་ཁཾ་སྭཱ་ཧཱ། ཞེས་པ་ལན་གསུམ། ཕྱོགས་བཅུའི་མཆོད་ཚོགས་ཐམས་ཅད་དང༌། ། བདག་གིས་བཤམས་
པའི་མཆོད་ཡོན་འདི། ། བཅོམ་ ལྡན་ གདུགས་དཀར་ ལྷ་ ཚོགས་ ལ། ༑ འབུལ་ ལོ་ བཞེས་ ལ་ དངོས་གྲུབ་
སྩོལ། ། ཨོཾ་སརྦ་ཏ་ཐཱ་ག་ཏ་སི་ཏཱ་ཏ་པ་ཏྲེ་ས་པཱ་རི་ཝ་ར་ཨགྷཾ་པྲ་ཏི་ཙྪ་ཧཱུཾ་སྭཱ་ཧཱ། དེ་བཞིན་དུ་ཞབས་བསིལ་སོགས་
སྦྱར་ནས་ཤཔྟའི་བར་དང་། རུ་བ་ནས་སྤུཎཱའི་བར་གཟུགས་མཆོག་སོགས་སྦྱར་ནས་འབུལ། གཞན་ཡང་རིན་
434

༄༅། ། གདུགས་དཀར་གྱི་གདོན་ཟློག་སེལ། །
ཆེན་སྣ་བདུན་དང་། ། གླིང་བཞི་ཉི་ཟླ་རི་རབ་བཅས། ༑ བཅོས་ལྡན། ། འབུལ་ལx། ། ཨོཾ་སརྦ་ཏ་ཐཱ་
ག་ཏ་ནས་ཝ་ར་མ་ཧཱ་ས་སྟ་རཏྣ་མཎྜལ་པྲ་ཏི་ཙྪ་ཧཱུྃ་སྭཱ་ཧཱ། ཞེས་མཆོད། དེ་ནས་བསྟོད་པ་ནི། རྒྱལ་བ་ཀུན་གྱི་
མཚན་མཆོག་གཙུག་ཏོར་ནས། ། ལེགས་པར་འཁྲུངས་པའི་རྨད་བྱུང་ལྷ་མོ་ནི། ། གཞན་གྱིས་མི་ཐུབ་གཙུག་
ཏོར་གདུགས་དཀར་ཞེས། ། ཡོངས་སུ་གྲགས་པའི་ཞབས་ལ་ཕྱག་འཚལ་བསྟོད། ། སྤྲུལ་པའི་དབུ་དང་ཕྱག་
ནི་སྟོང་ལྡན་ཅིང་། ། བྱེ་བ་བརྒྱ་སྟོང་སྤྱན་མངའ་སྒེག་དཔའ་སོགས། ། གར་དགུའི་ཉམས་ལྡན་མི་ཕྱེད་མཚན་
རྟགས་ཅན། ། བཅོམ་ལྡན་འདས་མ་ཁྱོད་ལ་གུས་པས་བསྟོད། ། མ་ལུས་གདོན་བགེགས་འབྱུང་པོའི་ཚོགས་
ཀུན་དང་། ། ཕྱི་ནང་བར་ཆད་མི་མཐུན་ཕྱོགས་ཐམས་ཅད། ། ཞི་མཛད་དྲག་ཤུལ་ཆེ་སོགས་རིག་སྔགས་
ཀྱི། ། ལྷ་མོའི་ཚོགས་ལ་གུས་པས་ཕྱག་འཚལ་བསྟོད། ། ཅེས་པའམ། རྒྱས་པར་ན༔ རྒྱལ་བ་བྱེ་བ་བདུན་
དང་འཕགས་པའི་འཁོར། ། ཞེས་སོགས་ཀྱི་བསྟོད་པ་རྒྱས་པ་བརྗོད། དེ་ནས་བཟླས་པ་ནི། གཙོ་མོའི་ཐུགས་
ཀའི་ཨོཾ་ཡིག་གི་མཐར་ཞེས་པ་ནས་སྔགས་འཕྲེང་ལ་ཐིམ་པར་གྱུར། ཏདྱ་ཐཱ།ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་ས་
མེ། བི་ར་བི་ར། སོ་མེ་སོ་མེ། སརྦ་བུདྡྷ་ཨ་དྷིཥྛ་ན་ཨཱ་དྷིཊྛི་ཏེ་སྭཱ་ཧཱ། སརྦ་ཏ་ཐཱ་ག་ཏ་ཨུཊཱི་ཥ་སི་ཏ་ཏ་པ་ཏྲེ་ཧཱུྃ་
ཕཊ། ཧཱུཾ་མ་མ་ནི་སྭཱ་ཧཱ། ཞེས་པ་ཅི་འགྲུབ་དང༌། ཨོཾ་སརྦ་ཏ་ཐཱ་ག་ཏ་མན་གང་མང་བཟླས་ལ་ཡིག་བརྒྱ་བརྗོད།
དེ་ནས་ཟླུམ་གཏོར་བཟང་པོ་རྒྱུན་ལྡན་བཤམས་པ་ལ་ཆབ་བྲན་ཏེ་བསངས། སྦྱངས་སྟོང་པའི་ངང་ལས་ཕྱོགས་ལས་
རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་ཟག་པ་མེད་པའི་བདུད་
རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ་གྱིས་བྱིན་བརླབས་བྱས་ལ། བཅོམ་ལྡན་འདས་མ་འཁོར་
དང་བཅས་པའི་ལྗགས་འོད་ཟེར་གྱི་ཕྲུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་སརྦ་
ཏ་ཐཱ་ག་ཏ་ཨུརྞཱི་ཥ་སི་ཏ་ཏ་པ་ཏྲེ་ས་པཱ་རི་ཝ་ར་ཨི་དཾ་བྷ་ཁཱ་ཧི་ཁཱ་ཧི་ལན་བདུན་གྱིས་བསྔོས་ནས་གཞི་བདག་གཏོར་མ་
ཡང་འབུལ་ཞིང་། ལེགས་ལྡན་སོགས་ལ་མཆོད་ཚུལ་ཞིག་འོག་ཏུ་བཤད་པར་བྱའོ། ། དེ་ནས་བསྟོད་ཅིང་འཕྲིན་
ལས་བཅོལ་བ་ནི། ཧཱུཾ་བཅོམ་ལྡན་མཐུ་རྩལ་ཐོགས་པ་མེད། ། བདུད་དང་གདོན་བགེགས་མ་ལུས་པ། །
འདུལ་མཛད་གར་དགུའི་ཉམས་ལྡན་པ། ། གདུགས་དཀར་ཅན་ལ་ཕྱག་འཚལ་བསྟོད། ། བདེ་གཤེགས་
གཙུག་ཏོར་ལས་འཁྲུངས་ཤིང་། ། སྤྲུལ་བའི་ཞལ་ཕྱག་སྟོང་ཕྲག་དང་། ། སྤྱན་ནི་བྱེ་བ་བརྒྱ་སྟོང་ཅན། །
གཙོ་མོ་ཁྱོད་ལ་ཕྱག་འཚལ་བསྟོད། ། གང་གི་མཚན་བརྗོད་དྲན་པས་ཀྱང་། ། གདོན་དང་བགེགས་ཀྱི་ཚོགས་
རྣམས་ཀུན། ། ཟློག་མཛད་མཐུ་རྩལ་སྟོབས་ལྡན་པའི། ། རིགས་སྔགས་ལྷ་མོའི་ཚོགས་ལ་བསྟོད།༈ །བློ་གཙོ་མོ་
བཅོམ་ལྡན་གདུགས་དཀར་མོ། ། གདོན་རིགས་སུམ་བརྒྱ་དྲུག་ཅུ་ཟློག ། གཞན་གྱིས་མི་ཐུབ་དྲག་ཤུལ་
405

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆེ། ། ལྷ་ཡི་གདོན་ཚོགས་ཟློག་ཏུ་གསོལ། ། གཏུམ་པ་ཆེན་མོ་སྟོབས་ཆེན་མོ། ། ཀླུ་ཡི་གདོན་ཚོགས་ཟློག།
x། ། འབར་བ་ཆེན་མོ་གཟི་བརྗིད་ཅན། ། ལྷ་མིནx། ། འཕགས་མ་སྒྲོལ་མ་སྟོབས་ཆེན་མོ། ། རླུང་
ལྟའིx། ། འབར་བའི་འཕྲེང་ བ་ གོས་དཀར་མོ། ། མཁའ་ལྡིང་། ། འཕགས་མ་སྒྲོལ་མ་ཁྲོ་གཉེར་
ཅན། ། དྲི་ཟའི་x| ། རྒྱལ་བའི་རྡོ་རྗེ་འཕྲེང་ཞེས་གྲགས། ། མི་འའམ་ཅིའི་གདོན་ཟློགx། ། པདྨའི་
མངོན་མཚན་རྡོ་རྗེའི་མཚན། ། ལྟོ་འཕྱེའི་གདོན་ཚོགས ། ། གཞན་གྱིས་མི་ཐུབ་འཕྲེང་བ་ཅན། ། གནོད་
སྦྱིནx] ། རྡོ་རྗེ་མཁར་བསྣམས་འཇོམས་པ་མོ། ། སྲིན་པོའིx། ། ཞི་བའི་ལྷ་རྣམས་ཀྱིས་མཆོད་མ། །
ཡི་དྭགསx། ། གཟུགས་བཞི་གཟི་བརྗིད་ཆེན་མོ་ཅན། ། ཤ་ཟའིx། ། འཕགས་མ་སྒྲོལ་མ་སྟོབས་མོ་
ཆེ། ། འབྱུང་པོའིx། ། རྡོ་རྗེ་ལུ་གུ་རྒྱུད་གཞན་མ། ། གྲུལ་བུམx། ། རྡོ་རྗེ་གཞོན་ནུ་ རིག་འཛིན་
མ། ། སྲུལ་པོའིx། ། ལག་ན་རྡོ་རྗེ་རིགས་གསེར་འཕྲེང་། ། ལུས་སྲུལ་གདོནx། ། ལེབ་རྒན་རྩི་དང་
རིན་ཆེན་མ། ། སྐེམ་བྱེདx། ། སྣང་མཛད་རྡོ་རྗེ་གཙུག་ཏོར་གྲགས། ། བརྗོད་བྱེདx། ། རྣམ་པར་
བསྒྱིངས་མ་རྡོ་རྗེ་ཅན། ། སྨྱོ་བྱེདx! ། གསེར་འོད་ལྟ་བུའི་སྤྱན་མངའ་མ། ། གྲིབ་གནོནx| ། རྡོ་རྗེ་
འགྲོས་དང་དཀར་མོ་ཅན། ། གནོན་པོའི་གདོནx/ ། པདྨའི་སྤྱན་དང་ཟླ་འོད་མ། ། ནམ་གྲུའིx། །
སངས་རྒྱས་དཔལ་དང་དེ་བཞིན་སྤྱན། ། རྡོ་རྗེ་ཉི་མའི་འོད་དང་ནི། ། དེ་བཞིན་ཟླ་བ་རྡོ་རྗེ་འཛིན། །
གདོན་རིགས་ཐམས་ཅད་བཟློག་ཏུ་གསོལ། ། གོད་ཁ་བཟློག་པའི་ཆེད་ལྟ་བུ་ཡིན་ན། གོད་ཁ་གོད་འདྲེ་ངན་པ་
དང་། ། ལྷ་ཡི་གདོན་ཚོགས་བཟློག་ཏུ་གསོལ། ། ཞེས་སྦྱར་ཞིང་། གཞན་ལ་ཡང་འགྲེའོ། །
སྦྱོ་བཅོམ་ལྡན་འདས་གདུགས་དཀར་ལྷ་ཚོགས་ཀྱིས། ། བགེགས་རིགས་སྟོང་ཕྲག་བརྒྱད་ཅུ་ཟློག །
གདོན་རིགས་སུམ་བརྒྱ་དྲུག་ཅུ ། ༑ ནད་རིགས་བཞི་བརྒྱ་རྩ་བཞིx། ། བྱིས་པའི་གདོན་ཆེན་བཅོ་ལྔ
x། ། གློ་བུར་བརྒྱད་ཅུ་རྩ་གཅིགx| ། ཡེ་འདྲོག་སུམ་བརྒྱ་དྲུག་ཅུx| དྲོད་གཏོང་བྱད་ཁ་ཕུར་ཁ་
x། ། མི་ལྟས་མཚན་མ་ངན་པx| ། དུས་མིན་འཆི་བ་ཐམས་ཅདx། ། གོད་ཁ་གོད་འདྲེ་ཐམས་ཅད་
x། ། ཟ་འདྲེ་ཕུང་འདྲེ་ཐམས་ཅདx། ། མི་ཁ་བྲམ་མཆུ་ཐམས་ཅད | ། བྱུར་འདྲེ་ངན་པ་ཐམས་ཅད་
x} ། ལོ་ཟླ་ཞག་སྐེག་ཐམས་ཅདx། ། མདོར་ན་མི་མཐུན་མི་ཤིས་པའི། ། གནོད་པ་ཐམས་ཅད་ཞི་བ་
དང་། ། ཚེ་རིང་ནད་མེད་ལོངས་སྤྱོད་སོགས། ། ལེགས་ཚོགས་ཐམས་ཅད་རྒྱས་པར་མཛོད། ། ཅེས་འཕྲིན་
ལས་བཅོལ་པ་ལན་གཅིག་གམ་གསུམ་བྱ། དེ་ནས་ཡུངས་ཀར་དང་བྱེམ་སོགས་ལ། གདུགས་དཀར་གྱི་སྔགས་
དང་། རྟ་མགྲིན་ཕྱག་རྡོར་སོགས་ཀྱི་དྲག་སྔགས་བཏབ་སྟེ་བཞག བགེགས་གཏོར་ཏིང་ལོ་འཆང་བུ་བཅས་
406

༄༅། ། གདུགས་དཀར་གྱི་གདོན་ཟློག་སེལ། །
བསངས་སྦྱངས་སྟོང་བའི་ངང་ལས་ཨོཾ་ལས་རིན་པོ་ཆེ་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་
བའི་གཏོར་མ་ཁ་དོག་དྲི་རོ་རེག་བྱ་ཕུན་སུམ་ཚོགས་པའི་བདུད་རྩིའི་རྒྱ་མཚོ་ཆེན་པོ་མགྲོན་རྣམས་མཉེས་པར་
བྱེད་པའི་ནུས་པ་དང་ལྡན་པར་གྱུར། ཨོཾ་ཨཱཿ ཧཱུྃ། ལན་གསུམ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་
གནོད་བྱེད་གདོན་བགེགས་ལན་ཆགས་ཀྱི་མགྲོན་རིགས་ཐམས་ཅད་སྤྱད་དྲངས། ཨེ་ཧྱ་ཧི། པདྨ་ཀ་མ་ལ་ཡ་ཧཱུཾ།
ཨོཾ་ཨ་ཀ་རོ་ནས་ཨོཾ་ཨཱཿ ཧཱུྃ་ཕཊ་སྭཱ་ཧཱ་ལན་བདུན་ནམ་གསུམ་ཀྱིས་བསྔོས་ནས། ཀྱི་སྟེང་འོག་བར་གསུམ་དབྱེ་བ་
ཡི། ། གདོན་བགེགས་འབྱུང་བོའི་ཚོགས་རྣམས་དང་། ། ཟས་སུ་མང་ལ་ཟ་ཁྲག་འཐུང་སོགས། ། གདོན་གྱི་
རིགས་གྱུར་ཐམས་ཅད་དང་། ། ལན་ཆགས་བུ་ལོན་གྱུར་པ་ཡི། ། གནོད་བྱེད་ཀུན་དང་ཁྱད་པར་དུ། །
རྣལ་འབྱོར་སྦྱིན་བདག་འཁོར་བཅས་ལ། ། གནོད་པར་བྱེད་པའི་གདོན་བགེགས་ལ། ། མར་མེ་འཆང་བུ་
སོགས་བཅས་པའི། ། འདོད་ཡོན་ལྔ་ལྡན་གཏོར་མ་འདི། ། འབུལ་ལོ་བཅས་ནས་བདག་ཅག་ལ། ། ཕྱིན་
ཆད་གནོད་པ་མི་བྱེད་པར། ། རང་རང་སོ་སོའི་གནས་སུ་སོང་། ། གལ་ཏེ་གནོད་སེམས་དང་བཅས་ཏེ། །
མི་འགྲོ་གནས་འདིར་འདུག་བྱེད་ན། ། གདུགས་དཀར་ལྷ་ཚོགས་ཐུགས་ཁྲོས་ནས། ། སྐུ་ལས་སྤྲོས་པའི་ཁྲོ་བོ་
དང་། ། མི་བཟད་མཚོན་ཆའི་ཆར་ཕབ་སྟེ། ། བརླག་པར་འགྱུར་བར་གདོན་མི་ཟ། ། ཞེས་དང་། མཎྜཱུ་
ནིའི་སྔགས་བརྗོད་ཅིང་། ཡུངས་ཀར་སོགས་ཀྱིས་བྲབ་ལ། གུ་གུལ་གྱིས་བདུག་བར་བྱའོ། ། དེ་ནས་བུམ་པའི་
ནང་དུ་དྲི་བཟང་གི་ཆུ་བླུགས་ལ་བསངས་སྦྱངས་སྟོང་བའི་ངང་ལས་བཾ་ལས་བུམ་པ་མཚན་ཉིད་དང་ལྡན་པའི་
ནང་དུ་ཨོཾ་ལས་ཟླ་བའི་དཀྱིལ་འཁོར་གྱི་སྟེང་དུ། ཨོ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་འོད་
ཟེར་འཕྲོས་པས་རྒྱལ་བ་ཞི་ཁྲོ་ཐམས་ཅད་ཀྱི་བྱིན་རླབས་ཐམས་ཅད་བསྡུས་ནས་སྔགས་འཕྲེང་ལ་ཐིམ་པས་དེ་ལས་
བདུད་རྩིའི་རྒྱུན་བབ་བུམ་པའི་ཆུ་དང་དབྱེར་མེད་དུ་གྱུར་པར་བསམས་ལ། གདུགས་དཀར་གྱི་སྔགས་གོང་དུ་
བརྗོད་པ་དང་། རྣམ་འཇོམས་ཀྱི་སྔགས་དང་སྔགས་གཞན་ཅི་ལྟར་རིགས་པ་བཟླ་ཞིང་། ཨོཾ་ཨཱཿ ཧཱུྃ་ལན་བདུན་
གྱིས་བྱིན་བརླབས་ལ། བསྒྲུབ་བྱ་མདུན་དུ་འཁོར་བ་ལ་བུམ་ཆུ་བླུད་དེ་བཀྲུ་བ་དང་ལྷན་ཅིག་གདུགས་དཀར་
དང་རྣམ་འཇོམས་ཀྱི་སྔགས་ཚར་རེ་སྔོན་དུ་བཏང་ནས། སྦྱིན་པའི་བདག་པོ་འཁོར་དང་བཅས་པའི་ནད་ཐམས་
ཅད་ཤིནྟང་ཀུ་རུ་ཡེ་སྭཱ་ཧཱ། དེ་བཞིན་དུ་གདོན་ཐམས་ཅད་དང་། རིམསx། ཁོན ། བྱདx། གྲིབx། ལྟས་
ངན་པx} བཀྲ་མི་ཤིས་པx། རྨི་ལྟས་ངན་པx; ཉེ་བར་འཚེ་བ ། བར་གཅོད་མི་མཐུན་པའི་ཕྱོགས་ཐམས་
ཅདx} དེ་ནས་བདེན་བརྗོད་བྱས་ནས་ཁྲུས་ཆུ་ཕྱིར་འདོར། འདོད་ན་སྔགས་སྔ་མ་བརྗོད་ཅིང་། རྨ་བྱའི་སྒྲོས་
བྱབས་ཏེ་སྔར་གྱི་ཚིག་ནད་ཐམས་ཅད་ཤནྟིང་ཀུ་རུ་ཡེ་སྭཱ་ཧཱ་ཞེས་སོགས་ལ་ཨ་པ་ན་ཡེ་སྭཱ་ཧཱ་སྦྱར་བ་དང་། ནད་
407 ་

ད༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐམས་ཅད་ལས་རག་རག་ཡེ་སྭཱ་ཧཱ། ཞེས་སྦྱར་ནས་སྲུང་བ་དང་། སངས་རྒྱས་རྣམས་ནི་ཞེས་སོགས་ཀྱི་བདེན་
ཚིག་མང་བརྗོད་བར་བྱའོ། ། བསྡུ་ན། རྒྱལ་བ་སྲས་བཅས་བདེན་པའི་བྱིན་རླབས་དང་། ཞེས་སོགས་བརྗོད་
པས་ཀྱང་འགྲུབ་པོ། ། དེ་ནས་མཇུག་ཏུ། སླར་མཆོད་བསྟོད་དང་བཟོད་གསོལ་བཀྲ་ཤིས་བཅས་བྱའོ། །
དངོས་གཞི་ནི་དེས་གྲུབ་ཅིང་། གནོད་པ་ཟློག་པ་ལ་ནི་ལེགས་ལྡན་མཆེད་གསུམ་དང་། འཇིག་རྟེན་པ་རྣམས་ལ་
གཏོར་འབུལ་དང་བཅས་པའི་འཕྲིན་ལས་བཅོལ་བར་བྱས་ན་ཡང་ལེགས་པས། དེའི་ཚུལ་ནི། སྔར་གྱི་དཀྱིལ་
འཁོར་བྲིས་པ་དེའི་སྒོའི་ཕྱི་རོལ་ནས་སོར་གསུམ་མམ་བཞི་ནས་གྲུབ་བཞིའི་རྣམ་པ་བྱས་ལ། ཤར་སྒོའི་མདུན་
འཐད་དབུས་དང་གཡས་གཡོན་གསུམ་དུ་ཚོམ་བུ་དང་། ཕྱོགས་མཚམས་གཞན་རྣམས་སུ་གྲོ་ནས་སོགས་ཀྱི་མེ་
ཏོག་བཀྲམ། ལེགས་ལྡན་རྣམས་ལ་གཏོར་མ་གསུམ་མམ་གཅིག འཇིག་རྟེན་པ་རྣམས་ལ་གཏོར་མ་བརྒྱད་དམ་
ཐུན་མོང་དུ་གཅིག་དང་། མཆོད་པ་རྣམས་སྔར་བཞིན་བྱིན་གྱིས་བརླབས་ལ། མགྲོན་རྣམས་སྤྱན་འདྲེན་པ་ནི།
སྔོན་མའི་གཏང་རག་སོགས་མ་བྱས་པའི་བར་དེར། རང་གདུགས་དཀར་མོ་ཅན་དུ་གསལ་བའི་ཐུགས་ཀའི་ཨོཾ་
ལས་འོད་ཟེར་འཕྲོས་སོ་སོའི་རང་བཞིན་གྱི་གནས་ནས་བཅོམ་ལྡན་འདས་མའི་བཀའ་སྲུང་ལེགས་ལྡན་མཆེད་
གསུམ་དང་། རྒྱལ་ཆེན་བཞི་ཕྱོགས་སྐྱོང་བཅུ། ལྷ་ཆེན་བརྒྱད། ཀླུ་ཆེན་བརྒྱད། གཟའ་ཆེན་བརྒྱད། རྒྱུ་
སྐར་ཉེར་བརྒྱད། སྡེ་དཔོན་དགུ་ལ་སོགས་པའི་འཇིག་རྟེན་སྐྱོང་བ་རྣམས་སྤྱན་དྲངས། ཨོཾ་མ་ཧཱ་ཀཱ་ལ་ལོ་ཀ་པཱ་
ལ་ས་པཱ་རི་ཝ་ར་ཡེ་ཧྱ་ཧི་བཛྲ་ས་མཱ་ཡ་ཛཛ ཛ ཞེས་དང་རྒྱུས་པར་ན། ཀྱི་རྒྱལ་ཡུམ་གཙུག་ཏོར་གདུགས་
དཀར་མོའི། ། བཀའ་སྒྲུབ་བསྟན་སྲུང་མཐུ་རྩལ་ཅན། ། ལེགས་ལྡན་ནག་པོ་མཆེད་གསུམ་དང་། ། རྒྱལ་
ཆེན་ཕྱོགས་ སྐྱོང་ ལྷ་ ཆེན་དང་། ། ཀླུ་ཆེན་གཟའ་ ཆེན་ རྒྱུ་ སྐར་ དང་། ། འཇིགས་བྱེད་ཆེན་ པོ་ དགུ་ ལ་
སོགས། ། འཇིག་རྟེན་སྐྱོང་བ་ཐམས་ཅད་ཀྱང་། ། མཆོད་སྦྱིན་གནས་འདིར་སྤྱན་འདྲེན་གྱིས། ། བརྩེ་བས་
དགོངས་ཏེ་གཤེགས་སུ་གསོལ། ། ཤར་སྒོའི་ཕྱི་རོལ་ཏུ་ལེགས་ལྡན་མཆེད་གསུམ་དང་། གཞན་རྣམས་སོ་སོའི་
གནས་སུ་བཞུགས་པར་གྱུར། ཀ་མ་ལ་ཡེ་ཧཱུཾ། ཨོཾ་ཨགྷཾ་པྲ་ཏཱི་ཙྪ་ཧཱུཾ་སྭཱ་ཧཱ། དེ་ནས་མཆོད་པ་ནི། ལྷ་མིའི་མཆོད་
ཡོན་དམ་པ་དང་། ། བདག་གིས་འབུལ་བའི་མཆོད་ཡོན་འདི། ། ལེགས་ལྡན་འཇིག་རྟེན་སྐྱོང་རྣམས་ལ། །
འབུལ་བགྱིས་བཞེས་ནས་བདག་ཅག་དང་། ། སྦྱིན་བདག་མི་ནོར་འཁོར་བཅས་ཀྱི། ། འགལ་རྐྱེན་ཟློག་ལ་
མཐུན་རྐྱེན་སྒྲུབས། ། ཨོཾ་ཤྲཱི་མ་ཧཱ་ཀཱ་ལ་ལོ་ཀ་པཱ་ལ་ས་པཱ་རི་ཝ་ར་ཨགྷཾ་པྲ་ཏི་ཙྪ་ཧཱུཾ་སྭཱ་ཧཱ། དེ་བཞིན་དུ་ཞབས་
བསིལ་སོགས་སྦྱར་ནས་ཤཔྟའི་བར་དང་། གཟུགས་མཆོག་དང་རླུ་བ་སོགས་སྦྱར་ནས་འདོད་ཡོན་ཀྱང་འབུལ།
བསྟོད་པ་ ན། བཅོམ་ ལྡན་ འདས་ མའི་ བཀའ་ སྒྲུབ་ ཅིང་། ༑ གདོན་ བགེགས་ འབྱུང་ པོའི་ ཚོགས་ རྣམས་
408

༄༅། ། གདུགས་དཀར་གྱི་གདོན་ཟློག་སེལ། །
ཀུན། ། ཚར་གཅོད་ལེགས་ལྡན་དྲག་པོ་སོགས། ། ལེགས་ལྡན་མཆེད་གསུམ་ཉིད་ལ་བསྟོད། ། ས་འོག་ས་
སྟེང་ཐམས་ཅད་དུ། ། རྫུ་འཕྲུལ་མཐུ་ཡིས་དབང་བསྒྱུར་ཞིང་། ། ལེགས་ཉེས་སྣ་ཚོགས་སྟོན་བྱེད་པའི། །
དཔལ་མགོན་རྣམས་ལ་ཕྱག་འཚལ་བསྟོད། ། དེ་ནས་གཏོར་མ་བྱིན་གྱིས་བརླབས་ཏེ། ལེགས་ལྡན་འཁོར་དང་
བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཤྲཱི་མ་ཧཱ་ཀཱ་
ལ་ས་པཱ་རི་ཝ་ར་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་བདུན་དང༌། ཨ་ཆུ་སོགས་ཀྱིས་མཆོད། སྲིན་པོའི་
གཟུགས་ཀྱི་ཚུལ་བསྟན་ནས། ། གདུག་པ་ཅན་ཀུན་འདུལ་མཛད་ཀྱང་། ། བྱང་ཆུབ་སེམས་དཔའི་སྤྲུལ་བ་
སྟེ། ། གཏུམ་པོ་མཆེད་ལ་ཕྱག་འཚལ་བསྟོད། ། དེ་ནས་འཇིག་རྟེན་པའི་གཏོར་མ་བྱིན་གྱིས་བརླབས་ཏེ།
འཇིག་རྟེན་པ་རྣམས་ཀྱི་ལྗགས་ནས་གསོལ་བར་གྱུར། ཨོཾ་མ་ཧཱ་ར་ཛཱ་དིཀྐ་པཱ་ལ་མ་ཧཱ་དེ་བ་ནཱ་ག་རཱ་ཛ་གྲི་ཧ་ན་ག་
ཏཱ་བི་ར་ཝ་ས་པཱ་རི་ཝ་ར་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི་ཞེས་ལན་བདུན་ནམ་གསུམ་གྱིས་དབུལ་ལ། ཕྱི་རོལ་ཁོར་
ཡུག་ལ་གནས་པའི། ། རྒྱལ་ཆེན་ལྷ་ཀླུ་གཟའ་སྐར་དང་། ། འཇིགས་བྱེད་ལ་སོགས་མཐུ་ལྡན་པའི། །
འཇིག་རྟེན་སྐྱོང་བ་རྣམས་ལ་བསྟོད། ། དེ་ནས་འཕྲིན་ལས་བཅོལ་བ་ནི། ཀྱི་བཅོམ་ལྡན་གདུགས་དཀར་ལྷ་
ཚོགས་ཀྱི། ། ཞི་རྒྱས་དབང་དྲག་འཕྲིན་ལས་རྣམས། ། ཚུལ་བཞིན་སྒྲུབ་མཛད་བསྟན་སྲུང་གཙོ། ། ལེགས་
ལྡན་མཆེད་གསུམ་འཁོར་བཅས་དང་། ། སྲིད་པ་གསུམ་ན་གནས་པ་དང༌། ། རྒྱུ་བའི་དྲེགས་ལྡན་ཀུན་གྱི་
རྗེ། ། རྒྱལ་ཆེན་བཞི་དང་ཕྱོགས་སྐྱོང་བཅུ། ། ལྷ་ཆེན་བརྒྱུད་དང་ཀླུ་ཆེན་བརྒྱད། ། གཟའ་ཆེན་བརྒྱད་དང་
རྒྱུ་སྐར་ཚོགས། ། འཇིགས་བྱེད་ཆེན་པོ་འཁོར་བཅས་ཀྱིས། ། མཆོད་སྦྱིན་གཏོར་མ་འདི་བཞེས་ནས། །
རྣལ་འབྱོར་སྦྱིན་བདག་འཁོར་བཅས་ལ། ༑ གནོད་ཅིང་འཚེ་བར་བྱེད་པ་ཡི། ། ནད་རིགས་བཞི་བརྒྱ་རྩ་བཞི་
ཟློག ། གདོན་རིགས་སུམ་བརྒྱ་དྲུག་ལྷ ། ། བགེགས་རིགས་སྟོང་ཕྲག་བརྒྱད་ཅུx། ། ཡེ་འདྲོག་སུམ་བརྒྱ་
དྲུག་ཅུx། ། བྱིས་པའི་གདོན་ཆེན་བཅོ་ལྔx/ . ༑ གདོན་ཆེན་ཕལ་བ་བཅུ་བཞིx། ། བྱད་ཁ་ཕུར་ཁ་
ཐམས་ཅདx། ། རྨི་ལྟས་མཚན་མ་ངན་པx། ། བསམ་ངན་སྦྱོར་རྩུབ་ཐམས་ཅདx། ། གོད་ཁ་གོད་
འདྲེ་ཐམས་ཅདx། ། ཟ་འདྲེ་ཕུང་འདྲེx| ། མི་ཁ་ གྲམ་མཆུx། ། གཟའ་དང་རྒྱུ་སྐར་ གནོད་ པ
x། ། བཙན་དང་རྒྱལ་པོའི་གནོད་པ ། ། ཀླུ་དང་ས་བདག་གནོད་པx། ། བདུད་དང་འགོང་བོའི་
གནོད་པx། ། མི་མཐུན་ཕྱོགས་ཀུན་ཞི་བ་དང་། ། ཚེ་རིང་ནད་མེད་ལོངས་སྤྱོད་སོགས། ། ལེགས་ཚོགས་
ཐམས་ཅད་རྒྱས་པ་དང་། ། སྲུང་སྐྱོབ་བྱེད་པའི་འཕྲིན་ལས་མཛད། ། བསྡུ་ན་དེས་ཆོག་ཅིང་། དངོས་གྲུབ་ཞུ་
ཚུལ་རྒྱས་པར་བྱེད་ན། ཀྱི་ལེགས་ལྡན་འཇིག་རྟེན་སྐྱོང་རྣམས་ཀྱིས། ། རྣལ་འབྱོར་སྦྱིན་བདག་འཁོར་བཅས་
409

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལ། །འཆི་མེད་ཚེ་ཡི་དངོས་གྲུབ་སྩོལ། ། ལུས་སྲོག་བརྟན་པའིx། ། དབང་ཐང་དར་བའིx། ། ཀླུང་
རྟ་དར་བའིx། ། དཔལ་འབྱོར་རྒྱས་པའིx། ། གསེར་དངུལ་རིན་ཆེནx/ ། དར་ཟབ་གོས་བཟང་
x། ། མྱུར་མགྱོགས་རྟ་ཡིx། ། འདོད་འཇོ་བཞོན་མའིx། ། སྣ་ཚོགས་འབྲུ་ཡིx། ། རོ་བརྒྱའི་ཟས་
ཀྱིx། ། སྨྲ་མཁས་གཏམ་གྱིx། དཔའ་རྩལ་མཐུ་ཡི། ། སྙན་གྲགས་རྒྱས་པའིx། ། རིགས་བརྒྱུད་
འཕེལ་བའིx། ། ཕུན་ཚོགས་འཁོར་གྱིx། ། བཀྲ་ཤིས་དཔལ་གྱིx། ། དེ་ལ་ སོགས་པ་སྲིད་གསུམ་
ན། ། ལེགས་པའི་དངོས་གྲུབ་ཅི་མཆིས་པ། ། ཐམས་ཅད་རྣལ་འབྱོར་སྦྱིན་བདག་ལ། ། ཐོགས་མེད་ལྷུན་
གྱིས་གྲུབ་པར་མཛོད། ། ཅེས་བ་ལྟ་བུ་དང་གཞན་ཡང་བརྗོད་པར་བྱའོ། ། ཟོར་འཕེན་འདོད་ནའང་འུག་སྒྲོ་
ཅན་གྱི་སྐྱེར་མདའ་དང་ཁྲག་ཟོར་དུག་ཟོར་གཏོར་ཟོར་རྣམས་འཕེན་པར་བཤད་པ་ལྟར་བྱའོ། ། ལོ་ཏོག་གི་རིམ་
གྲོའི་དུས་སུ་ཟློག་པ་སོགས་ལ་དམིགས་བསལ་གྱི་སྤེལ་ཚིག་སྦྱོར་ཚུལ་ཤེས་དགོས་ལ། དེར་མ་ཟད་རིགས་བརྒྱུད་ཀྱི་
དོན་དང་། བདེ་སྲུང་གི་ཆེད་དུ་བྱེད་ནའང་སྔར་ལྟར་འཕྲིན་ལས་བཅོལ་ན་ལེགས་སོ། ། མཇུག་ཏུ་ཇི་ལྟར་བྱ་བ་
ནི། མཆོད་པ་བྱིན་གྱིས་བརླབས་ནས། དང་པོ་གདུགས་དཀར་ལྷ་ཚོགས་ལ་ཚིགས་བཅད་སྔགས་དང་བཅས་
པས་སམ་སྔགས་ཀྱང་གིས་མཆོད་ནས། བསྟོད་པ་རྒྱུས་བསྡུས་ཅི་རིགས་བྱ། དེ་ནས་ལེགས་ལྡན་སོགས་ལ་ཡང་
སྔར་ལྟར་རྒྱུས་བསྡུས་གང་རུང་གིས་མཆོད་ཅིང་བསྟོད་ལ། ཡིག་བརྒྱ་བརྗོད་དེ། མ་རྙེད་ཡོངས་སུ་མ་ཤེས་དང་།
ཞེས་སོགས་ཀྱིས་བཟོད་གསོལ་དང༌། བཅོམ་ལྡན་འདས་མ་འཁོར་དང་བཅས་རྣམས་ཀྱིས། ། རྣལ་འབྱོར་སྦྱིན་
བདག་འཁོར་དང་བཅས་པ་ལ། ། དངོས་གྲུབ་སྩལ་ཅིང་འཕྲིན་ལས་མཛད་པ་ལེགས། ། ད་ནི་སོ་སོའི་རང་
བཞིན་གནས་སུ་གཤེགས། ། བཛྲ་མུ འཇིག་རྟེན་དང་འཇིག་རྟེན་ལས་འདས་པའི་མགྲོན་རྣམས་རང་གནས་
སུ་གཤེགས་པར་གྱུར། བདེ་གཤེགས་ཐུགས་རྗེས་གཙུག་ཏོར་ལས་འཁྲུངས་ཤིང་། ། ཞེས་པ་ནས། བདེ་
མཆོག་གདུགས་དཀར་ཅན་གྱི་བཀྲ་ཤིས་ཤོག ། ཞེས་དང་། བསྔོ་སྨོན་བྱའོ། ། ཞེས་པ་འདི་ཡང་ལ་མར་ནང་
གི་སྔགས་བོན་དད་ལྡན་རྣམས་ཀྱིས་བསྐུལ་བ་ལྟར་ཤཱཀ་བཙུན་བཤད་སྒྲུབ་མིང་ཅན་གྱིས་རྒྱ་བོད་ཀྱི་གཞུང་འགའ་
ཞིག་དང་བསྟུན་ཏེ་གཞན་ལ་ཡང་ཕན་སྲིད་སྙམ་ནས་ཅོ་ནེའི་དགོན་ཉིད་དུ་སྦྱར་བ་སྟེ། དད་སྟོབས་ལྡན་པའི་
སྔགས་འཆང་སྣ་ལམ་རྡོ་རྗེ་དབང་ཕྱུག་གིས་པར་དུ་སྒྲུབ་པའི་ཚེ། ཡི་གེ་བ་ནི་ཐེ་ལོའི་སྔགས་འཆང་ཚེ་དབང་
མགོན་པོའོ། ། མངྒ་ལཾ། །
410

《 ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ 》 གྱི་རྩོམ་སྒྲིགཨུ་ཡོན་མི་སྣ།
《 # JE • FLE bk_4 》# * & ཞུ
ཇུས་འགོད་པ། ཆོས་མཛད་ངག་དབང་བཟོད་པ་རྒྱ་མཚོ།
* [ ; k pu[ • En f # མ
གཙོ་སྒྲིག་པ། ཆོས་མཛད་ངག་དབང་བཟོད་པ་རྒྱུ་མཚོ།
g: h a • E # #
གཙོ་སྒྲིག་ལས་ཐོག་པ། ཆ་རིས་སྐལ་བཟང་ཐོགས་མེད། ཕྱག་མཛད་ཚུལ་ཁྲིམས་རྒྱུ་མཚོ།
ht, # - g # # # • @ ཙྪ
དག་ཞུས་པ། （ ཀ་མད་ལྟར་བསྒྲིགས) སྐལ་བཟང་རྒྱུ་མཚོ། ཁྲི་ཟུར་འཇིག་མེད་ཤེས་རབ།
fi]; ( F རྟ [ff） ཙྪཱ huf# : : • # # # #
མགོན་པོ་ཚེ་རིང་། ངག་དབང་དཔལ་ལྡན། ཆ་རིས་སྐལ་བཟང་ཐོགས་མེད།
贡保才让 阿旺贝登 g • བློggཚོ
འཇམ་དབྱངས་རྒྱ་མཚོ། འཇམ་དབྱངས་དོན་གྲུབ། འཇིག་མེད་རྒྱུ་མཚོ། བསྟན་པ་རྒྱ་མཚོ།
# # g # T * # ཎྞཾ # 4 E |
ཕྱག་མཛད་ཚུལ་ཁྲིམས་རྒྱ་མཚོ། བློ་བཟང་རྒྱ་མཚོ། བློ་བཟང་དཔལ་འབྱོར། སྦྱིན་པ་རྒྱ་མཚོ།
# • ཉྙོ n * *
 ཙྪནྟཱ J! # ་ Epg #
ཚེ་ཐར་རྒྱལ། ཚུལ་ཁྲིམས། ཡེ་ཤེས་ཆོས་འཕེལ། ཡེ་ཤེས་ནོར་བུ། ལུང་རྟོགས་རྒྱ་མཚོ།
E 4E R # * #kཚོ # # # [ ; AཚུA »u}EE
སངས་རྒྱས་རྒྱ་མཚོ། བསོད་ནམས། བསོད་ནམས་རྒྱ་མཚོ།
ནཱཚོpg # .
 ཚུ # %n #

“Wherever the Buddha's teachings have flourished,
either in cities or countrysides,
people would gain inconceivable benefits.
The land and people would be enveloped in peace.
The sun and moon will shinc clear and bright.
Wind and rain would appear accordingly,
and there will be no disasters.
Nations would be prosperous
and there would be no use for soldiers or weapons.
People would abide by morality and accord with laws.
They would be courteous and humble,
and everyone would be content without injustices.
There would be no thefts or violence.
The strong would not dominate the weak
and everyone would get their fair share.”
% THE BUDDHA SPEAKS OF
THE INFINITE LIFE SUTRA OF
ADORNMENT, PURITY, EQUALITY
AND ENLIGHTENMENT OF
THE MAHAYANA SCHOOL

།བསོད་ནམས་ཡོན་ཏན་འདི་དག་གིས།
།སངས་རྒྱས་ཞིང་ཁམས་བརྒྱན་པ་དང་།
།དྲིན་ཅན་བཞི་པོ ར་ཡར་ཕུལ་ཞིང་།
།ངན་སོང་སྡུག་བསྔལ་སེལ་བར་ཤོག
།གང་གིས་དེ་དག་མཐོང་ཐོས་ནས།
།བྱང་ཆུབ་སེམས་མཆོག་བསྐྱེད་པ་དང་།
། ཚེ་འདི ར་ཆོས་ལ་རབ་བརྩོན་ནས།
།ཕྱི་མར་དག་ཞིང་སྐྱེ་བར་བསྔོའོ། །

With bad advisors forever left behind,
From paths of evil he departs for eternity,
Soon to see the Buddha of Limitless Light
And perfect Samantabhadra's Supreme Vows.
The supreme and endless blessings
of Samantabhadra's deeds,
I now univcrsally transfer.
May every living being, drowning and adrift,
Soon return to the Pure Land of Limitless Light!
* The Vows of Samantabhadra *
I vow that when my life approaches its end,
All obstructions will be swept away;
I will see Amitabha Buddha,
And be born in His Western Pure Land of
Ultimate Bliss and Pcacc.
When reborn in the Western Pure Land,
I will perfect and completely fulfill
Without exception these Great Vows,
To delight and benefit all beings.
* The Vows of Samantabhadra Avatamsaka Sutra *

書 號 :TI501~T1514
詳細書名 :《藏文 :卓尼 · 扎巴謝珠 尊者文集 》
第一冊 至 第十四冊
作者: 至尊卓尼· 扎巴謝珠尊者
(印度色拉美聞思寶洲佛教大學 大德)
編輯整理:卓尼珠林寺和
拉薩色拉美學院副堪布欽則· 阿旺鎖巴嘉措仁波切
宗派:藏傳格魯巴
提供單位: SER MEY MONASTIC, UNIVERSITY CHONEY
SHUNGPA KHANGTSEN,
南印度色拉美佛學院卓尼雄巴康村
適用對象 :藏傳格魯巴為主 。
內容密續的份量很重 ,須受過灌頂者 ,方適合閱讀
研習。
提供日期:2009年8月

DEDICATION OF MERIT
May the merit and virtue
accrued from this work
adorn Amitabha Buddha's Pure Land,
repay the four great kindnesses above,
and relieve the suffering of
those on the three paths below.
May those who see or hear of these efforts
generate Bodhi-mind,
spend their lives devoted to the Buddha Dharma,
and finally be reborn together in
the Land of Ultimate Bliss.
Homage to Amita Buddha!
NAMO AMITABHA
南無阿彌陀佛
( * : Æ te * . + .fft)
財團法人佛陀教育基金會印贈
| 台北市杭州南路一段五十五號十一樓
Printed and donated for free distribution by
The Corporate Body of the Buddha Educational Foundation
11F., 55 Hang Chow South Road Sec 1, Taipei, Taiwan , R .O .C .
Tel: 886-2-23951198 , Fax: 886 -2-23913415
Email: overseas@ budaedu.org
Website: http://www .budaedu.org
This book is strictly for free distribution, it is not for sale.
ཕྱག་དཔེ་འདི་ཆོས་སྦྱིན་དུ་འབུལ་རྒྱུ་ལས། ཚོང་བསྒྱུར་མི་ཆོག་པ་དགོངས་འཇགས་ཞུ།
Printed in Taiwan
1,000 copies; July 2010
T1513 -8747

