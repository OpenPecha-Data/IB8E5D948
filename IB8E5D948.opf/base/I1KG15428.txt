༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG13759 ImageGroup: 11KG15428
LCCN: n/a || ISBN: n/a
Title:
གསུང་འབུམ། གྲགས་པ་བཤད་སྒྲུབ། གློག་ཀླད་པར་མ། །
gsung 'bum /_grags pa bshad sgrub/ (glog klad par ma/)
Author:
 གྲགས་པ་བཤད་སྒྲུབ་
grags pa bshad sgrub
n/a
Descriptor:
Original Publication: n/a,n/a
Place: taipei
Publisher: the corporate body of the buddha educational foundation
Date: 2010
Volume:
Total Volumes:
TBRC Pages:
Introductory Pages:
Text Pages: n/a
Scanning Information: Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2013

JUUUUUTUUN (O)
༄༅། །ཤར་ཕྱོགས་བསྟན་པའི་མངའ་བདག་རྗེ་བཙུན་གྲགས་པ་བཤད་སྒྲུབ་ལ་ན་མོ།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ།
( ཁ)
ཆོས་མཛད་ངག་དབང་བཟོད་པ་རྒྱ་མཚོས་བསྒྲིགས།

Printed and donated for free distribution by
The Corporate Body of the Buddha Educational Foundation
11F., 55 Hang Chow South Road Sec 1, Taipei, Taiwan , R .O .C.
Tel: 886-2-23951198, Fax: 886- 2-23913415
Email: overseas @ budaedu.org
Website :http :/ /www.budaedu.org
This book is strictly for free distribution , it is not for sale.
ཕྱག་དཔེ་འདི་ཆོས་སྦྱིན་དུ་འབུལ་རྒྱུ་ལས། ཚོང་བསྒྱུར་མི་ཆོག་པ་དགོངས་འཇགས་ཞུ

སྔོན་འགྲོའི་གསལ་བཤད།
༄༅། ། ཐུབ་པའི་དབང་པོ་མི་ཕམ་འཇམ་དབྱངས་དང་། །
རྒྱ་ཆེན་སྤྱོད་དང་ཟབ་མོ་ལྟ་བའི་བརྒྱུད། །
ཉམས་ལེན་སྙན་བརྒྱུད་གདམས་པས་ལེགས་གཏམ་པས། །
རྒྱུན་ལྡན་བླ་མའི་ཚོགས་ཀྱིས་ཤིས་པ་སྩོལ། །
ལེགས་བཤད་ཆོས་ཀྱི་མན་ངག་སྟེར་ལ་དབང་ ། །
བསྟན་པའི་དོན་ཆེན་ཁུར་བཟོད་ཐུགས་ཆེས་པ། །
ཙི་ནའི་ཡུལ་གྲུར་བཤད་སྒྲུབ་རྒྱ་མཚོ་ལྟར། ། །
རྒྱས་མཛད་བླ་མའི་ཞབས་པད་བརྟན་གྱུར་ཅིག །
དེ་ལ་འདིར་དུས་གསུམ་གྱི་རྒྱལ་བ་མ་ལུས་པའི་གསང་གསུམ་གྱིས་གནས་མཐའ་དག་ལ་སྐོག་ཏུ་མ་གྱུར་
བའི་སྤྱན་དང་ལྡན་པ་ཡོངས་རྫོགས་བསྟན་པའི་མངའ་བདག་ཅོ་ནེ་རྗེ་བཙུན་གྲགས་པ་བཤད་སྒྲུབ་ཀྱི་གསུང་
འབུམ་པོད་༡༩བཞུགས་པ་དེ་བཞིན་རྒྱལ་བའི་ལུང་དང་རྟོགས་པས་བསྡུས་པའི་མདོ་སྔགས་ཀྱི་གཞུང་ལུགས་རྒྱུ་
མཚོའི་གནད་མཐའ་དག་དང་རིག་གནས་ཀྱི་གཞུང་སོགས་ཕུན་གསུམ་ཚོགས་ཞིང་གྲྭ་ཚང་འདི་གའི་སློབ་གཉེར་
བ་རྣམས་དང་དགོན་སྡེ་ཁག་ནས་བཞུགས་པའི་དགེ་འདུན་སློབ་གཉེར་བ་ཆོས་དང་རིག་གཞུང་འདི་ཚོགས་སྡེ་
ཁག་ཏུ་བཞུགས་པའི་མཁས་པ་ཉམས་ཞིབ་གནང་མཁན་ཚོ་དང་ཉམས་ལེན་གནང་མཁན་རྣམས་ལ་དོན་ཕན་
ཤིན་ཏུ་ཆེ་རུང་། ཅོ་ནེའི་པར་མ་དེ་བཞིན་ཡིག་འབྲུ་མི་གསལ་བ་དང་ཡིག་ནོར་མང་བ་བཅས་ཀྱིས་རྐྱེན་པས་
གཟིགས་གློབ་འཚོལ་བ་ཞིབ་མི་བདེ་བར་བརྟེན། ད་ལམ་ཅོ་ནེ་སེར་སྨད་གཞུང་པ་ཆོས་མཛད་ངག་དབང་

བཟོད་པ་རྒྱ་མཚོ་རིན་པོ་ཆེ་མཆོག་ནས་མཐུན་འགྱུར་འགྲོན་དངུལ་འབོར་ཆེན་གཏོང་གནང་མཛད་དེ་ཡིག་ནོར་
ཞུས་དག་དང་། དཔེ་དེབ་པར་བསྐྲུན་གནང་བའི་བསྟན་འགྲོར་སྨན་པའི་རླབས་པོ་ཆེའི་མཛད་རྗེས་བཟང་པོར་
སེར་སྨད་གྲྭ་ཚང་གི་དགེ་སློབ་ཡོངས་ཀྱིས་སྙིང་ཐག་པ་ནས་ཐུགས་རྗེ་ཆེ་ཞུ་བ་ལགས།
༢༠༠༦ལོའི་ཟླ་༦ཚེས་༤སེར་སྨད་གྲྭ་ཚང་གི་
དགེ་སློབ་ཡོངས་ནས་བྲིས་པའོ། །

པར་སྐྲུན་གསལ་བཤད།
ཅོ་ནེ་རྗེ་བཙུན་གྲགས་པ་བཤད་སྒྲུབ་ནི་མདོ་སྨད་ཅོ་ནེ་དཔོན་གྱི་མངའ་འོག་ཐུའུ་ཇུའི་ཡུལ་གྱི་བྱེ་བྲག་གཡོ་
སའམ་རབ་སོ་ཞེས་པར་ཡབ་བཟང་སྐྱབས་འབུམ་དང་། ཡུམ་སྐལ་བཟང་སྨོན་གཉིས་ཀྱི་སྲས་སུ་རབ་བྱུང་བཅུ་
གཅིག་པའི་ཤིང་ཡོས་ལོར་(1675) སྐུ་འཁྲུངས། དགུང་ལོ་བདུན་ལ་ཁྲི་ཆེན་དགེ་འདུན་གྲགས་པའི་མདུན་
ནས་ཡི་གེ་འབྲི་ཀློག་སློབ་པའི་དབུ་བཙུགས། དགུང་ལོ་དགུ་ལ་རྗེ་འདིའི་དྲུང་དུ་རབ་ཏུ་བྱུང༌། དེ་ནས་ལོ་
འགའི་རིང་ལ་ཆོས་སྤྱོད་སོགས་བློ་འཛིན་མཛད། སྨན་པ་སྟག་རིས་དགེ་སློང་དྲུང་དུ་སྨན་དཔེ་གསན་སྦྱོང་གིས་
ནད་བཅོས་ཀྱི་བྱ་བ་ཅུང་ཟད་སྒྲུབ། དགུང་ལོ་ཉེར་གཅིག་ལ་དབུས་ཕྱོགས་སུ་ཕེབས། དགུང་ལོ་ཉེར་གཉིས་ལོ་
སེར་སྨད་གྲྭ་ཚང་ཐོས་བསམ་ནོར་གླིང་དུ་ཆོས་ཞུགས་མཛད། རྗེ་བཀྲ་ཤིས་དཔལ་བཟང་དགེ་རྒན་དུ་བསྟེན་
ནས་གཞུང་ཆེན་བཀའ་པོད་གསན་བསམ་གནང་། དགུང་ལོ་སོ་གཅིག་ལ་ལྷ་ལྡན་སྨོན་ལམ་ཆེན་མོར་གྲྭ་སྐོར་
གྱིས་མིང་བཏགས་བཞེས། རྗེ་ཉིད་གཙང་བཀྲ་ཤིས་ལྷུན་པོར་ཕེབས་ནས་པཎ་ཆེན་བློ་བཟང་ཡེ་ཤེས་དྲུང་དུ་
བསྙེན་རྫོགས་ཀྱི་སྡོམ་པ་བཞེས། སླར་དབུས་སུ་ཕེབས་ནས་དགའ་ལྡན་དང་། འབྲས་སྤུངས་བཅས་སུ་དམ་
བཅའ་བཞག་པས་ཚང་མ་ངོ་མཚར་བ་བྱུང་ངོ༌། ། དགུང་ལོ་སོ་གཉིས་ལ་ཅོ་ནེ་དགོན་དུ་ཕྱིར་ཕེབས། ཤིང་རྟ་
ལོ་དགོན་སྡེ་དེར་མཚན་ཉིད་གྲྭ་ཚང་གསར་དུ་བཙུགས་རྗེ་ཉིད་འཆད་ཉན་མཛད། ལོ་བདུན་ཙམ་རིང་ལ་ལམ་
གཙོ་རྣམ་སུམ་སོགས་བསྟན་བཅོས་མང་པོ་བཀའ་རྩོམ་མཛད། དགུང་ལོ་ང་དྲུག་ལོར་དགོན་དེའི་ཁྲི་ལ་བཞུགས།
དགུང་ལོ་ང་བརྒྱད་ལ་རྒྱུད་པ་གྲྭ་ཚང་བཙུགས་ཏེ་བླ་མ་དང་སློབ་དཔོན་ཟུང་འབྲེལ་མཛད། དགུང་ལོ་རེ་གཉིས་
པར་འཆད་རྩོད་རྩོམ་གསུམ་གྱིས་དུས་འདའ་བར་མཛད། མཐར་དགུང་ལོ་དོན་བཞི་ཙམ་ལ་གཤེགས་པ་ཡིན་
སྙམ། འདིར་གསུམ་འབུམ་པོད་བཅུ་གསུམ་བཞུགས་པ། ཁྱད་པར་དུ་མཚན་ཉིད་སྐོར་རྗེས་སུ་སེ་ར་ཐེག་ཆེན་
གླིང་ནས་པར་བརྐོ་གསར་དུ་གནང་། སེར་སྨད་གྲྭ་ཚང་དང་ཅོ་ནེ་དགོན་སོགས་དགོན་སྡེ་མང་བོ་ཞིག་གི་ཡིག་
ཚའི་གཙོ་བོ་གྱུར། དེང་སྐབས་འགྲོ་བ་མིའི་སྤྱི་ཚོགས་ཡར་རྒྱས་གོང་འཕེལ་དུ་འགྲོ་བཞིན་པའི་དུས་འདིར།
1 .

བོད་ལྗོངས། ཀན་སུའུ། སི་ཁྲོན། མཚོ་སྔོན། རྒྱ་གར་སོགས་རྣམ་དཔྱོད་ཡངས་པའི་དགོན་སྡེ་གྱི་དགེ་འདུན་
པ་རྣམས་དང་ཕྱི་ནང་བོད་རིག་པའི་ཞིབ་འཇུག་པ་དང་མཚན་མ་རིག་གནས་སྐོར་རྣམས་ལ་དགོས་མཁོ་ཆེ་བ་
སློབ་སྟབས་བདེ་བར་སྣང་ངོ་། ། སྔོན་གྱི་ཤིང་པར་རྙིང་པ་རིག་གནས་གསར་བརྗེ་སྐབས་གཏོར་བཀླག་ཏུ་སོང་།
རྗེས་སུ་པར་གཞི་དགོན་སྡེ་གཞན་ནས་ཕྱོགས་བསྡུས་བྱས་ཏེ་སྣུམ་པར་བརྒྱབ་ཡོད་ཀྱང་དགོས་མཁོ་བ་རྣམས་ཀྱི་རེ་
འདོད་སེལ་མ་ནུས་སོ། ། དེའི་རྒྱུ་མཚན་གྱིས་བསྟན་པ་དང་འགྲོ་བའི་དོན་དུ་དགོན་སྡེ་ཁག་དང་སློབ་གཉེར་བ་
རྣམས་ཀྱི་རེ་འདོད་རྫོགས་པའི་ཕྱིར་དུ་རྗེ་བཙུན་གྲགས་པ་བཤད་སྒྲུབ་ཀྱི་གསུམ་འབུམ་ཆ་ཚང་བ་ཞིག་དེབ་ཏུ་
པར་ཐུབ་ནུས་ན་བསམ་པའི་གསར་དུ་པར་སྐྲུན་བྱས་པ་ཡིན། དེའི་སྔོན་ནས་ལོ་མང་པོ་ཞིག་ལ་གསུམ་འབུམ་
ནང་དུ་མེད་པའི་གསུང་ཐོར་བུ་ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་། རྒྱལ་བའི་
བསྟན་པ་ལ་འཇུག་པའི་རིམ་པ་སྐྱེས་བུ་གསུམ་གྱི་མན་ངག་གི་ཁྲིད་ཡིག་བདུད་རྩིའི་ཉིང་ཁུ། ཕུང་པོ་ལྔའི་རྣམ་
གཞག་ཆོས་མངོན་པའི་སྙིང་པོ་བསྡུས་པ། སྡིག་སྒྲིབ་ཀུན་འཛོམས། ཐེག་པ་ཆེན་པོའི་བློ་སྦྱོང་དོན་བདུན་གྱི་
ཁྲིད་ཡིག ཀུན་རིག་རྣམ་པར་སྣང་མཛད་ཀྱི་ཆོ་ག་ཤིན་ཏུ་བསྡུས་པ། ཅོ་ནེ་དགོན་གྱི་གཙུག་ལག་ཁང་རྣམས་སུ་
བཞུགས་པའི་རྟེན་གྱི་དཀར་ཆག་དད་པའི་སྣང་བརྙན་འབུམ་ཕྲག་འཆར་བའི་རྫིང་བུ། འཇིགས་བྱེད་དཔའ་བོ་
གཅིག་པའི་སྒྲུབ་ཐབས་བདུད་དཔུང་ཀུན་འཇོམས། སེར་སྨད་ཐོས་བསམ་གླིང་གི་ཐུན་མོང་མ་ཡིན་པའི་སྲུང་མ་
བསྟན་སྲུང་དམ་ཅན་ཐ་འོག་ཆོས་ཀྱི་རྒྱལ་པོའི་གཤེགས་གཏོར་དང་གསེར་སྐྱེམས་འབུམ་ཚུལ། ཐ་འོག་ཆོས་རྒྱལ་
གྱི་གསོལ་མཆོད། ཐ་འོག་ཆོས་རྒྱལ་གྱི་བསང་མཆོད་དང་ནད་རིམ་ཀུན་སེལ། སློབ་དཔོན་བཤད་སྒྲུབ་མཚན་
ཅན་གྱི་རྣམ་ཐར་རྒྱུ་སྐར་རྣམ་པར་རྩེ་པ་སོགས་རྙེད་ཡོད་པ་རྣམས་ད་རེ་གསར་བསྒྲིགས་བྱས་པའི་སྐབས་སུ་ཐོར་
བུ་རུ་ལོགས་སུ་མ་བཀོད་པས་གསུམ་འབུམ་ནང་དུ་བཅུག་ཡོད་དོ། །
གསུང་འབུམ་འདིའི་པར་སྐྲུན་ལ་བདག་གིས་ཀན་སུའུ་མི་རིགས་དཔེ་སྐྲུན་ཁང་གི་རྩོམ་སྒྲིག་པ་གཙོ་བོ་
གཞོན་པ་རྟ་མགྲིན་འཚོ་དང་ཀན་སུའུ་བོད་རིག་གནས་ཞིབ་འཇུག་ཁང་གི་སྐལ་བཟང་ཐོགས་མེད་ལ་ལས་བཅོལ་
ཏེ་རྒྱུ་སྦྱོར་ནས་སྒྲིག་མགོ་རྩོམ། པར་གཞི་མི་གསལ་བ་རྣམས་ཆད་ལྷག་དག་བཅོས་བྱ་དགོས་པས་དཀའ་ངལ་ལ་
མི་འཛེམས་པར་གློག་ཀླད་དུ་ནང་འདྲེན་མཛད།
ཡང་དཔེ་དེབ་ཚགས་ནས་ཞུས་དག་ཡང་ཡང་བྱ་དགོས་པར་བསམ་སྟེ་དེའི་ཆེད་དུ་སེར་སྨད་ཆོས་མཛད་
ཀྱི་བླ་བྲང་ཕྱག་མཛོད་ཚུལ་ཁྲིམས་རྒྱ་མཚོ། ཅོ་ནེ་ཁྲི་ཟུར་འཇིགས་མེད་ཤེས་རབ་གཙོས་པའི་སེར་སྨད་གཞུང་པ་
འཇིགས་མེད་རྒྱ་མཚོ། སྦྱིན་པ་རྒྱ་མཚོ། བསྟན་པ་རྒྱ་མཚོ། ངག་དབང་དཔལ་ལྡན། ཡེ་ཤེས་ཆོས་འཕེལ།

ཅོ་ནེ་མཚན་ཉིད་གྲྭ་ཚང་གི་འཆད་ཉན་བློ་བཟང་དཔལ་འབྱོར། ས་རིས་གྲྭ་ཚང་གི་རྒན་ཟུར་བློ་བཟང་རྒྱ་མཚོ་
སོགས་རྣམ་པས་རྒྱལ་ས་པེ་ཅིན་དུ་ཕེབས་ནས་ཟླ་གཅིག་ལྷག་རིང་ལ་འབད་བརྩོན་ཞུས་དག་ཐེངས་གཉིས་མཛད་
ལ། དེ་ལྟར་མཛད་ན་ཡང་། དཔེ་གཞི་མི་གསལ་བའི་རྐྱེན་གྱིས་དང་། གཞུང་འདི་ལ་སློབ་གཉེར་ཆེར་མ་བྱས་
པའི་སྐྱོན་ཆེན་པོས་ད་དུང་ཡང་འདི་ལ་ཡིག་ལོག་དང་། ཆད་ལྷག་སོགས་མི་ཉུང་བ་མཆིས། གཟིགས་པ་པོ་བློ་
ལྡན་དག་གི་དྲུང་བཟོད་པར་གསོལ་ལོ། །
འདིར་རྩོམ་སྒྲིག་འགན་ཁུར་བ་དང་ལས་འཛིན་རྩོམ་སྒྲིག་པ་མི་སྣ་རྣམ་པ་ཚོ་དང་། ཞུས་དག་འགན་ཁུར་
བ་དང་ཞུས་དག་པ་རྣམ་པས་དཀའ་སྤྱོད་འབད་རྩོལ་ཡུན་རིང་བྱས་པ་ལ་སྙིང་ནས་ཐུགས་རྗེ་ཆེ་ཞུ།
པར་སྐྲུན་གྱི་རྒྱུ་སྦྱོར་ཡོན་བདག ཀཱང་ཀྲོའུ་སློབ་མ་ལིང་ལེ་ཏཱ། ཧྲང་ཧེའི་སློབ་མ་ངག་དབང་འཕྲིན་ལས་
ཧྲིན་ཀྲིན་སློབ་མ་ངག་དབང་མཆོག་སྦྱིན། རྣམས་ཀྱིས་གསུང་འབུམ་འདི་པར་སྐྲུན་གྱི་ཡོན་དུ་རྒྱུ་སྦྱོར་རོགས་
རམ་གནང་བ་རྣམས་ལ་ཡང་ཐུགས་རྗེ་ཆེ་ཞུ་བ་ཡིན་ལགས།
ཆོས་མཛད་ངག་དབང་བཟོད་པ་རྒྱ་མཚོ་ནས།
༢༠༠༧ལོའི་ཟླ་༡ཚེས་༨ ཉིན།

དཀར་ཆག
དམིགས་བརྩེ་མའི་ཚིག་འགྲེལ་མེ་ཏོག་འཕྲེང་མཛེས་ཞེས་བྱ་བ་བཞུགས་སོ། ། ...........………… (1)
བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ་ཞེས་བྱ་བ་བཞུགས་སོ། ། ..... .. (5)
རྒྱུད་ཀྱི་རྒྱལ་པོ་མཚན་ཡང་དག་པར་བརྗོད་པའི་སྙིང་པོའི་དོན་འགྲེལ་གསལ་བ་བཞུགས་སོ། ། ... (45)
གསང་བདེ་འཇིགས་གསུམ་གྱི་བླ་མའི་རྣལ་འབྱོར་བཞུགས་སོ། ། ..…. .…………… (94）
བསྙེན་ཡིག་རིན་ཆེན་ཕྲེང་མཛེས་ཞེས་བྱ་བ་བཞུགས་སོ། ། .. …………...……….....…......……...... (108)
ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ་ཞེས་བྱ་བ་བཞུགས་སོ། ། ........…………….…………. (120)
དྲིལ་བུ་ལྷ་ལྔའི་བླ་བརྒྱུད་སྨོན་ལམ་ཤིས་བརྗོད་མདོར་བསྡུས་སོ། ། .. ….. .…….…..……… (134)
ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་དགེས་བདེ་བའི་ལམ་ཞེས་བྱ་བ་བཞུགས་སོ། །
..….....…... (136)
ངག་སོང་སྦྱོང་པའི་ཐབས་འཇུག་ངོགས་བདེ་བའི་ལམ་ཞེས་བྱ་བ་བཞུགས་སོ། ། ...………………………… (190)
ཚེ་ཆོག་འཆི་མེད་དཔལ་སྟེར་ཞེས་བྱ་བ་བཞུགས་སོ། ། ..…… . 
(194)
ཚེ་རིལ་བསྒྲུབ་པ་དང་ཚེ་དབང་བསྐུར་ཚུལ་འཆི་མེད་དཔལ་སྟེར་བཞུགས་སོ། ། ...………………………… (225)
ཚེ་རིལ་བསྒྲུབ་ཚུལ་འཆི་མེད་དཔལ་སྦྱིན་བཞུགས་སོ། ། .....…....... . (233)
ལས་སྒྲིབ་སྦྱོང་བའི་ཐབས་མཆོག་རྡོ་རྗེ་སེམས་དཔའི་བུམ་སྒྲུབ་བཞུགས་སོ། ༈.....……..…...…….. (236)
སྐྱབས་འགྲོའི་ཁྲིད་ཡིག་མདོར་བསྡུས་གསལ་བ་བཞུགས་སོ། ། ...…..…… ( 241)
སྐྲ་ཆོག་སྡིག་སྒྲིབ་ཀུན་འཇོམས་ཞེས་བྱ་བ་བཞུགས་སོ། ། །•， • བ .•.E
 .E ，. 。-. 。 - -， - - ， 。 。。
 (253)
འཇིགས་བྱེད་ལ་གཏོར་འབུལ་བྱེད་ཚུལ་བཞུགས་སོ། ། ..………………. (258)
ཆོས་སྐྱོང་རྣམས་ཀྱི་གཏོར་འབུལ་བཞུགས་སོ། ། 
 (262)

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཟབ་ལམ་འཕོ་བའི་མན་ངག་གི་སྐོར་བཞུགས་སོ། ། ། ……..…...…... ( 267)
གཟུངས་གཞུག་འབུལ་བ་དང་རབ་གནས་བྱ་ཚུལ་མདོར་བསྡུས་འཁྱེར་བདེ་ཞེས་བྱ་བ་
བཞུགས་སོ། ། .....……….. •.…....……. (274)
དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་པའི་སྒྲུབ་ཐབས་སྐྱུང་བར་གནས་པའི་ཆོ་ག་ཕན་
བདེའི་འབྱུང་གནས་བཞུགས་སོ། ། ...……….... 
……….….…......… (279)
མདོ་ཆོག་ཡིད་བཞིན་ནོར་བུའི་ལྷན་ཐབས་རིན་ཆེན་བུམ་བཟང་ཞེས་བྱ་བ་བཞུགས་སོ། ། ...... (291)
དམིགས་བརྩེ་མའི་རིལ་སྒྲུབ་དང་འབྲེལ་བའི་ཆར་འབེབས་ཀྱི་ལས་ཚོགས་ཕན་བདེའི་འབྱུང་
གནས་ཞེས་བྱ་བ་བཞུགས་སོ། ། ....……………….. 
..………….…..…. ( 300)
དཀོན་མཆོག་གསུམ་དང་སྐྱབས་འགྲོའི་རྣམ་གཞག་གསལ་བར་བསྟན་པ་དངོས་གྲུབ་འབྱུང་
གནས་ཞེས་བྱ་བ་བཞུགས་སོ། ། ། ...…... (307)
ལས་ཀྱི་རྣམ་གཞག་གསལ་བའི་མེ་ལོང་ཞེས་བྱ་བ་བཞུགས་སོ། ། .....…….…….…….…..…….. .…… (316)
སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ་ཞེས་བྱ་བ་བཞུགས་སོ། ། .....……....…... (332)
མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས་བཞུགས་སོ། ། .....…..........…... (365)
སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་
བཤད་པའི་སྙིང་བོ་ཞེས་བྱ་བ་བཞུགས་སོ། ། ……………………………. .……….…..….…… .. (370)
ཐེག་པ་ཆེན་པོ་བློ་སྦྱོང་དོན་བདུན་གྱི་ཁྲིད་ཡིག་བཞུགས་སོ། ། ....….. .……… …... ( 387)

༄༅། ། དམིགས་བརྩེ་མའི་ཚིག་འགྲེལ་མེ་ཏོག་འཕྲེང་
མཛེས་ཞེས་བྱ་བ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། འགྲོ་ཀུན་སྒྱུ་མ་ལྟ་བུར་མཁྱེན་ནས་བདེན་པར་ཞེན་པའི་དམིགས་པ་མེད་པའི་
བརྩེ་བའི་འབྱུང་གནས་གཏེར་ཆེན་སྤྱན་རས་གཟིགས་དབང་ཕྱུག ། མཐའ་དག་ཤེས་བྱའི་གནས་ལ་རྨོངས་
པའི་དྲི་མ་མེད་པར་ཇི་བཞིན་མཁྱེན་པའི་དབང་བོར་གྱུར་པ་འཇམ་པའི་དབྱངས་དང་དབྱེར་མེད་ཅིང་། ། མ་
ལུས་ཆོས་ཀུན་གཟིགས་ལ་འགྲན་པའི་ཟླས་དབེན་གངས་ཅན་བོད་ཀྱི་མཁས་པའི་གཙུག་རྒྱན་མདོ་སྨད་ཙོང་ཁ་
ལས་འཁྲུངས་པ། ། ཟླ་མེད་བླ་མ་བློ་བཟང་གྲགས་པའི་དཔལ་ཞེས་མཚན་གསོལ་གང་དེའི་ཞབས་ལ་གསོལ་བ་
འདེབས་སོ་མཆོག་དང་ཐུན་མོང་དངོས་གྲུབ་སྩོལ། ། དེ་ལ་འདིར་རྗེ་བཙུན་ཙོང་ཁ་བ་ཆེན་པོའི་གསོལ་འདེབས་
ཀྱི་གཙོ་བོ་དང་སྙིང་པོར་གྱུར་པ་དམིགས་བརྩེ་མ་ཞེས་གྲགས་པའི་ཚིག་དོན་འཆད་པ་ལ་གཉིས། སྔོན་དུ་འགྲོ་བ་
དང་། སྐབས་ཀྱི་དོན་ནོ། ། དང་པོ་ནི། རྗེ་བླ་མ་ཉིད་ངེས་དོན་དུ་རྗེ་བཙུན་འཇམ་དབྱངས་དང་ངོ་བོ་དབྱེར་
མེད་པའི་ཕྱིར་ཡོན་ཏན་བསམ་གྱིས་མི་ཁྱབ་པ་ནི་གཞིར་བཅས་ལ། དེར་མ་ཟད་ལྷོ་བྲག་གྲུབ་ཆེན་གྱི་ཉམས་སྣང་
ལ་ལུང་བསྟན་དུ་བྱམས་པའི་སྦྲུལ་བར་བསྟན་ཅིང་། རྒྱལ་བ་དབེན་ས་བས་སྟོན་པའི་སྤྲུལ་བར་བཤད་པས་
མཐའ་གཅིག་ཏུ་ངེས་དཀའོ། ། སྐུ་ཚེ་འདི་ལའང་ཐ་མལ་བའི་དགེ་སློང་རྣམ་དག་གི་ཚུལ་བཟུང་ནས་ཐོས་བསམ་
སྒོམ་གསུམ་འཆད་རྩོད་རྩོམ་གསུམ་གྱི་མཛད་པས་ནི། འཕགས་ཡུལ་གྱི་མགོན་པོ་ཀླུ་སྒྲུབ་དང་། དཔལ་ལྡན་ཟླ་
བ་ལྟ་བུ་མ་གཏོགས། དེ་ལས་གཞན་པའི་མཁས་གྲུབ་ཐམས་ཅད་ཀྱང་ཟིལ་གྱིས་མནན་པར་གྱུར་ན། བོད་ཀྱི་
མཁས་གྲུབ་རྣམས་ལྟ་ཅི་སྨོས་པ་སོགས་རྣམ་ཐར་ལས་ཤེས་དགོས་སོ། ། དེ་ཡང་རང་བཞིན་དྲང་བོར་བརྗོད་པ་
ཡིན་གྱི། སྙན་ངག་པས་ཕུལ་བྱུང་རབ་རྟོག་གི་རྒྱུན་དུ་བྱས་པ་ལྟ་བུ་འུད་ཆེན་པོས་བརྗོད་པ་ནི་མ་ཡིན་ནོ། །
གསོལ་འདེབས་འདི་ནི། རྗེའི་གསུང་འབུམ་ཐོར་བུ་ལས། དྲི་མེད་མཁྱེན་པའི་དབང་པོ་འཇམ་དབྱངས། །
ཚད་མེད་བརྩེ་བའི་གཏེར་ཆེན་སྤྱན་རས་གཟིགས། ། གངས་ཅན་མཁས་པའི་གཙུག་རྒྱན་རེད་མདའ་བ། །
གཞོན་ནུ་བློ་གྲོས་ཞབས་ཀྱི་པད་མོར་འདུད། ། ཐར་འདོད་བུང་བ་བདག་ཀྱང་བསྐྱང་དུ་གསོལ། ། ཞེས་འབྱུང་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལ། དེ་ཉིད་རྗེས་རང་གི་བླ་མ་རྗེ་བཙུན་རེད་མདའ་བ་ལ་ཕུལ་བས། ཁོང་གིས་བསྟོད་པ་འདི་ང་ལ་མི་འོས།
ཁྱོད་ཉིད་ལ་འོས་སོ་ཞེས་གསུངས་ནས་རྗེ་བླ་མ་སླར་ཕུལ་བས། འབྲི་བའི་ཚེ་ཚད་མེད་ཅེས་པ་ནི་དམིགས་མེད་
དང་། རེད་མདའ་བའི་དོན་རྗེ་ཉིད་ལ་བསྒྱུར་བ་ཡིན་ཞེས་གསུངས་རྒྱུན་དུ་གྲགས་པ་ལྟར་རོ། ། གཉིས་པ་ལ་
གཉིས། ཚིག་དོན་དང་། དེ་ལ་མཐའ་ཅུང་ཟད་དཔྱད་པའོ། ། དང་པོ་ནི། སྙིང་རྗེ་ལ་སེམས་ ཅན་ལ་
དམིགས་པའི་སྙིང་རྗེ། ཆོས་ལ་དམིགས་པའི་སྙིང་རྗེ། དམིགས་མེད་ཀྱི་སྙིང་རྗེ་དང་གསུམ་ཡོད་པའི་དང་པོ་ནི།
དམིགས་ཡུལ་སེམས་ཅན་མི་རྟག་པ་དང་བདེན་མེད་སོགས་ཀྱི་རྣམ་པ་མ་ཤར་བར་སྡུག་བསྔལ་ལས་སྐྱོབ་འདོད་ཀྱི་
སྙིང་རྗེ་དང་། གཉིས་པ་ནི། སེམས་ཅན་མི་རྟག་པ་དང་རང་རྐྱ་ཐུབ་པའི་རྫས་ཡོད་ཀྱིས་སྟོང་བ་ལྟ་བུས་ཁྱད་
པར་དུ་བྱས་ནས་སྡུག་བསྔལ་ལས་སྐྱོབ་འདོད་ཀྱི་སྙིང་རྗེ་དང་། གསུམ་པ་ནི། སེམས་ཅན་བདེན་མེད་ཀྱི་རྣམ་པ་
ཤར་བའི་སྒོ་ནས་སྡུག་བསྔལ་ལས་སྐྱོབ་འདོད་ཀྱི་སྙིང་རྗེ་སྟེ། དེ་གསུམ་ལས་ཕྱི་མ་མཆོག་སྟེ་དེའི་དབང་དུ་བྱས་ན།
དམིགས་ཡུལ་སྡུག་བསྔལ་ཅན་གྱི་སེམས་ཅན་རང་བཞིན་གྱིས་སྟོང་བར་ངེས་པ་སྔོན་དུ་བཏང་ནས། དེ་ལྟར་
རང་བཞིན་མེད་པའི་སེམས་ཅན་འདི་རྣམས་སྡུག་བསྔལ་མཐའ་དག་ལས་བསྒྲལ་བར་བྱའོ་སྙམ་པའི་ཚུལ་གྱིས་
བདེན་འཛིན་གྱི་དམིགས་པའི་གཏད་སོ་མེད་པའི་བརྩེ་བ་སྙིང་རྗེ་ཆེན་པོའི་འབྱུང་གནས་ཡིན་པས་ན་གཏེར་ཆེན་
པོ་སྟེ། ཡོན་ཏན་དེ་དག་དང་ལྡན་པ་སྤྱན་རས་གཟིགས་དབང་ཕྱུག་དང་མཚུངས་ཤིང་། དེར་མ་ཟད། ཇི་ལྟ་
ཇི་སྙེད་ཀྱིས་བསྡུས་པའི་ཤེས་བྱ་མཐའ་དག་མངོན་སུམ་དུ་གཟིགས་པ་ལ་འཁྲུལ་བའི་དྲི་མ་ཕྲ་མོ་ཙམ་ཡང་མེད་
པར་ཇི་བཞིན་གསལ་བར་མཁྱེན་པའི་དབང་པོ་གཙོ་བོ་འཇམ་པའི་དབྱངས་དང་དབྱེར་མེད་ལ། མདོ་རྒྱུད་ཀྱི་
གཞུང་དོན་མཐའ་དག་དང་ཁྱད་པར་གངས་ཅན་འདིར་སྔོན་བྱོན་པའི་མཁས་གྲུབ་སུས་ཀྱང་རྟོགས་པར་མ་ནུས་
པའི་ཟབ་དོན་ཇི་བཞིན་དུ་གཟིགས་པས། འཛམ་གླིང་གི་མཁས་དབང་དུ་མ་དང་ཁྱད་པར་བོད་ཡུལ་གངས་
ཅན་ཁྲོད་ཀྱི་མཁས་པ་མ་ལུས་པའི་སྤྱི་བོས་འདུད་པར་བྱེད་པས་ན། དེའི་གཙུག་རྒྱན་ནོར་བུ་ལྟ་བུར་གྱུར་པའི་
ཤར་ཙོང་ཁ་བ་སྟེ་ཙོང་ཁའི་ཡུལ་དུ་འཁྲུངས་པའི་ཡུལ་མིང་སྟེ། དེ་ཡང་རི་ཙོང་ཙོང་ཡོད་པ་དང༌། ཙོང་
འདེབས་པའི་ཡུལ་དུ་ཁྲུངས་པའི་བཤད་པ་གཉིས་སོ། ། ཆོས་རྗེ་དོན་གྲུབ་རིན་ཆེན་གྱི་དྲུང་དུ་རབ་ཏུ་བྱུང་བའི་
ཚེ་མཚན་བློ་བཟང་གྲགས་པའི་དཔལ་ཞེས་གསོལ་བ་གང་དེའི་ཡོན་ཏན་ཁྱད་པར་ཅན་རྣམས་དྲན་པའི་སྒོ་ནས་
སྐུའི་དམའ་ཤོས་ཞབས་ཀྱི་པད་མོ་ལ་གུས་པས་གསོལ་བ་འདེབས་སོ། ། ཞེས་པ་ནི་དངོས་ཀྱི་དོན་ནོ། ། གཉིས་
པ་མཐའ་དཔྱད་པ་ལ། འོ་ན། རེད་མདའ་བར་ཕུལ་བའི་ཚེ་ཚད་མེད་བརྩེ་བའི་ཞེས་གསུངས་པ་དང་།
འདིར་དམིགས་མེད་ཅེས་འབྱུང་བའི་ཁྱད་པར་ཅི་ལྟར་ཞེ་ན། ཁ་ཅིག དེའི་ཚད་མེད་ཅེས་སྨོས་པ་ནི། ཚད་

༄༅། ། དམིགས་བརྩེ་མའི་ཚིག་འགྲེལ་མེ་ཏོག་འཕྲེང་མཛེས། །
མེད་བཞིའི་ནང་ཚན་གྱི་སྙིང་རྗེ་ཚད་མེད་ཡིན་ལ། འདིར་ནི་ དམིགས་མེད་ཀྱི་སྙིང་རྗེ་ཡིན་ཞེས་གསུངས།
གཞན་དག་ན་རེ་དེ་ནི། སེམས་ཅན་གྱི་གྲངས་ཚད་བཟུང་བར་མི་ནུས་པ་ལ་དམིགས་པས་ཚད་མེད་ཅེས་པ་སྟེ།
འདིར་དམིགས་མེད་ཅེས་པའི་དོན་ཀྱང་དེའོ་ཞེས་ཟེར་ཡང་། རང་ལུགས་ནི། ཚིག་དོན་གྱི་སྐབས་སུ་བཤད་པ་
བཞིན་ཡིན་ལ། འོན་ཀྱང་རྗེའི་གསུང་ཉིད་ལས་ཚད་མེད་ཅེས་འབྱུང་བ་ནི། སེམས་ཅན་ཚད་མེད་པ་ལ་
དམིགས་པའི་དོན་ཡིན་པ་ལ་ཉེའོ། ། དྲི་མེད་ནི་ཉོན་མོངས་དང་ཤེས་བྱའི་སྒྲིབ་པའི་དྲི་མ་མེད་པའི་དོན་དུ་སྤྱིར་
བཤད་དུ་རུང་ཡང་འདིར་འཁྲུལ་བ་དང་རྨོངས་པའི་དྲི་མ་མེད་པ་ལ་འཆད་པ་སྐབས་སུ་བབ་པར་སྣང་ངོ༌། །
ཡང་འདིར་རྗེ་ལ་བསྟོད་པའི་སྐབས་སུ་སྤྱན་རས་གཟིགས་དང་འཇམ་དབྱངས་ལ་བསྟོད་པ་ལྟ་བུ་བྱུང་བ་ནི་མ་
འབྲེལ་ལོ་སྙམ་ན། སྐྱོན་མེད་དེ། དེའི་དོན་ནི་སྔར་བཞིན་ཡིན་པར་མ་ཟད། གསོལ་འདེབས་འདི་ནི་སྤྱན་རས་
གཟིགས་འཇམ་དབྱངས་རྗེ་བླ་མ་གསུམ་གྱི་ཐུན་མོང་བའི་གསོལ་འདེབས་སུ་བྱས་ན་ནང་མི་འགལ་ལ། ཚིག་
རྐང་གཉིས་པ་དང་གསུམ་པས་ཤུགས་ལ་ནུས་པ་ཕྱག་རྡོར་དང་འདྲ་བར་བསྟན་ཞེས་བཤད་པ་ལྟར་ན། རྗེ་བླ་མ་
ཉིད་རིགས་གསུམ་མགོན་པོ་དང་དབྱེར་མ་མཆིས་པའི་སྒོ་ནས་བསྟོད་པ་དང༌། སྤྱན་རས་གཟིགས་ནི་སྙིགས་
མའི་འགྲོ་བ་སྤྱི་དང་ཁྱད་པར་བོད་ཁམས་ལ་ཆོས་སྲིད་གཉིས་ཀྱི་སྒོ་ནས་ལྷག་པར་བཀའ་དྲིན་ཆེ་བ་དང་། འཇམ་
པའི་དབྱངས་ནི་སེམས་ཅན་སྤྱི་དང་བོད་ཁམས་ལ་ཆོས་ཀྱི་བཀའ་དྲིན་ལྷག་པར་ཆེ་ཞིང་། སྤྱན་རས་གཟིགས་ཀྱི་
མཚན་བརྗོད་ན་ཕན་ཡོན་ཤིན་ཏུ་ཆེ་བ་ནི། མདོ་སྡེ་ཟ་མ་ཏོག སྡོང་བོ་བཀོད་པ། སྤྱན་རས་གཟིགས་ཀྱི་རྒྱུད་
མདོ་སྡེ་པད་དཀར་སོགས་ལས་འབྱུང་ཞིང༌། འཇམ་དབྱངས་ཀྱི་མཚན་བརྗོད་ན་ཕན་ཡོན་ལྷག་པར་ཆེ་བ་ནི།
མཚན་བརྗོད་དང་། དཀོན་བརྩེགས་སོགས་ལས་བཤད་ཅིང་། དེ་ཡང་ཁོང་རྣམ་གཉིས་ཀྱི་མཚན་ནས་གུས་
པས་བརྗོད་པའི་ཕན་ཡོན་ནི། སངས་རྒྱས་འབུམ་གྱི་མཚན་བརྗོད་པ་དང་འདྲ་བར་བཤད་དེ། དགོས་པ་དེ་ལྟ་
བུར་གཟིགས་ནས་འདིར་དེ་གཉིས་ཀྱི་མཚན་སྨོས་པར་གསོལ་ལོ། ། དེས་ན་གསོལ་འདེབས་འདི་ནི་རྗེའི་གསོལ་
འདེབས་གཞན་ལས་ཁྱད་པར་དུ་འཕགས་པས་བྱིན་རླབས་འབྱུང་བའི་སྒོ་གཞན་དང་མི་འདྲའོ། ། དེའི་ཕྱིར་རྗེ་
ཉིད་ལ་གསོལ་བ་འདེབས་པས་ནི་གཙོ་བོར་འདི་ལ་ཉམས་ལེན་བྱ་ཞིང་། བསམ་པ་འཛིན་ཤེས་ན་རིགས་གསུམ་
མགོན་པོ་ལའང་གསོལ་འདེབས་ཀྱི་གོ་ཆོད་པ་སྔར་སྨོས་པ་དེས་འགྲུབ་པ་ཡིན་ནོ། ། སྨྲས་པ། ཡེ་ཤེས་རང་
གཟུགས་བརྟན་པའི་འཁོར་ལོ་ཉིད། ། ཟུར་ཕུད་དོར་ནས་གངས་ཅན་འཛིན་མ་འདིར། ། ངུར་སྨྲིག་ཟོལ་ལ་
བརྟེན་ནས་ཐུབ་བསྟན་གྱི། ། ཤིང་རྟའི་སྲོལ་འབྱེད་རྗེ་བཙུན་བླ་མ་རྒྱལ། ། གང་དེའི་གསོལ་འདེབས་ཡིད་
བཞིན་ནོར་བུ་མཆོག ། ཚིག་འགྲེལ་རྒྱལ་མཚན་རྩེ་མོར་བཏེགས་ཟིན་གྱི། ། ལེགས་བཤད་འདོད་དགུ་དོན་

༄༅། ། རྗེ་བཙུན་གྲུགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉེར་བློ་ལྡན་དག ། མཆོད་སྦྱིན་ཆེད་དུ་དགའ་བས་ད་འདུས་ཤིག། དེ་ལས་ཐོབ་པའི་རྣམ་དཀར་དགེ་བའི་
རྩ། ། ཅུང་ཟད་མཆིས་པ་དེ་ཡང་ཚེ་རབས་ཀུན། ། རྒྱལ་བའི་ལུང་རྟོགས་བསྟན་པ་མ་ལུས་དང་། ། ཡབ་རྗེ་བླ་
མའི་དམ་ཆོས་འཛིན་ཕྱིར་བསྔོ། ། ཞེས་དམིགས་བརྩེ་མའི་ཚིག་འགྲེལ་མེ་ཏོག་འཕྲེང་མཛེས་ཞེས་བྱ་བ་འདི་ནི།
རང་གི་སློབ་མ་འགའ་ཞིག་གིས་བསྐུལ་བས་རྐྱེན་བྱས་ཏེ། ཤཱཀྱའི་དགེ་སློང་བཤད་སྒྲུབ་མིང་ཅན་རང་ཉིད་ཀྱིས་
ཀྱང་དད་པས་སྦྱར་བའོ། ། མངྒ་ལཾ། །

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་
བའི་སྒྲོན་མེ་ཞེས་བྱ་བ་བཞུགས་སོ། །
བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ་ཞེས་བྱ་བ། བླ་མ་དང་མགོན་པོ་འཇམ་
པའི་དབྱངས་ཀྱི་ཞབས་ལ་དུས་ཐམས་ཅད་དུ་ཕྱག་འཚལ་ལོ། ། མཁའ་ལྟར་ཁྱབ་པའི་ཆོས་སྐུའི་དབྱིངས་ལས་
ལོངས་སྐུའི་ཉིན་བྱེད་མངོན་པར་འཕྲོ། ། སྣ་ཚོགས་གྲངས་མེད་འགྲོ་བློའི་རྫིང་བུར་སྤྲུལ་སྐུའི་སྣང་བརྙན་ཅི་ཡང་
འཆར། ། དཀྱིལ་འཁོར་བྱེ་བའི་གསེར་རེ་ཀུན་ལ་སྤངས་དང་རྟོགས་པས་མངའ་བསྒྱུར་བ། ། རིགས་ཀུན་ཁྱབ་
བདག་དང་པོའི་མགོན་དེ་སྲིད་མཚོ་ཚེ་འདིའི་གཏན་གྱི་སྐྱབས། བློ་ཆེན་རྒྱལ་བའི་ཡེ་ཤེས་ཕུང་བོ་ཀུན། །
མཁས་བཙུན་བཟང་པོའི་རྣམ་པར་རོལ་བ་ཡིས། ། དམ་ཆོས་འཛིན་པའི་གྲགས་དཀར་ཆེར་སྒྲོགས་པ། ། རྒྱལ་
ཚབ་བླ་མ་མཆོག་ཁྱོད་རྟག་ཏུ་བསྔགས། ། མགོན་དེའི་སྲས་ཀྱི་ཐུ་བོ་དགེ་ལེགས་དཔལ། ། བློ་བཟང་བསྟན་
པའི་ཆོས་ཀྱི་རྒྱལ་མཚན་མཆོག། འཛམ་གླིང་ཐུབ་བསྟན་མཛེས་པའི་རྒྱུན་གྱུར་བ། ། བྱང་ཆུབ་བར་དུ་འབྲལ་
མེད་གཙུག་གིས་བསྟེན། ། རྒྱལ་བ་སྲས་བཅས་ཀུན་གྱིས་མགྲིན་གཅིག་མཐའ་ཡས་མདོ་རྒྱུད་དུ་མ་རུ། ། ཡང་
ཡང་ལེགས་པར་ནན་གྱིས་བཀའ་སྩལ་འདི་ཕྱིའི་ལེགས་ཚོགས་ཀུན་གྱི་གཞི། ། ཚད་ལྡན་བླ་མ་བསམ་དང་སྦྱོར་
བས་ཚུལ་བཞིན་བསྟེན་པར་གསུངས་པའི་དོན། ། བླ་མ་མཆོད་པའི་ཆོ་གའི་ཚིག་དོན་མདོར་བསྡུས་བདག་གིས་
བཤད་པར་བྱ། ། དེ་ལ་འདིར་ངེས་པ་དོན་གྱི་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་དཔལ་བཟང་
པོས་མཛད་པའི་བླ་མ་མཆོད་པའི་ཆོ་ག་ནི། གང་བཤད་པར་བྱ་བའི་ཆོས་སོ། ། འདི་ལ་གསུམ། ཀླད་ཀྱི་དོན།
གཞུང་གི་དོན། མཇུག་གི་དོན་ནོ། ། དང་པོ་ལ་གཉིས། མཚན་བཤད་པ་དང་། འགྱུར་ཕྱག་བཤད་པའོ༔ །
དང་པོ་ནི། ཆོ་ག་འདི་རྒྱ་གཞུང་དངོས་མིན་ཡང་རྒྱ་གར་ན་སྐད་རིགས་བཞི་ཡོད་པའི་ལེགས་སྦྱར་གྱི་སྐད་དུ་བྱས་
ན་འདིའི་མཚན་ལ། གུ་རུ་པཱུ་ཛསྱ་ཀ་ལྤ་ནཱ་མ་ཞེས་བྱ་ཞིང་། དེ་ཉིད་བོད་སྐད་དུ་བསྒྱུར་ན། བླ་མ་མཆོད་པའི་
ཆོ་ག་ཞེས་བྱ་བར་འགྱུར་ཏེ། ། གུ་རུ་ནི་བླ་མ། པཱུ་ཛ་སྱ་ནི་མཆོད་པའི། ། ཀ་ལྤ་ནི་ཆོ་ག ནཱ་མ་ནི་ཞེས་བྱ་བར་
འགྱུར་བའི་ཕྱིར་རོ། ། གཉིས་པ་འགྱུར་ཕྱག་ནི། མདོ་སྔགས་ཀྱི་ཆོས་བསྟན་པའི་བཀའ་དྲིན་དང་མཉམ་པ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཞན་མེད་པའི་བླ་མ་སྟེ་གོང་མ་འམ་ལྟག་མ་དམ་པ་སྟེ་མཆོག་རྣམས་ཀྱི་ཞབས་ལ་ཕྱག་འཚལ་ཞིང་སྐྱབས་སུ་
མཆིའོ། ། ཐུགས་བརྩེ་བ་ཆེན་པོས་དུས་ཐམས་ཅད་དང་། གནས་སྐབས་ཐམས་ཅད་དུ་རྗེས་སུ་བཟུང་དུ་
གསོལ། ཞེས་སྦྱར་རོ། ། འདི་ནི་གཞུང་གཞན་ནས་འབྱུང་བའི་འགྱུར་ཕྱག་དང་བསྟུན་པའོ། ། གཉིས་པ་
གཞུང་དོན་བཤད་པ་ལ་གསུམ། བཤད་པ་ལ་འཇུག་པའི་ཡན་ལག བཤད་པ་ཉིད་ཉེ་བར་འགོད་པ། བཤད་
པ་མཐར་ཕྱིན་པའི་བྱ་བ་བསྟན་པའོ། ། དང་པོ་ལ་གཉིས། མཆོད་པར་བརྗོད་པ་དང་། རྩོམ་པར་དམ་བཅའ་
པའོ། ། དང་པོ་ནི། གང་ལ་བརྟེན་ན། ཞེས་པ་ནས། གུས་བཏུད་ཅེས་པའི་བར་གསུངས། ངག་དོན་ནི།
བདག་གིས་བཏུད་དོ། ། གང་ལ་བཏུད་ཅེ་ན། རྡོ་རྗེ་ཅན་དེ་རྡོ་རྗེ་འཆང་དང་འདྲ་བའི་བླ་མའི་ཞབས་ཀྱི་པདྨོར་
ཏེ་ཞབས་ཉིད་པདྨར་བཀོད་པ་དེ་ལའོ། ། ཚུལ་ནི། སྒོ་གསུམ་གུས་པས་འདུད་དོ། ། དེ་ལ་བཏུད་ཅིང་བརྟེན་
པས་ཡོན་ཏན་ཅི་ཞིག་འབྱུང་བ་ནི། རྡོ་རྗེ་འཆང་དང་མཚུངས་པའི་བླ་མ་གང་ཡིན་པ་དེ་ལ་བཏུད་ཅིང་བརྟེན་ན།
གང་ཟག་ཁྱད་པར་ཅན་གྱི་སློབ་མ་ལ་ཆོས་སྐུ། སྤྲུལ་སྐུ་སྟེ་སྐུ་གསུམ་བདེ་བ་ཆེན་པོ་དེ་ཉིད། གྲུབ་པ་བརྒྱད་དང་།
ཞི་རྒྱུས་སོགས་ཐུན་མོང་གི་དངོས་གྲུབ་དང་བཅས་པ་དུས་སྐད་ཅིག་སྟེ་སྙིགས་མའི་ཚེ་ཐུང་གཅིག་ལ་སྩོལ་བར་
མཛད་པ་ཡིན་ནོ། ། སྩོལ་ཚུལ་ནི། ཡིད་བཞིན་གྱི་ནོར་བུ་ལ་གསོལ་བ་བཏབ་པས་དགོས་འདོད་འབྱུང་བ་དེ་
བཞིན་དུ། དེ་དང་འདྲ་བའི་བླ་མ་ཡང་བསྟེན་ཅིང་མཆོད་ན། ཡིད་ལ་འདོད་དགུའི་མཆོག་སྩོལ་བ་སྟེ་ཅི་འདོད་
པའི་དངོས་གྲུབ་སྟེར་རོ། ། དགུ་ནི་མང་ཚིག་གོ། འདི་ནི་གཟུགས་ཅན་གྱི་རྒྱུན་ཡིན་མོད། གོ་སླ་བའི་ཕྱིར་དཔེ་
རྒྱན་དུ་བཤད་པ། འདིས་མཚོན་དེ་གཞན་ཡང་དེ་ལྟར་ཅི་རིགས་པ་བྱའོ། ། གཉིས་པ་རྩོམ་པར་དམ་བཅའ་བ་
ནི། བཏུད་ནས་ཅི་ཞིག་བྱེད་ཅེ་ན། སྐལ་བཟང་སློབ་མའི། ཞེས་པ་ནས། མགུལ་རྒྱན་སྤེལ། ། ཞེས་པའི་
བར་གསུངས་ཏེ། དོན་ནི། སློབ་མ་བློ་གྲོས་དང་ལྡན་པ་རྣམས་མཛེས་པར་བྱེད་པའི་མེ་ཏོག་གི། ཕྲེང་བ་ལྟ་
བུར་མཛེས་པར་བྱེད་པའི་མགུལ་རྒྱུན་ཞིག་སྤེལ་བ་སྟེ་བརྩམས་པར་བྱའོ། ། འོ་ན་སློབ་མ་རྣམས་ཀྱི་རྒྱུན་དུ་ཇི་ལྟར་
འགྲོ་ཞེ་ན། ཆོས་ཀྱི་སྐལ་བ་བཟང་བོ་དང་ལྡན་པའི་སློབ་མ་རྣམས་ཀྱི་གནས་སྐབས་ཕན་པ་དང་མཐར་ཐུག་བདེ་
བ་མ་ལུས་བསྒྲུབ་པར་བྱེད་ནུས་པའི་ཐབས་ཀྱི་མཆོག་དེ་དང་འདྲ་བ་གཞན་མེད་པས་ན། གཉིས་པ་དང་བྲལ་བ་
སྟེ་དེ་ཉིད་ཀྱིས་སོ། ། དེ་ཡང་རང་བློས་སྦྱར་བ་ཙམ་མ་ཡིན་ཏེ། རྒྱལ་བས་གསུངས་པའི་མདོ་དང༌། རྒྱུད་སྡེ་
རྣམས་དང་། འཕགས་བོད་ཀྱི་མཁས་གྲུབ་དུ་མའི་མན་ངག་སྣ་ཚོགས་ཀྱི་བད་ཚལ་ལས་འོངས་པ་སྟེ་དེ་དག་ལ་
བརྟེན་ནས་རྩོམ་པའི་ཕྱིར་ཞེས་སོ། ། གཉིས་པ་བཤད་པ་ཉིད་ཉེ་བར་དགོད་པ་ལ་གཉིས། བླ་མ་བསྟེན་དགོས་
པའི་རྒྱུ་མཚན་ལུང་གིས་བསྒྲུབས་པ་དང་། བསྟེན་ཐབས་ཀྱི་ཆོ་གའི་ཁྱད་པར་བཤད་པའོ། ། དང་པོ་ནི། དེ་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
ཡང་ཐར་འདོད་རྣམས་ཀྱི་ཕུན་སུམ་ཚོགས་པ་ཐམས་ཅད་ཀྱི་གཞི་རྟེན།ཞེས་པ་ནས།རྡོ་རྗེ་སློབ་དཔོན་དེ་བས་ལྷག།
ཅེས་གསུངས་སོ། ། ཞེས་པའི་བར་གསུངས།དེ་དག་གི་དོན་གོ་སླ་བ་དང་། ཚིག་མང་དུ་དོགས་པས་འདིར་མ་
བཤད་དོ། ། གཉིས་པ་བསྟེན་ཐབས་ཀྱི་ཆོ་གའི་ཁྱད་པར་བཤད་པ་ལ་གཉིས། མཚམས་སྦྱར་བ་དང་། ཆོ་ག་
དངོས་བཤད་པའོ། ། དང་པོ་ནི། བླ་མ་བསྟེན་དགོས་པའི་རྒྱུ་མཚན་ལུང་གིས་འགྲུབ་པ་དེ་ལྟར་ན། མདོ་
སྔགས་ཀྱི་ལམ་གྱི་གནད་ཚང་བའི་བླ་མའི་རྣལ་འབྱོར་ཏེ་སྒྲུབ་ཐབས་བསྒོམ་པ་ནི། དལ་འབྱོར་ལ་སྙིང་པོ་ལེན་པའི་
ཐབས་མཆོག་ཏུ་གྱུར་བ་ཡིན་པས་འོག་ཏུ་འཆད་པའི་ཆོ་ག་འདི་ལྟར་ཉམས་སུ་བླང་བར་བྱའོ། ། ཞེས་སོ། །
གཉིས་པ་ཆོ་ག་དངོས་བཤད་པ་ལ་གསུམ། སྦྱོར་བ་དང་། དངོས་གཞི་དང་། མཇུག་ཏུ་ཇི་ལྟར་བྱ་བའི་རིམ་
པའོ། །དང་པོ་ལ་གཉིས། ཀུན་སློང་འཆོས་པ་དང་། སྦྱོར་བ་དངོས་སོ། ། དང་པོ་ནི། གནས་གང་བབས་
སུ། བླ་མའི་བྲིས་འབུར་གྱི་སྐུ་ལེགས་པར་བཤམས། མཆོད་པ་ཅི་ནུས་སུ་བཀོད་པ་མཛེས་པར་བྱས་ཏེ། གཞན་
གྱི་གཡམ་ལ་བརྒྱུགས་པའི་ཁ་ཕྱིར་བལྟས་དང་། ཚེ་འདི་ཙམ་གྱི་ཆེད་དུ་མ་ཡིན་པར་སངས་རྒྱས་ཐོབ་པའི་ཕྱིར་
དགེ་སེམས་ཁྱད་པར་ཅན་གྱི་ངང་ནས་ཉམས་སུ་ལེན་པར་བྱའོ། ། གཉིས་པ་སྦྱོར་བ་དངོས་ལ་གཉིས། སྐྱབས་
འགྲོ་སོགས་བྱ་བ་དང་། སྣོད་བཅུད་སོགས་སྦྱངས་ཏེ་བྱིན་གྱིས་བརླབ་པའོ། ། དང་པོ་ནི། རང་ཉིད་འཁོར་བ་
དང་ངན་སོང་གི་འཇིགས་པ་ལས་སྐྱོབ་པའི་ཕྱིར་དུ་དཀོན་མཆོག་གསུམ་ལ་སྐྱབས་སུ་འགྲོ་བ་དང་། མ་སེམས་
ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ་སྙམ་པའི་སེམས་བསྐྱེད་པ་དང་། སེམས་ཅན་
ཐམས་ཅད་བདེ་བ་དང་ལྡན་པར་གྱུར་ཅིག་སྙམ་པའི་བྱམས་པ་ཚན་མེད་དང་། སྡུག་བསྔལ་དང་བྲལ་བར་གྱུར་
ཅིག་སྙམ་པའི་སྙིང་རྗེ་ཚན་མེད་དང་། བདེ་བ་དང་མི་འབྲལ་བར་གྱུར་ཅིག་སྙམ་པའི་དགའ་བ་ཚད་མེད་དང་།
ཉེ་རིང་གཉིས་དང་བྲལ་བར་གྱུར་ཅིག་སྙམ་པའི་བཏང་སྙོམས་ཚད་མེད་དེ་ཚད་མེད་བཞི་བསྒོམ་པར་བྱ་བ་སྔོན་དུ་
བཏང་བ་རྒྱས་བསྡུས་རང་གིས་སྐབས་དང་བསྟུན་པ་དང་། བསྡུ་ན་སངས་རྒྱས་ཆོས་ཚོགས་མས་སྐྱབས་འགྲོ་
སེམས་བསྐྱེད། སེམས་ཅན་ཐམས་ཅད་བདེ་བ་དང་ཞེས་སོགས་ཀྱིས་ཚད་མེད་བཞི་བྱའོ། ། གཉིས་པ་སྣོད་
བཅུད་སོགས་སྦྱངས་ཏེ་ཕྱིན་གྱིས་བརླབ་པ་ལ་གཉིས། སྔོན་དུ་ལྷའི་རྣལ་འབྱོར་བསྒོམ་དགོས་པར་བསྟན་པ་
དང་། སྣོད་བཅུད་སོགས་བྱིན་གྱིས་བརླབ་པ་དངོས་སོ། ། དང་པོ་ནི། སྐབས་འདིར་སྔོན་དུ་ལྷའི་རྣལ་འབྱོར་
བསྒོམ་དགོས་པ་ཡིན་ཏེ། བདག་ཉིད་གསང་བདེ་འཇིགས་གསུམ་སོགས་རྣལ་འབྱོར་བླ་མེད་ཀྱི་ལྷག་པའི་ལྷ་གང་
རུང་གི་ང་རྒྱལ་དང་ལྡན་པས་སྣོད་བཅུད་སོགས་ཀྱི་ཐ་མལ་གྱི་སྣང་ཞེན་དང་། ནང་མཆོད་སོགས་ཀྱི་བགེགས་
བསལ་ཏེ་བྱིན་གྱིས་བརླབ་པར་བྱ་དགོས་པའི་ཕྱིར་རོ། ། འདི་ལའང་བདག་བསྐྱེད་རྒྱས་པ་བསྒོམས་པའི་འཇུག་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གམ། སྐད་ཅིག་གིས་ལྷའི་སྐུར་བསྐྱེད་པ་གང་རུང་གིས་ཆོག་ལ། ད་ལྟ་ནི་བདེ་ཆེན་ངང་ནས་ཞེས་སོགས་ཀྱི་སྒོ་
ནས་བྱེད་པ་མང་ངོ་། ། འདིར་བླ་མེད་ཀྱི་ལུགས་ཡིན་པས་རྒྱུད་སྡེ་འོག་མ་གསུམ་གྱི་ལྷའི་རྣལ་འབྱོར་ལ་བརྟེན་
ནས་མི་རུང་བར་སེམས་སོ། ། གཉིས་པ་སྣོད་བཅུད་སོགས་བྱིན་གྱིས་བརླབ་པ་ལ་གཉིས། སྣོད་བཅུད་བྱིན་
གྱིས་བརླབ་པ་དང་། ནང་མཆོད་སོགས་བྱིན་གྱིས་བརླབ་པའོ། ། དང་པོ་ནི། རང་ལྷའི་རྣལ་འབྱོར་རྒྱས་
བསྡུས་གང་རུང་དང་ལྡན་པའི་སྐུ་ལས་འོད་ཟེར་འཕྲོས། སྣོད་བཅུད་ཐམས་ཅད་ཕྱི་མ་དག་པའི་ཉེས་སྐྱོན་ཐ་
མལ་གྱི་སྣང་ཞེན་དང་མི་གཙང་བ་བགེགས་དང་བཅས་པ་རྣམས་སྦྱང་སྟེ་སྣོད་ཀྱི་འཇིག་རྟེན་ཐམས་ཅད་གཞལ་
ཡས་ཁང་དང༌། བཅུད་ཀྱི་སེམས་ཅན་ཐམས་ཅད་ལྷ་དང་ལྷ་མོའི་རང་བཞིན་གྱི་དག་པར་འབྱམས་ཀླས་པ་ཞིག་
ཏུ་གྱུར་བ་སྟེ་དག་པ་ཁོ་ནར་གྱུར་བར་བསམ་པའོ། ། གཉིས་པ་ནང་མཆོད་སོགས་བྱིན་གྱིས་བརླབ་པ་ནི། ནང་
མཆོད་དང་ཆོས་རྫས་གཞན་རྣམས་རྣལ་འབྱོར་བླ་མེད་ཀྱི་ཆོ་ག་གང་ཡང་རུང་བ་ནས་བྱུང་བ་ལྟར་བྱིན་བརླབ་རྒྱས་
པར་བྱ་བའམ། གལ་ཏེ་དེ་ལྟར་མི་བྱེད་པར་འདོར་བསྡུ་ན་མཆོད་རྫས་རྣམས་ཀྱི་སྟེང་དུ་སྐུ་གསུང་ཐུགས་ཀྱི་སྙིང་
པོ་ཡི་གེ་གསུམ་གསལ་བཏབ་སྟེ། ཨོཾ་ཨཱཿཧཱུཾ། ལན་གསུམ་བརྗོད་པ་ན། དེའི་ནུས་པས་མཆོད་རྫས་རྣམས་ངོ་བོ་
བདེ་སྟོང་དབྱེར་མེད་ཀྱི་ཡེ་ཤེས་ཡིན་པ་ལ། རྣམ་པ་ནང་མཆོད་དང་མཆོད་རྫས་རང་རང་སོ་སོའི་རྣམ་པ་ཅན་དུ་
སྣང་ཞིང་། ནུས་པ་འམ་བྱེད་ལས་ནི། མིག་གི་དབང་བོ་ནས་ཡིད་ཀྱི་དབང་བོའི་བར་དབང་བོ་དྲུག་གི་སྤྱོད་ཡུལ་
དུ་བདེ་སྟོང་གི་ཡེ་ཤེས་ཁྱད་པར་ཅན་བསྐྱེད་པས། རྒྱ་ཁྱོན་ནི་ས་དང་བར་སྣང་ནམ་མཁའི་ཁྱོན་ཐམས་ཅད་ཡོངས་
སུ་ཁྱབ་པའི་འོག་ནས་འབྱུང་བ་ལྟར་ཕྱི་ནང་གསང་བའི་མཆོད་སྤྲིན་དམ་རྫས་སྤྱན་གཟིགས་བསམ་གྱིས་མི་ཁྱབ་
པས་གང་བར་གྱུར་བར་བསམ་ལ་བྱིན་གྱིས་བརླབ་པའོ། ། གཉིས་པ་དངོས་གཞི་ནི་ཚིགས་ལྷུགས་ལས་ཚིགས་སུ་
བཅད་པའི་སྒོ་ནས་བརྗོད་ན། འཇུག་པ་བདེ་བས་ཡིད་གཞན་དུ་མ་ཡེངས་པར་འདི་ལྟར་འདོན་ཞིང་། དེའི་དོན་
བསྒོམས་ལ་ཉམས་སུ་བླང་བར་བྱའོ། ། ཞེས་མཚམས་སྦྱར་གྱི་སྒོ་ནས་བསྟན་པས། འདི་འཆད་པ་ལ་གསུམ།
མཆོད་ཡུལ་བླ་མ་བཤད་པ། གསོལ་བ་འདེབས་པ། བྱིན་རླབས་ཞུ་བ་སོགས་བཤད་པའོ། ། དང་པོ་ལ་མཆོད་
ཡུལ་བླ་མ་བསྒོམ་ཚུལ་དང་། དེ་ལ་མཆོད་པ་ཇི་ལྟར་བྱ་བའི་རིམ་པ་དང་གཉིས། དང་པོ་ལ་གཉིས། གནས་
གང་དུ་བསྒོམ་པ། བསྒོམ་པའི་ཚུལ་དངོས་སོ། ། དང་པོ་ནི། སྤྱིར་བླ་མ་བསྒོམ་ཚུལ་ལ་གསུམ་ཡོད་དེ། བླ་མ་
འདི་ཉིད་ཀྱིས་གསུངས་པའི་བློ་བཟང་བཞེད་པའི་སྒྲ་དབྱངས་ལས། བླ་མ་གང་དུ་བསྒོམ་པའི་གནས། ། མདུན་
དང་སྤྱི་གཙུག་སྙིང་གི་དཀྱིལ། ། ཞེས་པ་ལྟར་ཡོད་ཀྱང་། ཕྱི་མ་གཉིས་འོག་ཏུ་འཆད་ལ། སྐབས་འདིར་ནི་དང་
པོ་ལྟར་བྱ་སྟེ། དེ་ཡང་། བདེ་སྟོང་དབྱེར་མེད། ནས་ཉི་ཟླ་རྒྱས་པའི་སེང་། ། ཞེས་པའི་བར་གསུངས་ཏེ།

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
རྐང་པ་དང་པོའི་དོན་འཆད་ཚུལ་ལ་ཅུང་མི་འདྲ་བར་ཡོད་ཀྱང་འདིར་ཡུལ་ཅན་ལྷན་སྐྱེས་ཀྱི་བདེ་བ་ཆེན་པོའི་ཡེ་
ཤེས་ཀྱིས་ཡུལ་སྟོང་བ་ཉིད་མངོན་སུམ་དུ་རྟོགས་པའི་སྒོ་ནས་ཡུལ་ཡུལ་ཅན་གཉིས་གཉིས་སྣང་ཐམས་ཅད་དང་
བྲལ་ལ་ཆུ་ལ་ཆུ་ཞུགས་པ་བཞིན་དུ་ངོ་བོ་དབྱེར་མེད་དུ་སོང་བའམ། ཡང་ན་དེ་ལྟར་གྱུར་བར་མོས་ཏེ་དེའི་ངང་
ནས་རང་གི་མདུན་གྱི་ཐད་སོར་ལྷ་ལམ་སྟེ་ནམ་མཁའ་ཡངས་པར་ངོ་བོ་བདེ་སྟོང་གི་ཡེ་ཤེས་དེ་ཉིད་ཡིན་པ་ལ་རྣམ་
པ་ཀུན་ཏུ་སྟེ་ཐམས་ཅད་དུ་བཟང་ཞིང་ཁྱད་པར་དུ་འཕགས་པའི་མཆོད་སྤྲིན་གྱི་ཚོགས་དཔག་ཏུ་མེད་པ་འཁྲིགས་
པའི་དབུས་སུ་བསྒོམས་པར་བྱའོ་ཞེས་སོ། ། ཡང་ན་བྱང་ཆུབ་སེམས་དཔའ་ཀུན་ཏུ་བཟང་པོའི་མཆོད་སྤྲིན་དང་
མཚུངས་པའི་དབུས་སུ་ཞེས་སྦྱར་ཡང་རུང་། འོ་ན་གདན་གྱི་ཁྱད་པར་ཇི་འདྲ་བའི་སྟེང་དུ་སྒོམ་པར་བྱེད་ཅེ་ན།
སྔར་བཤད་པའི་མཆོད་སྤྲིན་གྱི་དབུས་དེར། ཡལ་ག ལོ་མ་མེ་ཏོག་འབྲས་བུ་རྣམས་ཀྱིས་ཡོངས་སུ་མཛེས་ཤིང་།
འདོད་དགུ་སྟེ་ཅི་འདོད་འབྱུང་འདི་དཔག་བསམ་གྱི་ཤིང་ལྗོན་པའི་རྩེ་མོར། གདོང་དངོས་དང་སྦྱར་མོ་བཞིས་
འཛིན་པ་སོགས་གདོང་གི་བྱ་བ་བྱེད་ནུས་པས་ན། གདོང་ལྔ་བ་སྟེ་སེངྒེ་བརྒྱད་ཀྱིས་བཏེགས་ཅིང་། གཟི་འོད་
འབར་བའི་རིན་ཆེན་ཏེ་རིན་པོ་ཆེ་ལས་གྲུབ་པའི་ཕུན་སུམ་ཚོགས་པའི་སྟེང་དུ། ཆུ་སྐྱེས་ཏེ་པདྨ་དང་། དེའི་སྟེང་
དུ་ཉི་མ་དང་ཟླ་བ་ཆ་ཤས་རྒྱས་པ་སྟེ་ཉ་གང་བའི་གདན་རྣམས་ཀྱི་སྟེང་དུ་སྒོམ་པར་བྱེད་པ་ཡིན་ནོ། ། ཁ་ཅིག་
གདོང་ལྔའི་དོན་སྔར་བཤད་པ་ལྟར་བྱས་ན་ཁ་ལྔ་བར་འགྱུར་གྱི། གདོང་ལྔ་བར་མི་འགྱུར་བས་སེངྒེ་སྣ་དང་མ་
བུར་ཚོས་གཉིས་དང་དཔྲལ་བ་དང་མ་མེ་སྟེ་ལྔའོ་ཞེས་པས་བརྟག གཉིས་པ་སྒོམ་ཚུལ་དངོས་བཤད་པ་ལ་
གཉིས། དམ་ཚིག་པ་བསྐྱེད་པ། ཡེ་ཤེས་པ་སྤྱན་དྲངས་ནས་བསྟིམ་པའོ། ། དང་པོ་ལ་གཉིས། གཙོ་བོ་བསྐྱེད་
པ་དང་། འཁོར་བསྐྱེད་པའི་ཚུལ་ལོ། ། དང་པོ་ལ་གཉིས། བསྒོམ་བྱའི་གཙོ་བོ་ངོས་བཟུང་བ་དང་། དེ་ཇི་
ལྟར་སྒོམ་པའི་ཚུལ་ལོ། ། དང་པོ་ནི། བཀའ་དྲིན་གསུམ་ལྡན་སོགས་རྐང་པ་གཅིག་གསུངས་ཏེ། རང་ལ་
དབང་བསྐུར། རྒྱུད་བཤད། མན་ངག་གནང་བའི་བཀའ་དྲིན་གསུམ་དང་ལྡན་པའི་རྩ་བའི་བླ་མ་སྟེ་ལེགས་
ཚོགས་འབྱུང་བའི་རྩ་བར་གྱུར་བ་དང་། ཡང་ན་མན་ངག་རྣམས་འབྱུང་བའི་རྩ་བར་འགྱུར་བ་སོགས་བཤད་
ཚུལ་མང་དུ་ཡོད་ཅིང་། དེ་དག་ལས་བཀའ་དྲིན་གསུམ་ལྡན་གཙོ་བོ་ཡིན་ཡང་། གཉིས་ལྡན་དང་གཅིག་ལྡན་
ཀྱང་སྐབས་དང་སྦྱར་རོ། ། དེ་ལྟ་བུའི་བླ་མའི་ངོ་བོ་གང་ཞེ་ན། སྤྱིར་མཆོག་དམན་ཇི་ལྟར་ཡིན་ཡང་། འདིར་
མོས་པ་ལ་བལྟོས་ནས་བླ་མ་དེ་ནི་སངས་རྒྱས་ཀུན་གྱི་ངོ་བོ་ཉིད་དེ་བདག་ཉིད་ཅན་ནོ། ། གཉིས་པ་ཇི་ལྟར་སྒོམ་
པར་བྱེད་ཚུལ་ལ་གསུམ། སྤྲུལ་སྐུར་སྒོམ་པ། ལོངས་སྐུར་སྒོམ་པ། ཕུང་སོགས་ལྷར་སྒོམ་པར་བྱེད་པའི་ཚུལ་
ལོ། ། དང་པོ་ནི། རྣམ་པ་ངུར་སྨིག ཅེས་པ་ནས། དབུ་ལ་མཛེས་ཞེས་པའི་བར་གསུངས་ཏེ། རྣམ་པ་གང་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུ་སྒོམ་པར་བྱེད་ཅེ་ན། ལོངས་སྤྲུལ་གཉིས་ལས་སྤྲུལ་སྐུའི་དབང་དུ་བྱས་ན། རྣམ་པ་ཆོས་གོས་ངུར་སྨིག་འཛིན་
པའི་དགེ་སློང་ཞལ་གཅིག་ཕྱག་གཉིས་པ་ཞལ་ལས་དགྱེས་པའི་འཛུམ་དཀར་འཕྲོ་བ་སྟེ་ཞལ་འཛུམ་པ་དང་ལྡན་པ།
ཕྱག་གཡས་ཐུགས་ཀར་ཆོས་འཆད་དང་། གཡོན་པ་མཉམ་གཞག་གི་ཕྱག་རྒྱས་བདུད་རྩིས་གང་བའི་ལྷུང་བཟེད་
བསྣམས་པ། ། ཁ་དོག་གུར་ཀུམ་གྱི་མདངས་ལྟར་དམར་སེར་དང་ལྡན་པའི་སྣམ་སྦྱར་བླ་གོས་མཐང་གོས་ཏེ་ཆོས་
གོས་གསུམ་སྐུ་ལ་མཛེས་པར་གསོལ་ཞིང་། གསེར་གྱི་མདོག་ལྟར་སེར་པོའི་པཎ་ཞྭས་དབུ་ལ་མཛེས་པར་བྱས་
པའོ། ། ལྷུང་བཟེད་ནི་ཟས་ལྷུང་བཟེད་པའི་སྣོད་ཡིན་པས་ན་དང་། པཎ་ཞྭ་ནི་མཁས་པའི་ཞྭ་ཡིན་པས་དེ་ལྟར་
བཏགས་སོ། ། གཉིས་པ་ལོངས་སྐུར་སྒོམ་པ་ནི། རྣམ་པ་ཁྱབ་བདག ཅེས་པ་ནས། ན་བཟས་བཀླུབས། །
ཞེས་པའི་བར་གསུངས་ཏེ། འདིར་དཔེ་མི་འདྲ་བ་སྣང་ཡང་བར་མའི་ཚིག་དོན་ལྟར་བཤད་པར་བྱའོ། ། དེ་
ཡང་སེམས་དཔའ་སུམ་བརྩེགས་བྱེད་པ་ལྟར་ན། ། སྤྲུལ་སྐུའི་ཐུགས་ཀར་ལོངས་སྐུ་རྡོ་རྗེ་འཆང་བསྒོམ་དགོས་
པས་དེ་ལྟར་བྱེད་པའི་ཚེ། མཛེས་ཞེས་པའི་མཚམས་ནས། ཐུགས་ཀར་ཁྱབ་བདག་རྡོ་རྗེ་འཆང་ཞེས་སོགས་བྱ་
ལ། བར་མ་ལྟར་སྤྲུལ་སྐུའི་རྣམ་པར་མི་བསྒོམ་པར་ཡང་ན། ལོངས་སྐུར་བསྒོམ་འདོད་ན། སངས་རྒྱས་ཀུན་གྱི་
ངོ་བོ་ཉིད། ཅེས་པའི་མཚམས་ནས། བླ་མ་དེ་ཉིད་རྣམ་པ་རིགས་ཀུན་གྱི་ཁྱབ་བདག་རྡོ་རྗེ་འཆང་དབང་ཞལ་
གཅིག་ཕྱག་གཉིས་པ་སྐུ་མདོག་ཨིནྡྲ་ནཱི་ལ་ལྟར་སྔོ་ཞིང༌། མཚོན་བྱེད་དཔེའི་རྡོར་དྲིལ་བཟུང་ནས།ཡུམ་རྡོ་རྗེ་
དབྱིངས་ཕྱུག་མར་འཁྱུད་ཅིང་ཡབ་ཡུམ་སྙོམས་པར་ཞུགས་པའི་ལྷན་སྐྱེས་ཀྱི་བདེ་བ་དང་། རང་བཞིན་གྱིས་སྟོང་
བ་དབྱེར་མེད་པའི་བདེ་སྟོང་གི་རྣམ་པར་རོལ་བ་སྟེ་ལོངས་སྤྱོད་པའི་ཚུལ་གྱིས་དགྱེས་བཞིན་དུ་བཞུགས་པའོ། །
དེ་ལྟ་བུའི་སྐུ་དེ་ཡང་རྒྱུན་གྱི་རྣམ་པ་མང་པོ་དང་ན་བཟའ་ཕུན་སུམ་ཚོགས་པ་དང་ལྡན་ཏེ། རིན་ཐང་ཆེན་པོ་
དང་ལྡན་པ་གསེར་ལ་སོགས་པའི་རིན་པོ་ཆེའི་རྒྱུན་གྱི་ཁྱད་པར་དུ་མས་སྤྲས་ཤིང༌། ལྷ་རྫས་སྟེ་ཕུན་སུམ་ཚོགས་
པའི་དར་སྣ་ཚོགས་ཀྱི་ན་བཟས་བཀླུབས་པ་སྟེ་བརྒྱན་པའི་རྣམ་པར་བསྒོམ་པ་ཡིན་པའི་ཕྱིར། ཞེས་སོ། ། ཞེས་
པ་སྤྲུལ་སྐུ་རྐྱང་བའམ། ལོངས་སྐུའི་རྣམ་པར་བསྒོམ་པ་རང་གི་བློ་དང་བསྟུན་ནས་སྦྱོར། དེ་གཉིས་ཏེ་སྤྲུལ་སྐུ་
ལོངས་སྐུ་གཉིས་གང་མོས་སུ་བསྒོམས་པ་ཅི་བྱས་ཀྱང་ཚིག་གི་འཕྲོ་ནས་འཆད་འགྱུར་འདི་ལྟར་བྱའོ། ། ཁ་ཅིག་
སྤྲུལ་སྐུ་བླ་མ་དམ་ཚིག་པ་དང་། དེའི་ཐུགས་ཀར་ཡེ་ཤེས་སེམས་དཔའ་ཐུབ་དབང་། དེའི་ཐུགས་གར་ཏིང་ངེ་
འཛིན་སེམས་དཔའ་རྡོ་རྗེ་འཆང་ཡབ་ཡུམ་བསྒོམ་པར་བཤད་ལ། ཁ་ཅིག་ཐུབ་དབང་མི་བསྒོམ་པར་ཐུགས་ཀའི་
ཧཱུྃ་ཡིག་ཏིང་ངེ་འཛིན་སེམས་དཔར་འདོད་དེ་ཕྱི་མ་ཅུང་ལེགས། ལུགས་དེ་གཉིས་ཀ་ལྟར་ནའང་། ལོངས་སྤྲུལ་
གཉིས་ཀ་ངེས་པར་བསྒོམ་པར་སོང་བས་གཞུང་འདིར་དེ་གཉིས་གང་བྱས་ཀྱང་ཞེས་གདམ་ང་ཅན་དུ་གསུངས་པ་
10

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
དང་ཅུང་མི་མཐུན་ཀྱང་། ཕྱི་མ་ཕྱག་ལེན་དང་མཐུན་ནོ། ། དེ་གཉིས་ཐུན་མོང་གི་རྒྱན་གྱི་ཁྱད་པར་སྟོན་པ་ལ།
མཚན་དཔེའི་རྒྱུན། ཞེས་པ་ནས། སྐྱིལ་ཀྲུང་ཚུལ་གྱིས་བཞུགས། ། ཞེས་པའི་བར་ཚིགས་རྐང་ཕྱེད་གཉིས་
གསུངས་ཏེ། ཕྱག་ཞབས་ཀྱི་མཐིལ་འཁོར་ལོས་རྒྱན་པ་སོགས་མཚན་སོ་གཉིས། སེན་མོ་ཟངས་མདོག་ལ་
སོགས་པ་དཔེ་བྱད་བརྒྱད་ཅུའི་བརྒྱུན་དང་ལྡན་པ། སྐུ་ལས་འོད་ཟེར་སྟོང་ཕྲག་དུ་མ་འབར་ཞིང་། འོད་ཀྱི་
དཀྱིལ་འཁོར་འཇའ་ཚོན་སྣ་ལྔ་ལྟ་བུ་ཁ་དོག་རྣམ་པ་ལྔས་བསྐོར་བའི་དབུས་ན། རྡོ་རྗེའི་སྐྱིལ་ཀྲུང་གི་ཚུལ་གྱིས་
བཞུགས་པའི་རྣམ་པར་བསྒོམ་པར་བྱའོ། ། གསུམ་པ་ཕུང་སོགས་ལྷར་སྒོམ་པ་ནི། ཕུང་པོ་རྣམ་དག་བདེ་
གཤེགས་ལྔ། ། ཞེས་པ་ནས། ཞབས་ཀྱི་གདན། ། ཞེས་པའི་བར་རྐང་པ་ཕྱེད་བཞི་སྟེ། སྔར་བཤད་པའི་བླ་མ་
དེ་ཉིད་ལྷའི་རྣམ་པར་ལྟ་བར་མ་ཟད། དེའི་ཕུང་ཁམས་སྐྱེ་མཆེད་སོགས་ལྷའི་རང་བཞིན་དུ་བལྟ་བར་བྱ་དགོས་
པ་ཡིན་ཏེ། སྤྱི་བོར་རྣམ་པར་སྣང་མཛད་ཅེས་སོགས་འབྱུང་བ་ལྟར་རྣམ་སྣང་སྤྱི་བོར་འགོད་པ་སོགས་བྱས་ཏེ།
གཟུགས་ཕུང་རྣམ་སྣང་། དེ་བཞིན་དུ་ཚོར་ཕུང་རིན་འབྱུང་། འདུ་ཤེས་འོད་དཔག་མེད། འདུ་བྱེད་དོན་གྲུབ།
རྣམ་ཤེས་ཀྱི་ཕུང་བོ་མི་བསྐྱོད་པ་སྟེ་མདོར་ན་ཕུང་བོ་ལྔ་བོ་དེ་དག་རང་རང་རྣམ་པར་དག་པ་བདེ་བར་གཤེགས་པ་
ལྔའི་རང་བཞིན་དུ་བལྟ་དགོས་པས་སོ། ། ས་ཆུ་མེ་རླུང་གི་ཁམས་བཞི་བོ། སྤྱན་སོགས་ཡུམ་བཞིར་སྒོམ་པར་
བྱེད་པ་ཡིན་ཏེ། ལྟེ་བ་སྤྱན་མ་ཞེས་སོགས་འབྱུང་བ་ལྟར། ཤས་ཁམས་རྣམ་པར་དག་པ་སྤྱན་མ། ཁྲག་ཆུ་
ཁམས་མཱ་མ་ཀི། ། དྲོད་མེ་ཁམས་གོས་དཀར་མོ། ། དབུགས་རླུང་ཁམས་སྒྲོལ་མའི་རྣམ་པར་ལྟ་དགོས་པའི་
ཕྱིར་རོ། ། མིག་གི་སྐྱེ་མཆེད་སོགས་སྐྱེ་མཆེད་དྲུག་དང་རྩ་རྒྱུས་དང་ཚིག་རྣམས་བྱང་ཆུབ་སེམས་དཔའ་བརྒྱད་དུ་
དངོས་སུ་ལྟ་དགོས་སྟེ། མིག་ཏུ་སའི་སྙིང་པོ་ཞེས་སོགས་འབྱུང་བ་ལྟར། མིག་རྣམ་པར་དག་པས་སྙིང་། རྣ་བ་
ཕྱག་རྡོར། སྣ་ནམ་སྙིང་། ལྕེ་སྤྱན་རས་གཟིགས། ཡིད་འཇམ་དཔལ། ལུས་སྒྲིབ་སེལ། རྩ་རྒྱུས་བྱམས་པ།
ཚིག་ཀུན་དུ་བཟང་པོའི་ངོ་བོར་ལྟ་དགོས་པའི་ཕྱིར། སྐུའི་བ་སྤུ་ཉིས་ཁྲི་ཆིག་སྟོང་དགྲ་བཅོམ་པ་ཉིས་ཁྲི་དང་
གཅིག་སྟོང་དང༌། ལག་པ་གཡས་ལ་གཤིན་རྗེ་ཞེས་སོགས་འབྱུང་བ་ལྟར་ཡན་ལག་སོགས་ཁྲོ་བོའི་དབང་པོ་
བཅུའི་རང་བཞིན་ཉིད་དུ་སྐད་ཅིག་གིས་བསྐྱེད་ཅིང་བལྟ་བར་བྱ་སྟེ། དེ་དག་གི་ནི་བསྐྱེད་ཚུལ་རྒྱས་པར་དཔལ་
གསང་བ་འདུས་པའི་ལུས་དཀྱིལ་གྱི་སྐབས་སུ་ཤེས་པར་བྱའོ། ། དེར་ཡང་མ་ཟད་སྐུའི་འོད་ཟེར་རྣམས་ཕྱོགས་
སྐྱོང་བཅུའི་རང་བཞིན་དང་། གནོད་སྦྱིན་དང་། གསང་ལ་སྟེ་དྲི་ཟ་དང་། ཞེས་ཁ་ཅིག་བཞེད། ལ་ལ་གནོད་
སྦྱིན་ཉིད་གསང་བ་བར་འདོད་དོ། ། འཇིག་རྟེན་པ་རྣམས་ཞབས་ཀྱི་གདན་ཞེས་པའི་འཇིག་རྟེན་པ་ནི་ཁ་ཅིག་
ཚངས་པ་སོགས་ཕྱོགས་སྐྱོང་བཅུ་ལ་འདོད་ཅིང་། འཇིག་རྟེན་སྐྱོང་བ་བཞི་སོགས་ལའང་བཤད་དགོས་པར་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སེམས་ལ། ལྷ་དེ་རྣམས་གདན་གྱི་ངོ་བོར་མོས་པ་ཙམ་དང་། ལྷའི་རྣམ་པ་ཅན་གཉིས་ལས་སྔ་མ་བདེ། གཉིས་
པ་འཁོར་བསྐྱེད་ཚུལ་ནི། མཐའ་སྐོར་རིམ་བཞིན། ཞེས་པ་ནས། རྡོ་རྗེ་གསུམ་མཚན་ཞེས་པའི་བར་རྐང་བ་
ཕྱེད་དང་གསུམ་སྟེ། ཁྲོམ་འཚོགས་མཐོ་བརྩེགས་གཉིས་ལས་འདིར་ཁྲོམ་འཚོགས་ཡིན་པས། གཙོ་བོ་དེ་ཉིད་
ཀྱི་མཐའ་སྐོར་དུ་ནང་ནས་ཕྱི་རིམ་བཞིན་དུ། པད་ཟླའི་གདན་ལ་རང་ལ་དངོས་སུ་ཆོས་འབྲེལ་ཡོད་པ་དངོས་ཀྱི་
བླ་མ་རྣམས་དང་། དེ་དག་གི་ཡང་གོང་མ་བརྒྱུད་པའི་བླ་མ་རྣམས་དང་། བླ་མ་དེ་རྣམས་ཀྱི་ཕྱི་རོལ་ཏུ་གསང་
བདེ་འཇིགས་གསུམ་སོབ། ས་རྒྱུད་སྡེ་བཞིར་གཏོགས་པའི་ཡི་དམ་དཀྱིལ་འཁོར་བའི་ལྷ་ཚོགས་དང་།དེ་དག་གི་ཕྱི་
རོལ་ཏུ་སངས་རྒྱས་རྣམས་དང་། དེ་རྣམས་ཀྱི་ཕྱི་རོལ་ཏུ་བྱང་ཆུབ་སེམས་དཔའ་རྣམས་དང་། དེ་རྣམས་ཀྱི་ཕྱི་
རོལ་ཏུ་རྩ་བ་ལས་མི་གསལ་ཡང་། དོན་གྱིས་ཐོབ་པ་ཉན་རང་རྣམས་དང་། དེའི་ཕྱི་རོལ་ཏུ་དཔའ་བོ་མཁའ་
འགྲོ་རྣམས་དང་། ཐམས་ ཅད་ཀྱི་ཐ་མར་བསྟན་སྲུང་ཁྲོ་བོའི་དབང་བོའི་ཚོགས་རྒྱ་ མཚོ་ མང་ཚིག་ཡིན་པས་
དཔག་ཏུ་མེད་པས་ བསྐོར་ནས་བཞུགས་པར་བསམ་པར་བྱའོ། ། རྣམ་པ་ཅིག་ཏུ་ན་འདིར་བླ་མེད་ཀྱི་སྐབས་
ཡིན་པ་ལ་དགོངས་ནས་ཉན་རང་བཞག་པ་ཡིན་ནམ་བརྟག་ སྔར་བཤད་པའི་ལྷ་ཚོགས་དེ་དག་གི་ལུས་ཀྱི་སྒོ་སྤྱི་
གཙུག་དང་། ངག་གི་སྒོ་མགྲིན་པ་དང་། ཡིད་ཀྱི་སྒོ་ཐུགས་ཀ་སྟེ་སྒོ་གསུམ་པོ་དེ་རྣམས་སུ་རྡོ་རྗེ་གསུམ་སྟེ་སྐུ་
གསུང་ཐུགས་ཀྱི་ས་བོན་ཨོཾ་ཨཱཿ ཧཱུྃ་གི་ཡི་གེ་ཁ་དོག་དཀར་དམར་མཐིང་གསུམ་གྱིས་རིམ་པ་བཞིན་དུ་མཚན་པར་
བསྒོམ་པར་བྱའོ། ། ཞེས་སྦྱོར། གཉིས་པ་སྤྱན་དྲངས་ནས་བསྟིམ་པའི་ཚུལ་ལ་གཉིས། མདོར་བསྟན་པ་དང་།
རྒྱས་པར་བཤད་པའོ། ། དང་པོ་ནི། ཧཱུྃ་ཡིག་འོད་ཟེར་ཞེས་སོགས་རྐང་པ་ཕྱེད་གཉིས་གསུངས་ཏེ། སྔར་
བཤད་པའི་དམ་ཚིག་པ་གཙོ་འཁོར་སོ་སོའི་ཐུགས་ཀའི་ཧཱུྃ་ཡིག་ལས་འཕྲོས་པའི་འོད་ཟེར་ལྕགས་ཀྱུ་ལྟ་བུ་ཡིས་རང་
བཞིན་གྱི་གནས་ཏེ་རང་བཞིན་གྱིས་སྟོང་བ་ཆོས་སྐུ་ལ་རང་བཞིན་གྱི་གནས་སུ་བྱས་པ་དང་། ལོངས་སྐུ་ལ་རང་
བཞིན་གྱི་གནས་སུ་བྱས་པ་དང་། གནས་བྱེ་བྲག་པ་འོག་མིན་སོགས་ལ་རང་བཞིན་གྱི་གནས་སུ་བྱས་པ་དེ་གསུམ་
པོ་གང་ཡང་རུང་བ་ནས་བསྒོམ་པ་དང་འདྲ་བའི་ཡེ་ཤེས་བ་ལོངས་སྤྲུལ་གྱི་རྣམ་པ་ཅན་འཁོར་དང་བཅས་པ་
རྣམས་སྐད་ཅིག་གིས་འདིར་སྤྱན་དྲངས་ཏེ། ཡེ་ཤེས་པ་དེ་རྣམས་དམ་ཚིག་པ་གཙོ་འཁོར་སོ་སོར་དབྱེར་མེད་
པར་ཐིམ་པས། ཇི་སྲིད་དགོས་པ་མ་གྲུབ་པ་དེ་སྲིད་དུ་བརྟན་པར་གྱུར་ནས་བཞུགས་ཞེས་པའོ། ། གཉིས་པ་
སྤྱན་འདྲེན་རྒྱས་པར་བཤད་པ་ནི། ཕུན་ཚོགས་བདེ་ལེགས་འབྱུང་གནས་སོགས་རྐང་པ་བཞི་གསུངས་ཏེ།
ཕུན་སུམ་ཚོགས་པ་མངོན་མཐོ་ལྷ་མིའི་བདེ་བ་དང་། ངེས་པར་ལེགས་པ་ཉན་རང་སངས་རྒྱས་ཀྱི་བྱང་ཆུབ་
གསུམ་གྱིས་བསྡུས་པའི་ལེགས་ཚོགས་མ་ལུས་པ། འབྱུང་བའི་གནས་སམ་གཞི་འདས་མ་འོངས་ད་ལྟའི་དུས་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
གསུམ་གྱི་རྩ་རྒྱུད་བླ་མའི་ ཚོགས་རྣམས་དང་། རྒྱུད་སྡེ་བཞིའི་དཀྱིལ་འཁོར་དུ་གཏོགས་པ་ཡི་དམ་གྱི་ལྷ་རྣམས་
དང༌། སངས་རྒྱས་དང་། ཆོས་དང་། དགེ་འདུན་ཏེ་དཀོན་མཆོག་གསུམ་དང༌། ལྷའི་རྣམ་པར་བསྟན་ནས་
རིགས་འཛིན་སྒྲུབ་པ་པོ་ལ་དངོས་གྲུབ་སྟེར་བའི་དཔའ་བོ་དང་། ལྷ་མོའི་རྣམ་པར་བསྟན་ནས་ནམ་མཁའ་ནས་
དག་པའི་ཞིང་སོགས་ལ་འགྲོ་བ་དང་འོང་བའི་བྱ་བ་བྱེད་པའི་མཁའ་འགྲོ་མ་རྣམས་དང་། དམ་པའི་ཆོས་དང་དེ་
འཛིན་པའི་སྐྱེས་བུ་ཆོས་བཞིན་དུ་སྐྱོང་བར་བྱེད་པའི་སྲུང་མའི་ཚོགས་དང་བཅས་པ་རྣམས། ། ཐུགས་རྗེ་སྟེ་སྙིང་
རྗེའི་དབང་གིས་གུས་པས་སྤྱན་འདྲེན་ཅིང་མཆོད་པའི་གནས་འདིར་གཤེགས་ནས་དམ་ཚིག་པ་རྣམས་དང་
དབྱེར་མེད་བརྟེན་པ་སྟེ་འགྱུར་མེད་དུ་བཞུགས་སུ་གསོལ་ཞེས་སོ། ། སྐབས་འདིའི་གཞུང་འགའ་ཞིག་ཏུ། ཆོས་
རྣམས་རང་བཞིན་འགྲོ་འོང་ཞེས་སོགས་ཀྱི་ཚིགས་བཅད་གཅིག་དང་། དེའི་འཕྲོ་ནས། ཨོཾ་རཏྣ་གུ་རུ་ཞེས་
སོགས་སྔགས་ཀྱི་སྤྱན་འདྲེན་ཞིག་ཀྱང་འདུག་པ་ནི། གཞུང་གཞན་ནས་འབྱུང་བ་ཞིག་འདིར་བཅུག་པར་སྣང་
ཞིང་། དེ་ནི་ཆོས་སྐུ་ལ་རང་བཞིན་གྱི་གནས་སུ་བྱས་ནས་གཟུགས་སྐུའི་རྣམ་པར་སྤྱན་འདྲེན་པ་ཡིན་ནོ། ། དེ་ལྟ་
བུའི་ཚུལ་གྱིས་བླ་མ་དང་རྡོ་རྗེ་འཆང་དབྱེར་མེད་དུ་བལྟ་བ་ནི་རྒྱུད་མང་པོའི་དགོངས་པ་ལྟར་བླ་མ་ལྔ་བཅུ་བར།
སློབ་དཔོན་དང་ནི་རྡོ་རྗེ་འཛིན། ཐ་དད་པར་ནི་མི་བརྟག་གོ། ཞེས་གསུངས་པ་ལྟར་ཡིན་ལ། དེའི་ཕུང་སོགས་
རིགས་ལྔ་སོགས་ལ་བསྒོམ་པ་ནི། རྒྱུད་རྡོ་རྗེ་འཕྲེང་བ་ལས། རྡོ་རྗེ་སློབ་དཔོན་ལུས་འདི་ལས། རྒྱལ་བའི་སྐུ་ནི་
རིམ་བཞིན་གནས། ། ཞེས་སོགས་གསུངས་པའི་དོན་ཡིན་པ་ལྟར། རྡོ་རྗེ་མཁའ་འགྲོ་ལས་ཀྱང་གསུངས་ལ། བླ་
མ་ལྔ་བཅུ་བའི་ཊིཀྐར་ཡང་རྗེ་ཉིད་ཀྱིས་རྒྱས་པར་བཀའ་སྩལ་བས་ན། དེ་ལྟར་ཚོགས་ཞིང་གསལ་བཏབ། ཡེ་
ཤེས་པ་དགུག་གཞུག སྐྱབས་གསུམ་ཀུན་འདུས་པའི་བདག་ཉིད་དུ་མོས་པ་དུང་དུང་བ་བྱའོ། ། གཉིས་པ་དེ་ལ་
མཆོད་པ་ཇི་ལྟར་བྱ་བའི་རིམ་པ་བསྟན་པ་ལ་གཉིས། ཕན་ཡོན་བཤད་པས་འཚམས་སྦྱར་བ་དང་། མཆོད་པ་ཇི་
ལྟར་བྱ་བ་དངོས་སོ། ། དང་པོ་ནི། དེ་ཡང་མགོན་པོ་ཀླུ་སྒྲུབ་ཀྱི་རིམ་ལྔར། མཆོད་པ་ཐམས་ཅད་རྣམ་སྤངས་
ནས། བླ་མ་མཆོད་པ་ཡང་དག་བརྩམས། ། དེ་མཉེས་པས་ནི་ཀུན་མཁྱེན་གྱི། ། ཡེ་ཤེས་མཆོག་ནི་ཐོབ་པར་
འགྱུར། ། ཞེས་སངས་རྒྱས་བྱང་སེམས་ཐམས་ཅད་མཆོད་པ་བས། ། བླ་མ་མཆོད་པ་དོན་ཆེ་བར་གསུངས་པ་ལ་
ངེས་ཤེས་དྲངས་ཏེ་མཆོད་པར་བྱའོ། ། གཉིས་པ་མཆོད་པ་ཇི་ལྟར་བྱ་བ་དངོས་ནི། དེ་ནས་ཡན་ལག་བདུན་པ་
འབུལ་བ་ཡིན་ལ། འདི་ལ་གཉིས། སོ་སོར་རྒྱས་པར་བཤད་པ་དང་། བསགས་སྦྱང་སྤེལ་གསུམ་དུ་བསྡུ་
བའོ། ། དང་པོ་ལ་གཉིས། ཡན་ལག་དང་པོ་གཉིས་བཤད་པ། ལྷག་མ་ལྔ་བཤད་པའོ། ། དང་པོ་ལ་ཕྱག་
དང་། མཆོད་པ་གཉིས་ལས། དང་པོ། ཐོག་མར་ཕྱག་འཚལ་བ་ནི།གང་གི་ཐུགས་རྗེས་བདེ་བ་ཆེན་པོའི་
དབྱིངས། ། ཞེས་སོགས་ཚིགས་སུ་བཅད་པ་ལྔ་སྟེ། ཕྱག་འཚལ་ལོ། ། གང་ལ་འཚལ་ན། རྡོ་རྗེ་འཛིན་པའམ་
13

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྡོ་རྗེ་ཅན་ཏེ། དེས་དོན་གྱི་རྡོ་རྗེ་བདེ་སྟོང་དབྱེར་མེད་ཀྱི་ཡེ་ཤེས་ཐུགས་རྒྱུད་ལ་ལྡན་པ་བླ་མའི་ཞབས་ཀྱི་པདྨོར་
ཏེ་ཞབས་དེ་ཉིད་ལ་པདྨོའི་མིང་གིས་བསྟན་ནས། དེ་ལ་གུས་པས་འདུད་པའོ། ། འོ་ན། དེ་ལ་འདུད་པས་ཕན་
ཡོན་ཅི་ཞིག་འབྱུང་ཞེ་ན། སྔར་བཤད་པའི་བླ་མ་གང་གི་ཐུགས་རྗེས། བརྩོན་འགྲུས་ཤིན་ཏུ་འབར་བ་རིན་པོ་ཆེ་
ལྟ་བུའི་གང་ཟག་ཁྱད་པར་ཅན་ལ། ཐུན་མོང་གི་དངོས་གྲུབ་སྩོལ་བར་མ་ཟད། གཏན་དུ་འགྱུར་མེད་བདེ་བ་
ཆེན་པོའི་དབྱིངས་ཏེ་གནས་ཆོས་སྐུ་སོགས་སྐུ་གསུམ་གྱི་གོ་འཕང་མཆོག་ཀྱང་སྐད་ཅིག་སྟེ་སྙིགས་དུས་ཀྱི་ཚེ་ཅིག་ལ་
སྩོལ་བར་མཛད་པ་ཡིན་ནོ༔ ། བླ་མ་དེ་ཇི་ལྟ་བུ་དང་ཆོས་མཚུངས་ཞེ་ན། བླ་མ་དེ་ཉིད་ཡིད་བཞིན་གྱི་ནོར་བུ་
རིན་ཆེན་ལྟ་བུའི་སྐུ་མངའ་བས་དེ་དང་མཚུངས་སོ། ། དེ་ཡང་ཡིན་ཏེ། དཔེར་ན། ཡིན་བཞིན་གྱི་ནོར་བུ་དེ་
ཉིད་བྱི་དོར་ལེགས་པར་བྱས་ཏེ་རྒྱན་རྣམས་ཀྱིས་བརྒྱན་ནས་རྒྱལ་མཚན་གྱི་རྩེ་མོར་བཀོད་དེ་མཆོད་ཅིང་གསོལ་
བཏབས་ན། ཅི་འདོད་ཀྱི་དངོས་གྲུབ་སྩོལ་བ་དེ་བཞིན་དུ། སྔར་བཤད་པའི་ཚད་ལྡན་གྱི་བླ་མ་དེ་ཚུལ་བཞིན་
བསྟེན་པས། གནས་སྐབས་མངོན་མཐོའི་བདེ་བ་དང་། མཐར་ཐུག་སངས་རྒྱས་ཉིད་སྩོལ་བའི་ཕྱིར་རོ། །
ཞེས་བྱའོ། ། ཡང་ཕྱག་འཚལ་ལོ༑ ། གང་ལ་ན། འཇིགས་པ་ལས་སྐྱོབ་པས་སྐྱབས་དང་། བདེ་བས་ཕན་པར་
མཛད་པའི་མགོན་དང་། དམ་པ་སྟེ་མཆོག་ཏུ་གྱུར་བའི་བླ་མའི་ཞབས་ལའོ། ། འོ་ན་བླ་མ་དེ་ངོ་བོའི་ཁྱད་པར་ཐ་
མལ་བ་ཞིག་ཡིན་ནམ་སྙམ་ན། དེ་ནི་མ་ཡིན་ཏེ། རབ་འབྱམས་ཏེ་དེ་ལ་རབ་འབྱམས་མཚམས་སྦྱོར། རབ་
འབྱམས་རྒྱུད། རབ་འབྱམས་རྒྱུད་བར་མ། རབ་འབྱམས་རྒྱ་མཚོའི་ཞིང་རྣམས་ན་བཞུགས་པའི་རྒྱལ་བ་སྟེ་མི་
མཐུན་པའི་ཕྱོགས་ཐམས་ཅད་ལས་རྒྱལ་བའི་སངས་རྒྱས་རྣམས་ཀུན་གྱི་ཐུགས་གཉིས་སུ་མེད་པའི་ཡེ་ཤེས་དེ་ནི།
གདུལ་བྱའི་བསམ་པ་དང་མཐུན་པར་གང་ལ་གང་འདུལ་གྱི་སྐུའི་བཀོད་པ་ཅི་ཡང་འཆར་བ་སྟེ་སྣ་ཚོགས་སྟོན་པའི་
ཐབས་མཁས་མཆོག་གི་མཛད་པ་དུ་མ་ཞིག་སྣང་བ་ལས། དེང་སང་བདག་ཅག་སྙིགས་དུས་ཀྱི་བློ་དམན་འགྲོ་
བའི་ངོར། ན་བཟའ་ངུར་སྨྲིག་འཛིན་པའི་དགེ་སློང་གི་གར་གྱིས་ཏེ་གཟུགས་ཀྱི་རྣམ་པར་རོལ་བ་འམ་རྣམ་པར་
བསྟན་པ་ཡིན་པའི་ཕྱིར་རོ། ། ཡང་ཕྱག་འཚལ་ལོ། ། གང་ལ་ན། རྗེ་བཙུན་ཏེ་སྡུག་བསྔལ་གྱི་རྒྱ་མཚོ་ལས་སྒྲོལ་
བར་མཛད་པའི་བླ་མའི་ཞབས་ལའོ། ། འོ་ན། དེ་ཡོན་ཏན་ཅི་ཞིག་དང་ལྡན་སྙམ་ན། བླ་མ་དེ་ཉིད་ནི་ཕུན་
སུམ་ཚོགས་པའི་ཡོན་ཏན་དང་ལྡན་པ་ཡིན་ཏེ། ཉེས་བ་སྒྲིབ་གཉིས་ཀུན་དང་བག་ཆགས་ཏེ་དེ་བསྐྱེད་པའི་གཞི་
ས་བོན་དང་བཅས་པ་དྲུངས་སྟེ་རྩ་བ་ནས་བྱུང་ཞིང་སྤངས་པའི་སྤངས་པ་དང་། དཔག་ཏུ་མེད་པའི་ཡོན་ཏན་
རིན་ཆེན་ཏེ་བྱང་ཆུབ་གྱི་སེམས་སོགས་རྟོགས་པའི་ཡོན་ཏན་གྱི་ཚོགས་ཀྱི་གཏེར་མཛོད་དུ་གྱུར་བས་རང་དོན་
རྫོགས་པ་དང་། འགྲོ་བ་རྣམས་ཀྱི་གནས་སྐབས་ཕན་པ་དང་། མཐར་ཐུག་བདེ་བ་མ་ལུས་པ་འབྱུང་བའི་སྒོ་དེ་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
ལྟ་བུ་གཞན་མེད་པས་ན་གཅིག་བུ་སྟེ་གཞན་དོན་ཕུན་སུམ་ཚོགས་པའི་ཡོན་ཏན་དང་ལྡན་པའི་ཕྱིར་རོ། ། ཡང་
ཕྱག་འཚལ་ལོ། ། གང་ལ་ན། བླ་མ་ལས་གཅིག་ཙམ་མ་ཡིན་པར་ཆོས་ཀྱི་བཀའ་དྲིན་མནོས་པའི་དྲིན་ཅན་གྱི་བླ་
མ་རྣམས་ལའོ། ། དེ་རྣམས་ཇི་ལྟ་བུ་ཡིན་ཞེ་ན༔ ལྷར་དེ་ལྷ་དང་བཅས་པའི་འགྲོ་བ་རྣམས་ལ། རང་ཉིད་ཀྱིས་
ཇི་ལྟར་གཟིགས་པ་བཞིན་དུ་ལེགས་པར་འདོམས་པར་མཛད་པའི་སྟོན་པ་སངས་རྒྱས་ཀུན་གྱི་དངོས་པོ་སྟེ་ངོ་བོ་
ཡིན་ལ། འདོད་ཆགས་དང་། ཞེ་སྡང་དང་། གཏི་མུག་དང་། དུག་གསུམ་ཆ་མཉམ་པ་རེ་རེའི་གཉེན་པོར་
ཆོསཀྱི་ཕུང་བོ་ཉིས་ཁྲི་ཅིག་སྟོང་རེ་གསུངས་པས་ན་བརྒྱད་ཁྲི་དང་བཞི་སྟོང་གི་དམ་པའི་ཆོས་ཀྱི་འབྱུང་བའི་
གནས་སུ་གྱུར་བ་དང་། འཕགས་པའི་དགེ་འདུན་གྱི་ཚོགས་ཀུན་གྱི་དབུས་ན་སྐུ་གསུང་ཐུགས་ཀྱི་གཟི་བརྗིད་
དམ་ཡོན་ཏན་གྱི་དཔལ་གྱིས་ལྷང་ངེ་བར་བཞུགས་པའི་བདག་ཉིད་ཅན་ཡིན་ནོ། ། ཡང་ཕྱག་འཚལ་ལོ། ། གང་
ལ་ན། སྐྱབས་ཡུལ་ཕྱག་བྱ་བའི་འོས་སུ་གྱུར་བ་ཐམས་ཅད་ལའོ། ། འོ་ན། དེ་གང་ཡིན། ཇི་ལྟར་ཕྱག་འཚལ་
ཞེ་ན། དང་པོ་ནི། འདས་མ་འོངས་ད་ལྟའི་དུས་གསུམ་དུ་བྱོན་དང་འབྱོན་པ་རྣམས་དང་། ཤར་ལ་སོགས་པ་
ཕྱོགས་བཅུར་བཞུགས་པའི་བླ་མ་རྣམས་དང་། རིན་ཆེན་མཆོག་གསུམ་ཏེ་དཀོན་མཆོག་གསུམ་ཞེས་པ་ཡིན་ལ།
དེའི་དོན་ནི་རྒྱུད་བླ་མ་ལས། འབྱུང་བ་དཀོན་ཕྱིར་དྲི་མེད་ཕྱིར། ། མཐུ་ལྡན་ཕྱིར་དང་འཇིག་རྟེན་གྱི། ། རྒྱུན་
གྱུར་ཕྱིར་དང་མཆོག་ཉིད་ཕྱིར། ། འགྱུར་བ་མེད་ཕྱིར་དཀོན་མཆོག་ཉིད། ། ཅེས་གསུང་པ་ལྟར་རོ། ། གཉིས་
པ་ཇི་ལྟར་ཕྱག་འཚལ་བ་ནི། ། གོང་དུ་བཤད་པའི་ཡུལ་དེ་རྣམས་ལ་སྒོ་གསུམ་གུས་པས་ཕྱག་འཚལ་བ་ཡིན་ཏེ།
དེ་དག་ལ་དད་ཅིང་མོས་པ་བསྐྱེད་པ་ནི་ཡིད་གྱི་ཕྱག་དང་། དེས་ཀུན་ནས་བསླངས་ཏེ་དེ་རྣམས་ཀྱི་ཡོན་ཏན་གྱི་
བསྔགས་པ་བརྗོད་པ་བསྟོད་པའི་དབྱངས་རྒྱ་མཚོ་སྟེ་མང་པོ་བསྒྲགས་པ་ནི་ངག་གི་ཕྱག་དང་། དེ་དང་བཅས་པ་
སྟེ་མཉམ་དུ་སངས་རྒྱས་ཀྱི་ཞིང་གྲངས་མེད་པའི་རྡུལ་ཕྲརབ་ཀྱི་གྲངས་དང་མཉམ་པའི་ལུས་སྤྲུལ་ནས་ཡན་ལག་
ལྔ་ས་ལ་གཏུགས་པའི་ཕྱག་འཚལ་བ་ནི་ལུས་ཀྱི་ཕྱག་ཡིན་ལ། དེ་དག་ལས་རེ་རེ་ཙམ་མ་ཡིན་པར་ཐམས་ཅད་ཀྱིས་
འདུད་པའི་ཕྱིར་རོ། ། འོ་ན་ལུས་དངོས་གཅིག་གིས་ཕྱག་འཚལ་བ་དང༌། དེ་དང་ལྷན་ཅིག་ལ་མང་པོ་སྤྲུལ་ནས་
ཕྱག་འཚལ་བ་གཉིས་ལ་ཕན་ཡོན་ཁྱད་པར་ཡོད་དམ་ཞེ་ན། ཡོད་དེ། གཅིག་གིས་བསོད་ནམས་ཆེ་བར་གྱུར་ན།
མང་པོས་ལྟ་སྨོས་ཀྱང་ཅི་དགོས་པ་སྟེ་ལྷག་པར་ཆེ་བའི་ཕྱིར་ཏེ། དེ་སྐད་དུ་སློབ་དཔོན་ཡེ་ཤེས་སྡེས། ལུས་
གཅིག་གིས་ཕྱག་འཚལ་བས་བསོད་ནམས་ཆེ་ན་ལུས་དེ་སྙེད་ཀྱིས་ཕྱག་འཚལ་བ་བསོད་ནམས་ཆེ་བ་ལྟ་ཅི་སྨོས།
ཞེས་གསུངས་ པའི་ཕྱིར། ཞེས་སྒོ་གསུམ་གུས་པས་ཕྱག་བྱས་པ་སྔོན་དུ་བཏང་སྟེ་ཡན་ལག་ ལྷག་མ་རྣམས་
བྱའོ། ། གཉིས་པ་མཆོད་པ་འབུལ་བ་ནི་ཕྱག་བྱ་བའི་ཡན་ལག་ཟིན་པ་དེ་ནས་མཆོད་པའི་ཡན་ལག་ནི། མཆོད་
15

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའི་འཁོར་གསུམ་སྟེ་མཆོད་པ་དང་ མཆོད་ཡུལ་དང་། མཆོད་མཁན་གསུམ་པོ་རྣམ་པར་མི་རྟོག་པ་བདེ་སྟོང་
དབྱེར་མེད་ཀྱིས་རྒྱས་བཏབ་ནས་འབུལ་བ་ཡིན་ལ། བདེ་སྟོང་གི་དོན་རྒྱས་པར་ནི་བླ་མའི་མན་ངག་ལས་བཙལ་
དགོས་སོ། ། འབུལ་ཚུལ་དེ་ནི་ སྟོན་པ་ལ་གཉིས། མཆོད་ཡུལ་ངོས་བཟུང་ནས་མཆོད་པ་མདོར་བསྟན་པ།
མཆོད་པའི་རབ་དབྱེ་རྒྱས་པར་བཤད་པའོ། ། དང་པོ་ནི། སྐྱབས་མགོན་ཞེས་སོགས་རྐང་པ་གཉིས་ཏེ། སྔར་
བཤད་པའི་དོན་གྱིས་ན་སྐྱབས་མགོན་དེ་ལྟ་བུའི་རྗེ་བཙུན་བླ་མ་འཁོར་དང་བཅས་པ་རྣམས་ལ། འོག་ནས་འབྱུང་
བ་ལྟར་ཕྱི་ནང་གསང་བའི་མཆོད་པ་མི་འདྲ་བའི་ཁྱད་པར་སྣ་ཚོགས་པའི་མཆོད་སྤྲིན་རྒྱ་མཚོ་སྟེ་མང་པོ་འབུལ་བ་
ནི་འདི་ལྟར་རོ། ། གཉིས་པ་དེ་ཉིད་རབ་དབྱེའི་སྒོ་ནས་རྒྱས་པར་བཤད་པ་ལ་ལྔ། ཕྱི་དང་། ནང་དང་།
གསང་བ། དེ་ཁོ་ན་ཉིད་ཀྱི་མཆོད་པ། སྨན་དང་ལུས་འབུལ་བའོ། ། དང་པོ་ཕྱིའི་མཆོད་པ་ལ་ཡང་ལྔ། ཆུ་
བཞི། ཉེར་ལྔ་རོལ་མོ་དང་བཅས་པ། མཎྜལ་སོགས་དང་། སྒྲུབ་པའི་མཆོད་པ་ཞར་བྱུང་དང་བཅས་པ་བཤད་
པའོ། ། དང་པོ་ཆུ་བཞི་ནི། བཀོད་ལེགས་སོགས་རྐང་པ་གཉིས་ཏེ། བཤམས་ཚུལ་གྱི་བཀོད་པ་ལེགས་ཤིང་
མཛེས་པ་དང་། རྒྱུ་གསེར་སོགས་རིན་ཆེན་སྣ་ཚོགས་ལས་གྲུབ་ཅིང་། དེ་ལས་འདའ་བར་ཞིང་འཁྱུག་པའི་སྣོད་
ཡང་བའི་ནང་ཐམས་ཅད་ལས་འབྱུང་བའི་སྐྱོན་དག་བྱེད་ཀྱི་བདུད་རྩིའི་ཆུ་བཞི་སྟེ། མཆོད་ཡོན། ཞབས་
བསིལ། ཞལ་བསིལ། བསང་གཏོར་རྣམས་ཡིན་ལ། དལ་གྱིས་འབབ་པ་ནི། ཁ་ཅིག་དལ་བུས་འབུལ་བའི་
དོན་དུ་བཞེད་ལ། འོན་ཀྱང་ཆུ་བཞི་བོ་དེ་དག་སྣོད་རྣམས་ནས་དལ་བུར་རྒྱུ་པའམ་འབྱུང་བའི་དོན་དུ་བྱ་དགོས་
སམ་སྙམ་མོ། ། གཉིས་པ་ཉེར་སྤྱོད་ལྔ་རོལ་མོ་དང་བཅས་པ་ནི། སྡོང་བོ་སིལ་མ་ཕྲེང་བ་སྤེལ་ལེགས་པ། །
ཞེས་པ་ནས། ས་གསུམ་འགེངས། ། ཞེས་པའི་བར་རེ་རེ་ལ་རྐང་པ་གཉིས་གཉིས་གསུངས་ཏེ། མེ་ཏོག་ཅི་འདྲ་
བ་ཞིག་འབུལ་བ་ཡིན་ཞེ་ན། དེ་ཡང་སྡོང་བོ་སྟེ་གཞུང་ཤིང་ཆེ་ཆུང་ཡལ་ག་སོགས་མང་ཉུང་ཅི་རིགས་པའི་མེ་ཏོག་
རྣམས་དང་། མ་བརྒྱུས་པར་བཅལ་དུ་བཀྲམ་པའི་སིལ་མ་རྣམས་དང་། བརྒྱུས་ཏེ་ཕྲེང་བར་བྱས་པ་དང་། སྣ་
ཚོགས་པ་བསྲེས་ཤིང་སྤེལ་མར་ལེགས་པར་བཤམས་པ་རྣམས་དང་། གཞན་ཡང་ཕྱོགས་གཅིག་ཏུ་བཅིངས་པའི་
ཕོན་པོ་རྣམས་དང༌། སྤུངས་པའི་ཚོམ་བུ་རྣམས་དང་། ཁ་འཐོར་བ་སོགས་མཛེས་པའི་མེ་ཏོག་དངོས་དང་
བཅོས་མ་དང་ཡིད་ཀྱིས་སྤྲུལ་བ་རྣམས་ས་དང་བར་སྣང་གི་ཁྱོད་ཐམས་ཅད་གང་ཏེ་འབུལ་ལོ། ། ཁ་ཅིག་ཕྲེང་བ་
སྤེལ་ལེགས་པ་ཞེས་མ་ཕྱེ་བར་བཤད་དོ། ། གཉིས་པ་བདུག་སྤོས་ནི། དྲི་ཞིམ་པོའི་རིགས་སྣ་ཚོགས་སྦྱར་བའི་
སྤོས་ཀྱི་ཚོགས་དང་། སྣ་གཅིག་པ་མ་སྦྱོར་བ་རྣམས་བསྲེགས་པའི་དུད་པ་བཻཌཱུརྱ་སྔོན་པོའི་མདོག་དང་མཚུངས་
པ་བའི་དབྱར་སྐྱེས་ཏེ་དབྱར་དུས་སུ་འབྱུང་བའི་ཆུ་འཛིན་སྔོན་པོའི་སྤྲིན་གྱིས་ལྷ་ལམ་སྟེ་ནམ་མཁའ་ཐམས་ཅད་དུ་
16

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
འཁྲིགས་ཤིང་གང་བ་རྣམས་འབུལ་ལོ། ། གསུམ་པ་སྣང་གསལ་ནི། ཉི་མ་དང་ཟླ་བའི་དཀྱིལ་འཁོར་གྱི་འོད་
དང༌། ནོར་བུ་རིན་པོ་ཆེའི་འོད་ཟེར་རབ་ཏུ་འབར་བ་ལ་སོགས་པའི་སྒྲོན་མེའི་ཚོགས་རྣམས་ནི། སྟོང་སྤྱི་ཕུད་
སོགས་སྟོང་གསུམ་གྱི་འཇིག་རྟེན་ཁམས་ཚུན་ཆད་ཀྱི་ཁུན་པ་མ་ལུས་པ་སེལ་བར་བྱེད་ནུས་པའི་འོད་ཟེར་གྱི་དགའ་
རྒོད་པ་སྟེ་འབར་ཞིང་འཕྲོ་བ་སོགས་ཀྱི་བྱེད་ལས་དང་ལྡན་པ་རྣམས་འབུལ་ལོ། ། བཞི་བ་དྲི་ཆབ་ནི། ག་བུར།
ཙནྡན། གུར་གུམ་ལ་སོགས་པ་དྲི་བཟང་པོའི་ཚོགས་ཀྱིས་བསྒོས་པའི་སྤོས་ཆུའི་མཚོ་ཆེན་པོ་ཁོར་ར་ཁོར་ཡུག་ཏུ་
ཀུན་ནས་འཁྱིལ་བ་རྣམས་འབུལ་ལོ། ། ལྔ་བ་ཞལ་ཟས་ནི། མངར་སྐྱུར་ཁ་བ་དང་བསྐ་བ་ལ་སོགས་པའི་རོ་བརྒྱ་
སྟེ་གྲངས་བརྒྱ་འདྲེན་ཚུལ་ཞིག་སྣང་ཡང་འདིར་དོན་རོ་དུ་མའི་བཅུད་དང་ལྡན་པའི་བཟའ་བ་སྟེ་ཚིག་ལེར། སྣ་
ཚོགས་འབྲས་ཆན་ཟན་དང་ཤ། ཕྱེ་དང་འཁུར་བ་བཟའ་བ་ལྔ། ཞེས་དང་། བཅའ་བ་ནི། ཚིག་ལེར། རྩ་བ་
སྟོང་བུ་མེ་ཏོག་འབྲས། ། ལོ་མ་ཡང་ནི་བཅའ་བ་ལྔ། ། ཞེས་པ་ལྟར་དང་། ཇ་ཐུག་པ། ཞོ་ཆང་དར་བ་འོ་མ་
ལ་སོགས་པའི་བཏུང་བ་དང་། གཞན་ཡང་ལྷ་དང་མི་ཡི་ཞལ་ཟས་ཀྱི་རིགས་སྣ་ཚོགས་པ་རི་རབ་ལྷུན་པོ་ལྟར་
སྤུངས་པ་རྣམས་འབུལ་ལོ། ། དྲུག་པ་རོལ་མོ་ནི། དུང་གླིང་བུ་རྔ་པི་ཝང་དྲིལ་བུ་སོགས་སྣ་ཚོགས་པའི་རོལ་མོའི་
བྱེ་བྲག་སྟེ་ཁྱད་པར་མི་འདྲ་བ་མཐའ་ཡས་པ་ལས་བྱུང་བའི་སྐད་ཀྱི་གདངས་སྙན་པོ་སྒྲའི་རྣམ་པར་འགྱུར་ལས་བླ་
ས་སྟེང་། ས་འོག་སྟེ་ས་གསུམ་འགོངས་པར་བྱེད་པ་རྣམས་འབུལ་ལོ། ། གསུམ་པ་འདོད་ཡོན་ལྔ་ནི། གཟུགས་
སྒྲ་དྲི་རོ་རེག་བྱ་ཞེས་སོགས་རྐང་པ་གཉིས་ཏེ། འདི་ལ་གཉིས། ཕྱིའི་འདོད་ཡོན་ལྔ་དང༌། ནང་གི་འདོད་ཡོན་
ལྔའོ། ། དང་པོ་ནི། ཕྱག་ན་གཟུགས་གསལ་བྱེད་ཀྱི་མེ་ལོང་འཛིན་པའི་གཟུགས་རྡོ་རྗེ་མ། རྣ་བར་སྙན་པའི་པི་
ཝང་སྒྲ་དབྱངས་སྟོང་ལྡན་འཛིན་པའི་སྒྲ་རྡོ་རྗེ་མ། སྣའི་དབང་པོར་བདེ་བ་སྟེར་བར་བྱེད་པའི་དྲི་ལྡན་གྱི་དུང་
ཆོས་འཛིན་པའི་དྲི་རྡོ་རྗེ་མ། ལྕེའི་དབང་པོར་ཟག་མེད་ཀྱི་བདེ་བ་སྟེར་ནུས་པའི་རོ་སྣ་ཚོགས་པའི་སྣོད་ཐོག་པ་རོ་
རྡོ་རྗེ་མ། ལུས་དབང་ལ་བདེ་བ་ཁྱད་པར་ཅན་སྟེར་བར་བྱེད་ནུས་པའི་རེག་བྱའི་གོས་སྣ་ཚོགས་པ་འཛིན་པའི་
རེག་བྱ་རྡོ་རྗེ་མ་སྟེ། དཔལ་འཛིན་པ་ནི་འདོད་ཡོན་ལྔ་བོ་ལའང་སྦྱར་ཞིང་ཕུན་སུམ་ཚོགས་པའི་དོན་ནོ། །
གཉིས་པ་ནི། གཟུགས་སོགས་འདོད་ཡོན་ལྔ་རབ་འབྲིང་ཐ་གསུམ་དུ་སྣང་བ་ཐམས་ཅད་གཟུགས་རྡོ་རྗེ་མ་ལ་
སོགས་པ་ལྷ་མོ་རྣམས་ཀྱི་རྣམ་པར་ཤར་ཏེ། དེ་རྣམས་ཀྱིས་རང་རང་གི་རྟགས་ཀྱི་ཕྱིའི་འདོད་ཡོན་རྣམས་བཟུང་
ནས་འབུལ་བར་མ་ཟད། རང་རང་སོ་སོའི་གཟུགས་དང༌། དབྱངས་དང་། དྲི་དང་། མ་མཆུའི་རོ་དང་།
ལུས་དང་གསང་བའི་རེག་བྱ་རྣམས་ཀྱང་འབུལ་བའོ། ། དེ་དག་བཞིན་རབ་ཏུ་མཛེས་ཤིང་། ཞི་བའི་སྤྱན་ཟུར་
གཡོ་བ། ལང་ཚོ་དར་ལ་བབ་པའོ། ། དེ་ལྟ་བུའི་ཕྱི་ནང་འདོད་ཡོན་གྱི་ལྷ་མོ་གཉིས་རེ་རེ་ཙམ་མ་ཡིན་པར་
17

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་ཀ་ས་ཕྱོགས་ཀུན་དུ་ཁྱབ་པར་མོས་ནས་འབུལ་ལོ། ། སྤྱིར་མཆོད་པ་ལ་ལྔ་ཡོད་དེ། རྫས་ཀྱི་མཆོད་པ།
སྔགས་ཀྱི་མཆོད་པ། ཕྱག་རྒྱའི་མཆོད་པ། ཏིང་ངེ་འཛིན་གྱི་མཆོད་པ། སྒྲུབ་པའི་མཆོད་པ་དང་ལྔ་ཡོད་པའི་
ཕྱིར་རོ། ། འོན་ཀྱང་འདིར་ཕྱིའི་མཆོད་པ་ལ་ཕལ་ཆེར་རྫས་ཚང་ཞིང་། ནང་དང་གསང་བའི་མཆོད་པ་རྣམས་
ལ་རྫས་དང་། སྔགས་དང་ཕྱག་རྒྱུའི་མཆོད་པ་རྣམས་མ་ཚང་ལ། དེ་ཐམས་ཅད་ལ་ཡང་ཏིང་ངེ་འཛིན་གྱི་མཆོད་
པ་ཚང་བ་ཡིན་ནོ། ། བཞི་བ་མཎྜལ་སོགས་ནི། བྱེ་བ་ཕྲག་བརྒྱའི་གླིང་བཞི་ལྷུན་པོར་བཅས། ། ཞེས་པ་ནས་
གཏེར་ལ་འབུལ་བར་བགྱི། ཞེས་པའི་བར་རྐང་པ་དྲུག་གསུངས་ཏེ། འདི་ལ་སྣོད་གྱི་འཇིག་རྟེན་དང༌། བཅུད་
ཀྱི་ལོངས་སྤྱོད་འབུལ་བ་དང་གཉིས། དང་པོ་ནི། བྱེ་བ་ཕྲག་བརྒྱ་སོགས་རྐང་པ་གཅིག་སྟེ། འོག་གཞི་རླུང་
དང་། ཆུ་དང་། སའི་དཀྱིལ་འཁོར་རིམ་པ་གསུམ་གྱི་སྟེང་དུ་བྱེ་བ་ཕྲག་བརྒྱ་སྟེ། བྱེ་བ་བརྒྱ་ཐམ་པའི་མིང་ཡིན་
ལ། དེ་ལ་དུང་ཕྱུར་བཅུ་ཡོད་ཅིང་། ཐེར་འབུམ་གཅིག་ཡིན་ནོ། ། དེ་ལྟ་བུའི་ཤར་ལ་སོགས་པ་གླིང་བཞི་དང་
གླིང་ཕྲན་བརྒྱད། ཁོར་ཡུག་གི་ལྕགས་རི། དེ་རྣམས་ཀྱི་དབུས་ན་གསེར་གྱི་རི་བདུན་དང་། དེ་རྣམས་ཀྱི་བར་
བར་དུ་མཚོ་བདུན། དེ་ཐམས་ཅད་ཀྱི་དབུས་སུ་རི་རྒྱལ་ལྷུན་པོར་ཏེ་དེ་དང་བཅས་པ་རྣམས་འབུལ་ལོ ། སྔར་
བཤད་པ་ལྟར་བྱེ་བ་བརྒྱའི་གླིང་བཞི་ལྷུན་པོར་བཅས་པ་རྣམས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
གཅིག་གི་བཀོད་པ་ཡིན་ཏེ། གླིང་བཞི་ནས་ཚངས་པའི་འཇིག་རྟེན་པར་བསྡོམས་པ་སྟོང་ལོངས་པ་གཅིག་ལ་
སྟོང་དང་པོ་དང་། དེ་སྟོང་ལ་སྟོང་གཉིས་པ། དེ་སྟོང་དུ་ལོངས་པ་ལ་སྟོང་གསུམ་པར་འཇོག་པའི་ཕྱིར། དེ་
ལྟར་ཡང་མཛོད་ལས། གླིང་བཞི་དང་ནི་ཉི་ཟླ་དང་། ། རི་རབ་དང་ནི་འདོད་ལྷ་དང་། ། ཚངས་པའི་འཇིག་
རྟེན་སྟོང་ལ་ནི། ། སྟོང་ནི་སྤྱི་ཕུད་ཡིན་པར་འདོད། ། དེ་སྟོང་ལ་ནི་སྟོང་གཉིས་པ། ། བར་མའི་འཇིག་རྟེན་
ཁམས་ཡིན་ནོ། ། དེ་སྟོང་ལ་ནི་སྟོང་གསུམ་མོ། ། ཞེས་གསུངས་པ་ལྟར་རོ། ། དེར་མ་ཟད། རབ་འབྱམས་རྒྱ་
མཚོའི་འཇིག་རྟེན་གྱི་ཁམས་དང༌། ཕྱོགས་བཅུའི་ཞིང་ཁམས་ཇི་སྙེད་པ་ཐམས་ཅད་ཀྱང་བློས་བླངས་ནས་མོས་
པས་འབུལ་རུང་ངོ་། ། ལག་ལེན་ལ་ནི་མཎྜལ་གྱི་ཚོམ་བུ་རྒྱས་བསྡུས་གང་རུང་བཀོད་ནས་དེ་ལྟར་མོས་ཏེ་འབུལ་
བར་བྱའོ། ། གཉིས་པ་བཅུད་ཀྱི་ཁྱད་པར་ནི། རིན་ཆེན་བདུན་དང་ཞེས་སོགས་ལྔ་སྟེ། དེ་ལ་བཅུད་ངོས་
བཟུང་བ་དང་། དེ་འབུལ་བ་གཉིས་ལས། དང་པོ་ནི། འཁོར་ལོ་སོགས་རིན་ཆེན་སྣ་བདུན་དང་། ། མཛོད་
འགྲེལ་ལས། རལ་གྲི་པགས་པ་ཁང་བ་ཚལ། ། མལ་སྟན་གོས་དང་ལྷམ་གྱི་མཆོག། ཅེས་པ་ལྟར། ཉེ་བའི་
རིན་ཆེན་བདུན་དང་། སོགས་ཀྱིས་བསྟན་པའི་རིན་པོ་ཆེའི་རི་བོ། ། དཔག་བསམ་ཤིང་། འདོད་འཇོའི་བ།
གཏེར་གྱི་བུམ་པ། མཆོད་པའི་ལྷ་མོ་བརྒྱད། ཉི་ཟླ་བ།དུགས་རྒྱལ་མཚན་སོགས་མཆོད་ཡུལ་ཀུན་ནས་དགའ་བ་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། ལྷ་
སྐྱེད་པར་བྱེད་པའི་སྣོད་ཀྱི་འཇིག་རྟེན་སྔར་བཤད་པ་རྣམས་དང་། བཅུད་ཀྱང་བཤད་མ་ཐག་པའི་ཕུན་སུམ་
ཚོགས་པ་ལྷ་དང་མི་ཡི་ལོངས་སྤྱོད་གྱི་གཞི་ལ་འདོད་དགུ་འབྱུང་བའི་གཏེར་ཆེན་པོ་དང་མཚུངས་པའི་ཞིང་བཀོད་
ཀྱི་མཎྜལ་འདི་ཉིད་འབུལ་བར་བགྱིའོ། ། གཉིས་པ་གང་ལ་ཇི་ལྟར་འབུལ་བ་ནི། དད་པ་སྟེ་དང་བའི་སེམས་
ཀྱིས་ཕུལ་དུ་བྱུང་བའི་མཆོད་ཡུལ་ཞིང་གི་མཆོག་སྔར་བཤད་པ་ལྟར་གྱི་སྐྱབས་མགོན་ཐུགས་རྗེའི་གཏེར་མཛོད་དུ་
གྱུར་བའི་བླ་མ་འཁོར་དང་བཅས་པ་རྣམས་ལ་དབུལ་བར་བགྱི་འོ། ། ལྔ་བ་སྒྲུབ་པའི་མཆོད་པ་ཞར་བྱུང་དང་
བཅས་པ་ལ་གཉིས། ནང་ངམ་སྒྲུབ་པའི་མཆོད་པ་དངོས་དང་། ཞར་བྱུང་རྒྱ་ཇའི་མཆོད་པ་བཤད་པའོ། །
དང་པོ་ནི། དངོས་བཤམས་ཡིད་སྤྲུལ་ནས་མཉེས་ཕྱིར་འབུལ། ། ཞེས་པའི་བར་ཏེ། འདི་ནི་དཔེ་ཅན་དཔེ་དུ་
བཀོད་པའི་གཟུགས་ཅན་གྱི་རྒྱན་ཡིན་མོད། གོ་བདེ་བར་དཔེ་དོན་སོ་སོར་བཤད་པར་བྱ་སྟེ། འདི་ལ་འཆད་
ཚུལ་ཅུང་མི་འདྲ་བ་གཞན་ཡོད་ཀྱང་འདིར་རང་གཞན་གྱིས་དངོས་སུ་བཤམས་པ་དང་། ཡིད་ཀྱིས་སྤྲུལ་བའི་
མཆོད་པའི་ཚོགས་སྐྱེས་རབས་ནས་འབྱུང་བའི་ཡིད་བཞིན་རྒྱ་མཚོའི་ཆུ་ལྟར་མང་བ་དོགས་ཏེ་རྒྱ་མཚོ་ལ་བར་
འགྲམ་དང་། ཚུ་རོལ་གྱི་འགྲམ་གཉིས་འབྱུང་བ་དེ་བཞིན་དུ། གཞི་མཆོད་པ་རྒྱ་མཚོ་ལྟ་བུ་མང་བོ་དེ་ལ་ཡང་།
ཆ་གཉིས་སུ་ཕྱེ་བ་ལས་བྱུང་བའི་སྲིད་པ་སྟེ་ཚུ་རོལ་འཁོར་བས་བསྡུས་པའི་དགེ་བ་དང་། ཞི་བ་སྟེ་ཕ་རོལ་ཐར་
བའི་ཕྱོགས་ཀྱིས་བསྡུས་པའི་དགེ་བ་གཉིས་ཡོད་པ་ནི། རྒྱུ་མཚོའི་འགྲམ་གྱི་བད་སྡོང་གི་ས་བོན་དང་མཚུངས་པ་
སྟེ། དེ་ལྟ་བུའི་རྣམ་དཀར་གྱི་ས་བོན་བཏབ་པའི་རྒྱུ་ལས་འོངས་པ་སྟེ་དེ་ལས་བྱུང་བའི་ཕན་བདེའི་ཚོགས་རྣམས་
ནི། མཆོད་པར་འོས་པས་ན་མཆོད་རྫས་ཀྱི་མིང་གིས་བསྟན་ལ། དེ་ཡང་འདབ་སྟོང་སྟེ་ཇི་སྐད་དུ། ཡིད་བཞིན་
མཚོ་ཡི་ངོགས་ཀྱི་པད་སྡོང་བཞིན། ། ཞེས་གསུངས་པ་ལྟར། རྒྱ་མཚོ་དེའི་ངོས་ཀྱི་པདྨའི་སྡོང་བོ་རྒྱུས་པ་དང་
འདྲ་པའི་ལེགས་ཚོགས་རྣམས་ཀྱི་བྱེད་ལས་ནི། རང་གཞན་ཀུན་གྱི་ཡིད་འཕྲོག་པ་སྟེ་ཡིད་དགའ་བར་བྱེད་ཅིང་།
གཞན་ཡང་དེའི་ཆ་ཤས་འཇིག་རྟེན་ནི་སོ་སོ་སྐྱེ་བོ་དང་། འཇིག་རྟེན་ལས་འདས་པ་འཕགས་པ་རྣམས་ཏེ་མདོར་
ན་རང་དང་གཞན་གྱི་ལུས་ངག་ཡིད་ཀྱི་སྒོ་གསུམ་དུ་བསགས་པའི་དགེ་བའི་མེ་ཏོག་གི་ཚོགས་ལྟ་བུ་ཅི་ཡང་འཁྲབ་
སྟེ་སྣ་ཚོགས་པ་ཅིར་ཡང་མཛེས་པར་སྣང་བ་དང༌། ལེགས་ཚོགས་དེ་ཡང་ཀུན་ཏུ་བཟང་ཞིང་ཁྱད་པར་དུ་
འཕགས་པའམ། བྱང་སེམས་ཀུན་ཏུ་བཟང་པོའི་སྨོན་ལམ་དང་ཡང་ན་ཀུན་ཏུ་བཟང་བོའི་བྱང་ཆུབ་ཀྱི་སེམས་
དང་རྫོགས་པའི་བྱང་ཆུབ་དུ་བསྔོ་བའི་བསམ་པས་ཟིན་པ་ནི་མཆོད་པའི་དྲི་བསུང་སྟེ་དྲི་དང་བཟང་པོ་ལྡང་བ་ལྟ་
བུ་འབུམ་ཕྲག་འགྲོ་བའི་དོན་ནོ། ། དཔེ་དེ་ལྟ་བུའི་རྒྱ་མཚོའི་ངོགས་སུ་འཁྲུངས་པའི་སྡོང་བོ་མེ་ཏོག་དྲི་ལྡན་རྣམས་
ཀྱི་རྩེར། ཚུལ་ཁྲིམས་ཏིང་འཛིན་ཤེས་རབ་ཀྱི་བསླབ་པ་གསུམ་དང་། ཐུན་མོང་དང་ཐུན་མོང་མ་ཡིན་པའི་ལམ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གྱི་རིམ་པ་གཉིས་སམ། བསྐྱེད་རྫོགས་ཀྱི་ལམ་རིམ་པ་གཉིས་དང་། ཚོགས་ལམ། སྦྱོར་ལམ། མཐོང་ལམ།
སྒོམ་ལམ། མི་སློབ་ལམ་ལྔ་ལམ་ལྔའི་འབྲས་བུ་དང་ལྡན་པ་ནི། རྟོགས་པའི་ཡོན་ཏན་དང་། ཐར་བའི་འབྲས་
བུ་གྱ་ནོམ་པ་དང་ལྡན་པ་ནི་སྤུངས་པའི་ཡོན་ཏན་ཏེ། དེ་ལྟ་བུའི་མཆོད་པ་དགའ་བའི་ཚལ་དང་འདྲ་བ་འདི་
ཡང་། རྗེ་བཙུན་བླ་མ་མཉེས་པའི་ཕྱིར་དུ་འབུལ་ལོ་ཞེས་སོ། ། དོན་བསྡུ་ན། དགེ་རྩ་རྒྱུའི་མཆོད་པ་རྣམས་ནི་
རྒྱ་མཚོ་དང་སྦྱར། འཁོར་འདས་ཀྱི་རྣམ་དཀར་ནི་རྒྱ་མཚོའི་ངོགས་གཉིས་ལས་བྱུང་བའི་བད་སྡོང་དང་སྦྱར་ལ།
སྒོ་གསུམ་གྱི་དགེ་བ་ནི་མེ་ཏོག་དང་སྦྱར། ཐབས་ཁྱད་པར་ཅན་གྱིས་ཟིན་པ་ནི་དྲི་བསུང་དང་སྦྱར། བསླབ་
གསུམ་རིམ་གཉིས་ལམ་ལྔ་ནི་འབྲས་བུ་དང་སྦྱར་ནས་བསྟན་པས་སོ། ། དེས་ན་འདིར་དཔེ་ཙམ་མ་གཏོགས་དོན་
ལ་ཡིད་བཞིན་རྒྱ་མཚོ་ནི་རྒྱ་མཚོ་དངོས་ལ་བྱེད་པ་མིན་ཏེ། ཡིན་ན་སྡོང་བོ་མེ་ཏོག་ + ཡིན་པར་ཐལ་བར་འགྱུར་
ན་དེ་ནི་མི་རུང་ངོ། ། གཉིས་པ་ཞར་བྱུང་རྒྱ་ཇའི་མཆོད་པ་ནི། གུ་གུམ་དམངས་ལྡན་སོགས་རྐང་པ་གཉིས་ཏེ་
ཀུར་གུམ་གྱི་མདངས་མདོག་ལྟ་བུ་ཁ་དོག་དམར་སེར་དང་ལྡན་ཞིང་བཟང་བོ་ཤིན་ཏུ་དྲི་ཞིམ་པོའི་དྲི་ངད་ཅན་རོ་
བརྒྱ་སྟེ་རོ་བཅུད་མང་པོ་དང་ལྡན་པའི་དཔལ་འཛིན་པ་སྟེ་ཡོད་པའི་རྒྱ་ཇའི་བཏུང་བ་རྣམས་ཀྱང་འབུལ་ལོ། །
དང་ནི་འོག་མ་དང་སོ་སོར་འབྱེད་པའི་ཚིག་གོ། གཉིས་པ་ནང་མཆོད་ནི། ལྕགས་ཀྱུ་ལྔ་དང་སོགས་རྐང་པ་
གཉིས་ཏེ། དངོས་གྲུབ་འགུགས་པར་བྱེད་པས་ལྕགས་ཀྱུ་ལྔ་སྟེ་ཤ་ལྔ་དང་། དངོས་གྲུབ་གསལ་བར་བྱེད་པས་
སྒྲོན་མ་ལྔ་སྟེ་བདུད་རྩི་ལྔ་དང་། ལ་སོགས་པས་བསྡུས་པ་བདུད་རྩིའི་རྫས་སུ་འོས་པ་རྣམས་བསང་སྦྱང་བྱིན་གྱིས་
བརླབ་པ་ནི། སྦྱང་རྟོགས་སྦྱར་བ་སྟེ་དེ་ལྟ་བུའི་བདུད་རྩི་རྒྱ་མཚོས་རྗེ་བཙུན་བླ་མ་འཁོར་དང་བཅས་པ་མཆོད་
པར་བགྱིའོ། ། སྤྱིར་ཤ་ལྔ་ལ་དངོས་གྲུབ་འགུགས་པར་བྱེད་པས་ལྕགས་ཀྱུ་དང་གསལ་བར་བྱེད་པས་སྒྲོན་མ་ཞེས་
བཤད་པ་མང་ཡང་། སྒྲ་དོན་དེ་ནི་བདུད་རྩི་ལྔ་ལའང་སྦྱར་རུང་བར་སེམས་སོ། ། གསུམ་པ་གསང་བའི་མཆོད་
པ་ནི། ཡིད་འོང་ལང་ཚོའི་དཔལ་སོགས་ཚིགས་བཅད་གཅིག་སྟེ། དོན་ནི། ཡིད་དུ་འོང་བའི་ལང་ཚོ་སྟེ་ན་ཚོད་
བཅུ་དྲུག་ལོན་པ་ལྟ་བུའི་དཔལ་སྟེ་ཕུན་སུམ་ཚོགས་པ་འཛིན་པ་མཆོག་ཏུ་མཛེས་པའི་རིག་མ་རྣམས་སོ། ། དེ་
རྣམས་ཀྱི་བྱེད་ལས་ནི། འཁྱུད་དང་འོ་བྱེད་སེན་མོ་དང་། ། སོ་འདེབས་པ་དང་ཡང་དག་བསྐྱོད། ། སིད་སྒྲ་
སྒྲོགས་དང་བྱ་བ་བྱེད། ། སྟེང་ན་འདུག་པ་དང་ནི་བརྒྱད། ། ཅེས་འབྱུང་བ་ལྟར། ། རེ་རེ་ལ་ཡང་བརྒྱད་
བརྒྱད་དུ་ཕྱེ་བས་བསྡོམས་པས་དྲུག་ཅུ་རྩ་བཞིའི་འདོད་པའི་སྒྱུ་རྩལ་ལ་མཁས་པའི་ལུས་ཕྲ་མ་སྟེ་ཡན་ལག་དང་
རྐེད་པ་ཅུང་ཕྲ་ཞིང་ལྡེམ་ལ་སྐབས་ཕྱེ་བའོ། ། དེ་ལ་གསུམ་ཡོད་པ་ལས་གཙོ་ཆེ་བའི་དབང་དུ་བྱས་ན། ཞིང་སྐྱེས་
ནི། རྫོགས་རིམ་དབེན་པ་གསུམ་དང་སྒྱུ་ལུས་བཞི་བོ་ཅི་རིགས་ལ་གནས་པའི་རྣལ་འབྱོར་བའི་ཕྱག་མ་དང་།
20

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
སྔགས་སྐྱེས་བསྐྱེད་རིམ་པའི་ཕྱག་མ་དང་། ལྷན་སྐྱེས་ཟུང་འཇུག་ལ་གནས་པའི་ཕྱག་རྒྱ་མར་བཤད་པ་ལྟར་ཡིན་
ལ། འོན་ཀྱང་སྔགས་སྐྱེས་གཙོ་ཆེར་མིའི་རྟེན་ཅན་དང་ཞིང་ཁྱད་པར་ཅན་ཡུལ་ཉེར་བཞིའི་རྣལ་འབྱོར་བ་དོན་
གྱི་ལྷན་སྐྱེས་མ་ཐོབ་པ་ནི་ཞིང་སྐྱེས་དང་། དོན་གྱི་ལྷན་སྐྱེས་རྒྱུད་ལ་སྐྱེས་པ་འཇིག་རྟེན་ལས་འདས་པའི་ལྷ་མོ་ནི་
ལྷན་སྐྱེས་ཀྱི་རྣལ་འབྱོར་མར་བཤད་དོ། ། ཕོ་ཉ་སྟེ་ལམ་བགྲོད་པའི་ཐབས་སམ་མགྱོགས་བྱེད་ཡིན་ལ། དེ་ལྟ་བུ
འི་ཚོགས་ཐམས་ཅད་དོ། ། དེ་དག་ཀྱང་ཁ་དོག་མཛེས་པ་དང་། དབྱིབས་ལྟ་ན་སྡུག་ཅིང་མཛེས་པའོ། །
གཟུགས་བརྙན་ནམ། སྒྱུ་མ་མཁན་གྱིས་སྤྲུལ་བའི་བུད་མེད་ལྟ་བུ་སྣང་ལ་རང་བཞིན་མེད་པ་ནི་སྒྱུ་མའི་ཕྱག་རྒྱ་མ་
རྣམས་ཀྱང་འབུལ་བར་བགྱིའོ། ། ཞེས་བྱ་བ་སྟེ། ཡང་ནི་ཕྱི་ནང་གི་མཆོད་པར་མ་ཟད་པའོ། ། སྤྱིར་ཕྱལ་རྒྱུའི་
སྒྲ་དོན་ནི་རྒྱས་འདེབས་པའི་དོན་ཡིན་ཡང་། ཕྱག་རྒྱ་ལ་དབྱེ་བ་མི་འདྲ་བ་མང་བས་སྐབས་ཐོབ་ཤེས་དགོས་
སོ། ། བཞི་བ་དེ་ཁོ་ན་ཉིད་ཀྱི་མཆོད་པ་ནི་སྒྲིབ་བྲལ་ལྷན་སྐྱེས་སོགས་ཚིགས་སུ་བཅད་པ་གཅིག་སྟེ། གཉིས་སྣང་
གི་རྟོག་པའི་སྒྲིབ་པ་ཀུན་དང་བྲལ་བ་ཡུལ་ཅན་ལྷན་ཅིག་སྐྱེས་པའི་བདེ་བའི་ཡེ་ཤེས་ཆེན་པོ་དང་། ཡུལ་གཟུགས་
སོགས་ཆོས་ཀུན་རང་བཞིན་གྱིས་གྲུབ་པའི་སྤྲོས་པ་དང་བྲལ་བའི་དབྱིངས་ཏེ་སྟོང་བ་ཉིད་གཉིས་པོ་ངོ་བོ་དབྱེར་
མེད་པར་ལྷུན་གྱིས་གྲུབ་པ་སྟེ་འབད་རྩོལ་མེད་པར་ཆུ་དང་ཆུ་འདྲེས་པ་ལྟར་རོ་གཅིག་ཏུ་ཞུགས་པའི་བདེ་སྟོང་
དབྱེར་མེད་ཀྱི་ཡེ་ཤེས་ཀྱི་གཟིགས་ངོར་ནམ་མཁའ་ལ་བྱ་འཕུར་བའི་རྗེས་ལྟར་འདི་འདྲའོ་ཞེས་སྨྲ་བར་མི་ནུས་པ་
དང་། ཡིད་ལ་འདི་ལྟ་བུའོ་ཞེས་རྟོག་པས་ཇི་བཞིན་བསམ་པ་དང་། བསམ་པའི་དོན་ལྟར་ཚིག་གིས་བརྗོད་པའི་
ཡུལ་ལས་འདས་པ་སྟེ་དེ་འདྲ་བའི་དོན་དམ་བྱང་ཆུབ་ཀྱི་སེམས་མཆོག་དེ་ཁྱོད་ལ་འབུལ་བར་བགྱིའོ། ། ཞེས་
སོ། ། སྤྱིར་དོན་དམ་བྱང་ཆུབ་ཀྱི་སེམས་ནི་བརྗོད་པ་དང་བསམ་མི་ནུས་པ་མིན་ཡང་། མཉམ་གཞག་དེའི་ངོ་
བོར་གཉིས་སྣང་ཐམས་ཅད་དང་བྲལ་བས་ན་གཉིས་སྣང་དང་བཅས་པའི་སྨྲ་བསམ་བརྗོད་མེད་ཡིན་ཏེ། ས་
བཅུ་བའི་མདོ་ལས། ཇི་ལྟར་བར་སྣང་བྱ་རྗེས་མཁས་རྣམས་ཀྱིས། ། བརྗོད་པ་ནུས་མ་ཡིན་ཞིང་མི་མཐོང་
ལྟར། ། དེ་བཞིན་རྒྱལ་བའི་སྲས་ཀྱི་ས་ཀུན་ཀྱང་། ། བརྗོད་མི་ནུས་ན་ཉན་པར་ག་ལ་ནུས། ། ཞེས་གསུངས་པ་
ལྟར་རོ། ། དེ་རྒྱུད་ལ་ཡོད་པ་ནི་ཤིན་ཏུ་དཀོན་ཡང་གཞན་རྒྱུད་ལ་ཡོད་པ་དང་རང་གི་མོས་པ་ཡན་ཆད་ཀྱིས་
འབུལ་རུང་སྟེ། གཞན་ལའང་འདྲའོ། ། ལྔ་བ་སྨན་དང་ལུས་འབུལ་བ་ནི། ཉོན་མོངས་བཞི་བརྒྱ་རྩ་བཞིའི་
ཞེས་སོགས་རྐང་པ་བཞི་སྟེ། ཉོན་མོངས་པ་འདོད་ཆགས་དང་། ཞེ་སྡང་དང༌། གཏི་མུག་དང་། དུག་གསུམ་
ཆ་མཉམ་རེ་ལ་བརྒྱ་དང་རྩ་གཅིག་ཏུ་ཕྱེ་བས་བསྡུ་ན་བཞི་བརྒྱ་རྩ་བཞི་ཡོད་ལ། དེ་རྣམས་ཀྱིས་བསྐྱེད་པའི་ནད་
བཞི་བརྒྱ་རྩ་བཞི་འཇོམས་པར་བྱེད་པའི་བཟང་བོའི་སྨན་གྱི་རིགས་ག་བུར། ཨ་ཀ་རུ་སོགས་ཀྱི་བྱེ་བྲག་སྟེ་ཁྱད་
21

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་མི་འདྲ་བ་སྣ་ཚོགས་པ་དང༌། དེར་ཡང་མ་ཟད་མགོན་པོ་ཁྱེད་མཉེས་པར་བགྱི་བའི་ཕྱིར་དུ་བདག་ཉིད་ཀྱང་
བྲན་དུ་འབུལ་བ་ལགས་ན། བརྩེ་བས་ནམ་མཁའ་ཇི་སྲིད་གནས་པ་དེ་སྲིད་པར་བདག་ཁྱོད་ཀྱི་འབངས་སྟེ་བྲན་
བགྱིད་པར་རྗེས་སུ་བཟུང་དུ་གསོལ།ཞེས་པའོ། ། རྣམ་གྲངས་གཅིག་ཏུ་ན། ནད་བཞི་བརྒྱ་རྩ་བཞི་ནི་སྨན་རྒྱུད་
ལས། ནད་ལས་བཞི་བརྒྱ་རྩ་བཞིར་གྲགས་པ་ལས། ། བརྒྱ་དང་རྩ་གཅིག་ལྟར་སྣང་འཕྲལ་གྱི་ནད། ། བརྒྱ་
དང་རྩ་གཅིག་ཀུན་བཏགས་གདོན་གྱི་ནད། ། བརྒྱུ་དང་རྩ་གཅིག་ཡོངས་སྲུབ་ཚེ་ཡི་ནད། ། བརྒྱ་དང་རྩ་
གཅིག་གཞན་དབང་ལས་ཀྱི་ནད། ། ཅེས་པ་དང་། ཡང་འགའ་ཞིག་ཏུ། སྨན་གྱིས་གསོ་ནུས་བརྒྱ་དང་གཅིག།
རིམ་འགྲོས་ནུས་པ་བརྒྱ་དང་གཅིག། གཉིས་ཀས་ནུས་པ་བརྒྱ་དང་གཅིག། ཅི་ཡང་མི་ཕན་བརྒྱ་དང་གཅིག།
ཅེས་འབྱུང་ཡང་རང་ལུགས་ནི་སྔ་མའོ། ། ཞེས་ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་པ་དང༌། སྨན་དང་
བདག་ཉིད་ཀྱང་བྲན་དུ་འབུལ་བ་རྣམས་དམིགས་པ་དང་བཅས་པའི་སྒོ་ནས་བྱས་ཏེ་ཡན་ལག་ལྷག་མ་རྣམས་
བྱའོ། ། དེ་ཡང་།བཤགས་པ་སོགས་ཏེ་རྗེས་སུ་ཡི་རང་བ་དང་། འཁོར་ལོ་བསྐོར་བར་བསྐུལ་བ་དང་། བརྟན་
པར་བཞུགས་སུ་གསོལ་བ་དང་། བསྔོ་བ་དང་སྔ་སྟེ་ཡན་ལག་ལྷག་མ་དེ་རྣམས་སྔར་གྱི་གཟུང་དུ་གསོལ་ཞེས་པའི་
འཕྲོ་ནས་འདི་ལྟར་བྱའོ། ། གཉིས་པ་བཤགས་པ་སོགས་ཀྱི་ཡན་ལག་དེ་ཉིད་སྟོན་པ་ནི། ཐོག་མེད་དུས་ནས་མི་
དགེ་སྡིག་པའི་ལས། ། ཞེས་པ་ནས། ཐོབ་ཕྱིར་བསྔོ། ། ཞེས་པའི་བར་ཚིགས་སུ་བཅད་པ་ལྔ་སྟེ། འདི་ལ་ལྔ།
བཤགས་པ་དང་། ཡི་རང་དང་། བསྐུལ་བ་དང་། གསོལ་འདེབས་དང་། བསྔོ་བའོ། ། དང་པོ་ནི། ཐོག་
མེད་དུས་སོགས་རྐང་པ་བཞི་སྟེ། འཁོར་བ་དང་པོ་འདི་ནས་བྱུང་ལ་དེ་ཕན་ཆད་དུ་མེད་དོ་ཞེས་པའི་མཚམས་
བཟུང་དུ་མེད་པས་ཐོག་མ་མེད་པའི་དུས་ནས་ད་ལྟའི་བར་དུ་མི་དགེ་བ་སྡིག་པའི་ལས་བདག་གིས་བགྱིས་པ་དང་།
གཞན་ལ་བགྱིད་དུ་སྩལ་བ་དང་། རང་གཞན་གྱིས་བྱས་པའི་སྡིག་པ་ལ་རྗེས་སུ་ཡི་རང་བའི་ཉེས་པའི་ཚོགས་ཅི་
མཆིས་པ་རྣམས་ཀྱང་། བླ་མ་ཐུགས་རྗེ་ཆེན་པོ་དང་ལྡན་པ་འཁོར་དང་བཅས་པའི་སྤྱན་སྔར་འགྱོད་པ་དྲག་པོའི་
སེམས་ཀྱིས་བཤགས་ཤིང༌། ད་ནས་བཟུང་སྟེ་སླན་ཆད་སྲོག་ལ་བབ་ཀྱང་མི་བགྱིད་པར་ལེགས་པར་སྡོམ་པར་ནོད་
དེ་དམ་བཅའ་ཁས་ལེན་པར་བགྱིའོ། ། ཞེས་སོ། ། གཉིས་པ་ཡི་རང་ནི། ཆོས་རྣམས་རང་བཞིན་སོབ།ས་རྐང་
པ་བཞི་སྟེ། ཀུན་རྫོབ་པའི་ཆོས་རྣམས་ཀྱི་རང་བཞིན་ཏེ་གནས་ལུགས་སྟོང་བ་ཉིད་ཀྱི་དབང་དུ་བྱས་ན། བདེན་
པར་གྲུབ་པའི་མཚན་མ་དང་བྲལ་ཡང་མ་བརྟགས་མ་དཔྱད་པར་མིང་རྐྱང་བཏགས་ཡོད་ཀྱི་ཐ་སྙད་ཙམ་དུ་ལས་
འབྲས་ཀྱི་རྣམ་གཞག་འཐད་པ་ནི། དཔེར་ན། སྐྱེས་བུ་གཉིད་ལོག་པའི་ཚེ་བདེ་སྡུག་སྣ་ཚོགས་ཞིག་སྣང་བ་ཡོད་
ཀྱང་། དེ་དག་འཁྲུལ་བའི་བག་ཆགས་ཀྱི་དབང་གིས་ཡིན་གྱི། དོན་གྱི་གནས་ཚོད་ལ་མི་བདེན་ཏེ། རྨི་ལམ་གྱི་
22

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
མི་ནི་མི་མ་ཡིན་པའི་ཕྱིར་རོ། ། དེ་ལྟར་གནས་ཚོད་ལ་རྨི་ལམ་དུ་ཤར་བ་རྣམས་དོན་དེ་དངོས་གནས་པ་མ་ཡིན་
ཀྱང་། དེ་ལྟ་ནའང་བདེ་སྡུག་དུ་མ་ཞིག་རྨི་ལམ་གྱི་ཆེ་བ་སྐྱེད་པ་ཇི་ལྟ་བ་དེ་བཞིན་དུ་བདེན་པར་མེད་ཀྱང་ཀུན་
རྫོབ་ཙམ་དུ་སོ་སོ་སྐྱེ་བོ་རྣམས་དང་། འཕགས་པའི་གང་ཟག་ཐམས་ཅད་ཀྱི་རྒྱུད་ལ་བདེ་བ་དང་དགའ་བའི་ཁྱད་
པར་སྣ་ཚོགས་པ་ཅི་ཡང་འཆར་བ་སྟེ་འབྱུང་བའི་རྒྱུ་རྣམ་དཀར་གྱི་དགེ་ཚོགས་ ཇི་སྙེད་མཆིས་པ་རྣམས་ལ།
བདག་ཅག་ཚིག་ཙམ་མ་ཡིན་པར་བསམ་པ་ཐག་པས་རྗེས་སུ་ཡི་རང་ངོ་སྟེ་དགའ་བ་བསྒོམ་པར་བགྱིའོ། ། ཞེས་
སོ། ། གསུམ་པ་བསྐུལ་བ་ནི། ཕུལ་བྱུང་མཁྱེན་བརྩེ་སོགས་རྐང་པ་བཞི་སྟེ། ཕུལ་དུ་བྱུང་བའི་མཁྱེན་པ་སྟེ་ཆོས་
ཐམས་ཅད་ཇི་ལྟ་བ་བཞིན་དུ་གཟིགས་པའི་ཡེ་ཤེས་དང་། སེམས་ཅན་ཐམས་ཅད་ལ་བུ་ལྟར་དགོངས་པའི་བརྩེ་
བ་སྙིང་རྗེའི་ཆུ་འཛིན་ཏེ་སྤྲིན་འབུམ་ཕྲག་དུ་མ་དཀྲིགས་པར་བྱས་ཏེ་མཐའ་ཡས་པའི་འགྲོ་བ་འདིའི་ཕན་པ་དང༌།
བདེ་བའི་ལེགས་ཚོགས་གྱི་ཀུན་དའི་ཚལ་རྣམས་ལས། སྔར་མ་སྐྱེས་པ་བསྐྱེད་པ་དང་། སྐྱེས་ཟིན་པ་རྣམས་ཡུན་
རིང་གནས་པ་དང་། གནས་པ་རྣམས་ཀྱང་གོང་དུ་སྤེལ་བའི་ཕྱིར་དུ། ཟབ་པ་སྟེ་སྟོང་བ་ཉིད་ལས་བརྩམས་པ་
དང་། རྒྱུས་པ་སྟེ་རྒྱ་ཆེ་བ་རྒྱལ་སྲས་ཀྱི་སྤྱོད་པ་སོགས་ཀུན་རྫོབ་ཀྱི་རྣམ་བཞག་ལེགས་པར་སྟོན་པའི་ཆོས་ཀྱི་ཆར་
བ་དབབ་ཏུ་གསོལ། ། ཞེས་པ་སྟེ། འདི་ཡང་གཟུགས་ཅན་གྱི་རྒྱུན་ཡིན་ལ། ཅུང་ཟད་གོ་བདེ་བར་བརྗོད་ན།
སྤྲིན་དང་མཁྱེན་བརྩེ་སྦྱར་ཞིང་། འགྲོ་བའི་ཕན་བདེ་ནི་ཀུ་མུ་དའི་ཚལ་དང༌། ཆོས་བསྟན་པ་ནི་ཆར་དང་སྦྱར་
བ་ཡིན་ནོ། ། བཞི་བ་གསོལ་འདེབས་ནི། རྡོ་རྗེའི་སྐུ་ལ་སོགས་རྐང་པ་བཞི་སྟེ། རྡོ་རྗེ་སྟེ་མི་མཐུན་ཕྱོགས་
རྣམས་ཀྱིས་ཕྱེད་པའམ་བཤིགས་པར་མི་ནུས་པའི་སྐུ་དེ་ལ་སྐྱེ་འཆི་མི་མངའ་ཞིང་ནམ་འཐོབ་པ་ཡིན་ན་ཡང་།
བདེན་གཉིས་ཟུང་དུ་འཇུག་པའི་སྐུ་ནོར་བུ་དབང་གི་རྒྱལ་པོ་དང་མཚུངས་པ་དེའི་སྣོད་དུ་གྱུར་བའི་ལ་མ་ཏོག་
གདུལ་བྱའི་སྐྱེ་བུ་རྣམས་ཀྱི་ངོ་བོར་དངོས་སུ་སྣང་བ་འདི་ཉིད་བདག་ཅག་སློབ་མ་རྣམས་ཀྱིས། ཡུན་རིང་དུ་
བརྟན་པར་བཞུགས་ན་ཅི་མ་རུང་སྙམ་དུ་ནི་མོས་པ་ཇི་བཞིན་ཡུན་རིང་པོར་སྲིད་པ་་ སྟེ་འཁོར་བའི་ཕྱི་མཐའ་མ་
ཟད་པའི་བར་དེ་སྲིད་དུ་མྱ་ངན་ལས་མི་འདའ་ཚུལ་སྟེ་འདའ་བའི་ཚུལ་མི་སྟོན་པར་དུས་རྟག་ཏུ་བཞུགས་སུ་
གསོལ། ཞེས་སོ། ། ལྔ་བ་བསྔོ་བ་ནི། དེ་ལྟར་བསྐྲུན་པའི་རྣམ་དཀར་དགེ་བ་ནས་ཐོས་ཕྱིར་བསྔོ། ། ཞེས་པའི་
བར་ཚིགས་སུ་བཅད་པ་གཅིག་སྟེ། སྔར་ཡན་ལག་དྲུག་པོ་དེ་ལྟར་བྱས་པ་ལས་དགེ་བའི་ཚོགས་བསྐྲུན་པ་སྟེ་
བསྐྱེད་པའམ་བསགས་པའི་རྣམ་དཀར་དགེ་བའི་ཚོགས་ཅི་མཆིས་པ་ཐམས་ཅད་སྔར་བཤད་པ་ལྟར་བཀའ་དྲིན་
གསུམ་ལྡན་གྱི་རྗེ་བཙུན་བླ་མ་དམ་པ་དེ་ཡིས་ཐུགས་དགྱེས་བཞིན་ཚེ་རབས་ཀུན་ཏུ་འབྲལ་བ་མེད་པར་རྗེས་སུ་
འཛིན་ཅིང་ཐུགས་བདེ་སྟོང་དབྱེར་མེད་ཀྱི་ཡེ་ཤེས་དང་། སྒྱུ་མའི་སྐུ་གཉིས་མཉམ་དུ་འཚོགས་པའི་མི་སློབ་པའི་
23

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཟུང་འཇུག་རྡོ་རྗེ་འཆང་དབང་སྟེ་ངེས་དོན་གྱི་རྡོ་རྗེ་འཛིན་པ་ཀུན་གྱི་དབང་པོ་དེ་ཉིད་འཐོབ་པའི་ཕྱིར་དུ་
བསྔོའོ། ། གཉིས་པ་ཡན་ལག་བདུན་པོ་དེ་བསགས་སྦྱང་སྤེལ་གསུམ་དུ་འདུ་བར་བསྟན་པ་ནི། ཕྱག་དང་མཆོད་
པ་ཡི་རང་དང་བསྐུལ་བ་དང་གསོལ་འདེབས་ལྔ་ནི། ཚོགས་གསོགས་པའི་ཡན་ལག བཤགས་པ་ནི་སྒྲིབ་བ་
སྦྱོང་བའི་ཡན་ལག བསྔོ་བ་ནི་དགེ་བ་མི་ཟད་ཅིང་གོང་འཕེལ་དུ་བྱེད་པའི་ཡན་ལག་གོ ། ཞེས་ཡན་ལག་
བདུན་པ་འབུལ་ཞིང་། ལོང་བྱུང་ཚེ། བཤགས་པའི་མཚམས་སུ་སྡོམ་པ་གསུམ་སོ་སོའི་བཤགས་པ་དང་། བླ་མ་
རྡོར་འཛིན་མ་དང༌། བྱང་ཆུབ་ལྟུང་བཤགས་སོགས་བྱའོ། ། གཉིས་པ་གསོལ་བ་འདེབས་པ་ནི། ཡན་ལག་
བདུན་པོ་ བྱས་ ཟིན་པ་ དེ་ ནས། ལག་ན་རྡོ་ རྗེ་ དབང་ བསྐུར་ བའི་ རྒྱུད་ ལས། སློབ་དཔོན་གྱི་ ནི་ ཡོན་ཏན་
བཟུང་། ། སྐྱོན་ནི་ནམ་ཡང་བཟུང་མི་བྱ། ། ཡོན་ཏན་བཟུང་ན་དངོས་གྲུབ་ཐོབ། ། སྐྱོན་རྣམས་བཟུང་ན་དངོས་
མི་འགྲུབ། ། ཅེས་གསུངས་པ་ལྟར། ཞེས་པ་ནས།དམིགས་བརྩེ་མ་སོགས་ཀྱིས་གསོལ་བ་གང་མང་བཏབ་པའི་
མཐར་ཡང་འདི་ལྟར་གསོལ་བ་གདབ་པར་བྱའོ། ། དེ་དག་ནི་གོ་སླ་བ་དང་ཚིག་མང་དུ་དོགས་ནས་མ་བྲིས་
སོ། ། འདི་ལ་གསུམ། མདོ་རྒྱུད་ནས་བཤད་པའི་བླ་མའི་མཚན་ཉིད་བསྟན་པའི་སྒོ་ནས་གསོལ་བ་འདེབས་པ།
ཡོན་ཏན་གཞན་གྱི་སྒོ་ནས་གསོལ་བ་འདེབས་པ། མཐར་ཏིང་ངེ་འཛིན་གྱི་དབང་བཞི་ལེན་ཚུལ་ལོ། ། དང་པོ་
ལ་གསུམ། འདུལ་བ་དང་། ཐེག་ཆེན་ཐུན་མོང་བ་དང་། རྡོ་རྗེ་ཐེག་པའི་བླ་མའི་མཚན་ཉིད་བརྗོད་དེ་གསོལ་
བ་འདེབས་པའོ། ། དང་པོ་ནི། ཡོན་ཏན་འབྱུང་གནས་སོགས་རྐང་པ་བཞི་སྟེ། ལུང་རྟོགས་ཀྱི་ཡོན་ཏན་མ་
ལུས་པའི་འབྱུང་གནས་སུ་གྱུར་བའི་ཚུལ་ཁྲིམས་རྒྱ་མཚོ་ཆེ་སྟེ། རྣམ་པར་དག་པའི་ཚུལ་ཁྲིམས་མང་བོ་དང་ལྡན་
ལ། མདོ་སྔགས་ཀྱི་ཆོས་མང་དུ་ཐོས་པའི་ཡོན་ཏན་རིན་པོ་ཆེ་ནོར་བུའི་ཚོགས་ཀྱིས་ ཐུགས་རྒྱུད་ཡོངས་སུ་
བལྟམས་པ་སྟེ་གང་བ་ནི། དཔེར་ན་ནོར་བུ་མང་བོ་རྒྱ་མཚོའི་ནང་ན་ཡོད་པ་བཞིན་ནོ། ། ཆོས་གོས་ངུར་སྨིག་
འཛིན་པ་དང་། ཐུབ་དབང་ནི་སངས་རྒྱས་དངོས་ཡིན་ལ། གཉིས་པ་ནི་འདུལ་བའི་བསླབ་བྱ་སྟོན་པ་ལ་སྟོན་པ་
སངས་རྒྱས་གཉིས་པ་ལྟར་གྱུར་བའི་ཆོས་ཀྱི་རྗེ་ཞེས་པའང་ཡིན་པས་སོ། ། གནས་བརྟན་ནི་བསྙེན་པར་རྫོགས་
ནས་ལོ་བཅུ་ལོན་པ་དང་། སྡེ་སྣོད་གསུམ་ལ་མཁས་པའི་བསྟན་མཁས་ཀྱི་ཡོན་ཏན་གཉིས་ལྡན་ནོ། ། འདུལ་བ་
ལགཉིས་ཡོད་པའི་རྗོད་བྱེད་འདུལ་བའི་སྡེ་སྣོད་དང་། བརྗོད་བྱ་ཚུལ་ཁྲིམས་གཉིས་ཀ་འཛིན་པའི་བླ་མ་ལ་
གསོལ་བ་འདེབས་སོ་ཞེས་པའོ། ། དེ་ལྟར་ཡང་། སུམ་བརྒྱ་བར། ཚུལ་ཁྲིམས་ལྡན་ཞིང་འདུལ་བའི་ཆོ་ག་
ཤེས། ། ནད་པར་སྙིང་བརྩེ་འཁོར་ནི་དག་པ་དང་། ། ཆོས་དང་ཟང་ཟིང་ཕན་འདོགས་ལ་བརྩོན་པ། ། དུས་
སུ་འདོམས་པ་དེ་དག་བླ་མར་བསྔགས། ཞེས་གསུངས་པ་ལྟར་རོ། ། གཉིས་པ་ཐེག་ཆེན་ཐུན་མོང་བའི་བླ་མའི་
མཚན་ཉིད་བསྟན་པའི་སྒོ་ནས་གསོལ་བ་འདེབས་པ་ནི། གང་དང་ལྡན་ན་སོགས་རྐང་པ་བཞི་སྟེ། ཐེག་པ་ཆེན་
24

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
པོའི་དགེ་བའི་བཤེས་གཉེན་ཀྱི་མཚན་ཉིད་བཅུ་ལྡན་ནི། སྤང་བྱ་མ་ལུས་སྤང་བའི་སྐྱབས་གནས་དམ་པར་
གཤེགས་པ་སངས་རྒྱས་ཀྱི་སར་བགྲོད་པར་བྱེད་པའི་ལམ་ཉམས་སུ་ལེན་པའི་རིམ་པ་རྣམས་གདུལ་བྱ་ལ་སྟོན་པར་
འོས་པའི་ཡོན་ཏན་ཏེ། མདོ་སྡེ་རྒྱན་ལས། བཤེས་གཉེན་དུལ་བ་ཞི་བ་ཉེར་ཞི་བ། ། ཡོན་ཏན་ལྷག་པ་བརྩོན་
བཅས་ལུང་གིས་ཕྱུག། དེ་ཕྱིར་རབ་ཏུ་རྟོགས་ལ་སྨྲ་མཁས་ལྡན། ། བརྩེ་བའི་བདག་ཉིད་སྐྱོ་བ་སྤངས་ལ་
བསྟེན། ། ཞེས་པ་ལྟར་ཁྱད་པར་བཅུ་དང་ལྡན་པ་དང་། བདུད་བཞི་ལས་རྣམ་པར་རྒྱལ་བའི་མ་ལུས་རྒྱལ་བའི་
གདུང་འཚོབ་སྟེ། དེའི་བརྒྱུད་འཛིན་དུ་གྱུར་བ་དང་། ལུང་རྟོགས་ཀྱི་ཆོས་ཀྱི་བདག་པོ་ཡིན་པས་ན་ཆོས་ཀྱི་རྗེ་
སྟེ་དེ་ཉིད། ཐེག་པ་དེ་ལ་གཉིས་ཡོད་པའི་ཐེག་པ་མཆོག་གམ་ཆེན་པོའི་དགེ་བའི་བཤེས་གཉེན་དུ་འོས་པ་ཡིན་
ནོ། ། སྤྱིར་ཐེག་པ་ཞེས་པ་ནི་བགྲོད་བྱེད་ལམ་གྱི་མིང་ཡིན་ཞིང་། དེ་ཡང་རང་རང་གི་བགྲོད་པ་བོ་ཉིད་ཞོན་
ནས་འགྲོ་བས་ན་བཞོན་པས་ཁུར་ཐེག་པའི་དོན་ནོ། ། ཡང་འདིས་བགྲོད་པ་རྒྱུའི་ཐེག་པ་དང༌། འདིར་བགྲོད་
པ་འབྲས་བུའི་ཐེག་པ་གཉིས་ཡོད་ཅིང་། ཁྱད་པར་ཐེག་ཆེན་ཞེས་པས། མདོ་སྡེ་རྒྱན་ལས། དམིགས་པ་ཆེ་བ་
ཉིད་དང་ནི། ། ཞེས་པ་ནས། སངས་རྒྱས་འཕྲིན་ལས་ཆེན་པོ་སྟེ། ། ཆེན་པོ་འདི་དང་ལྡན་པའི་ཕྱིར། ། ཐེག་
ཆེན་ཞེས་ནི་ངེས་པར་བརྗོད། ། ཅེས་དོན་བདུན་གསུངས་པ་ལྟར་རོ། ། སྔར་བཤད་པ་དེ་ལྟ་བུའི་དགེ་བའི་
བཤེས་གཉེན་དེ་ལ་ཞེས་པའོ། ། གསུམ་པ་ནི། སྒོ་གསུམ་སོགས་རྐང་པ་བཞི་སྟེ། ལུས་ངག་ཡིད་ཀྱི་སྒོ་གསུམ་པོ་
ཉེས་སྤྱོད་ལས་ལེགས་པར་བསྡམས་ཞིང་། ཆོས་ཟབ་མོ་ཤེས་པའི་བློ་གྲོས་ཤེས་རབ་ཆེན་པོ་དང་ལྡན་པ་དང་།
གནོད་པ་དང་ཆོས་ཀྱི་དགའ་སྤྱད་ལ་བཟོད་ནུས་པའི་བཟོད་པ་དང་ལྡན་པ་དང་། ཉེ་རིང་མེད་ཅིང་ལྷག་བསམ་
དང་ལྡན་པས་དྲང་བ། རང་གི་ཉེས་པ་སྦེད་པའི་གཡོ་དང་། ། ཡོན་ཏན་མེད་བཞིན་དུ་ཡོད་པར་སྟོན་པའི་སྒྱུ་
གཉིས་ཀ་མེད་ལ། སྔགས་དང་རྫས་སྦྱོར་གྱིས་བགེགས་སོགས་བཟློག་ནུས་པའམ། ཞི་སོགས་སྒྲུབ་པ་ཤེས་པ་ནི།
སྔགས་དང་རྒྱུད་ཤེས་ཞིང་ཞེས་པའི་དོན་དུ་ཁ་ཅིག་བཞེད་དོ། ། དེ་ཉིད་བཅུ་ཟུང་སྟེ་བཅུ་ཚན་གཉིས་ཀྱི་དང་པོ་
ནི། རྡོ་རྗེ་སྙིང་པོ་རྒྱན་གྱི་ལེའུ་ལས་ཕྱིར་ཟློག་གཉིས་ཀྱི་ཆོ་ག་དང་། ། གསང་དང་ཤེས་རབ་ཡེ་ཤེས་དང་། ། ཁ་
སྦྱོར་འབྱེད་པའི་ཆོ་ག་དང་། ། གཏོར་མ་རྡོ་རྗེའི་བཟླས་པ་དང་། ། དྲག་ཤུལ་སྒྲུབ་པའི་ཆོ་ག་དང་། ། རབ་ཏུ་
གནས་དང་དཀྱིལ་འཁོར་སྒྲུབ། ། གསང་བའི་དེ་ཉིད་བཅུ་ཡིན་ནོ། ། ཞེས་པ་ལྟར། ཁྲོ་བཅུ་ལྟ་བུ་བསྒོམས་
ནས་ཕྱིར་བཟློག་པ་དང་། བྲིས་ནས་འདོགས་པས་ཕྱིར་བཟློག་ཚུལ་ཤེས་པ་དང་། བུམ་དབང་སྔོན་དུ་སོང་བའི་
གསང་བ་བསྐུར་བ་དང་། ཤེས་རབ་ཡེ་ཤེས་དང་། དབང་བཞི་བ་བསྐུར་བ་དང་། དགྲ་བོ་སྲུང་མ་དང་ཕྲལ་
ནས་མངོན་སྤྱོད་བྱེད་ཚུལ་གྱི་ཁ་སྦྱོར་དབྱེ་བ་དང་། གཏོར་མའི་རིགས་དང་། ཡིད་དང་ངག་བཟླས་ཀྱི་རྡོ་རྗེའི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཟླས་པ་དང་། ལྷ་ལོ་དང་ཟླ་བར་ཚུལ་བཞིན་བསྒྲུབས་ཀྱང་མ་འགྲུབ་ན་ལྷལ་དྲག་པོའི་སྦྱོར་བ་བྱེད་པ་དང་།
རབ་གནས་དང་། མདུན་བསྐྱེད་ཀྱི་དཀྱིལ་འཁོར་སྒྲུབ་ཚུལ་བཅས་ཤེས་པའོ། ། བཅུ་ཚན་གཉིས་པ་ནི། རྒྱུད་
དེ་ཉིད་ལས། དཀྱིལ་འཁོར་ཏིང་འཛིན་ཕྱག་རྒྱ་དང་། སྟངས་སྟབས་འདུག་སྟངས་བཟློག་བརྗོད་དང་། །
སྦྱིན་སྲེག་མཆོད་པ་ལས་སྦྱོར་དང་། སླར་སྡུད་པ་ཡི་རྣམ་པ་ནི། ། ཕྱི་ཡི་དེ་ཉིད་བཅུ་ཡིན་ནོ། ། ཞེས་པ་ལྟར་
མདུན་བསྐྱེད་ཀྱི་དཀྱིལ་འཁོར་བྲི་སྒྲུབ་ཤེས་པ་དང་། བདག་བསྐྱེད་ཀྱི་དང་པོ་སྦྱོར་བ་སོགས་ཤེས་པ་དང་། ཕྱག་
རྒྱ་བཞིས་རྒྱས་འདེབས་ལྟ་བུ་དང་། གཡས་བརྐྱང་པ་སོགས་རྐང་སྟབས་དང་། རྡོ་རྗེ་སྐྱིལ་ཀྲུང་སོགས་འདུག་
སྟངས་དང་། སྔགས་ཀྱི་བཟླས་བརྗོད་དང༌། སྦྱིན་སྲེག་དང་། མཆོད་པ་བྱེད་ཚུལ་དང་། ཞི་སོགས་ཀྱི་ལས་
སྦྱོར་དང་། མཆོད་བསྟོད་སོགས་བྱས་ནས་སླར་གཤེགས་གསོལ་གྱི་སླར་སྡུད་ཤེས་པའོ། ། དེ་དག་གི་དོན་རྒྱུས་
པར་ནི། དེ་ཁོ་ན་ཉིད་བཅུ་བ་ལས་ཤེས་པར་བྱའོ། ། ཞེས་རྗེ་ཉིད་ཀྱིས་བླ་མ་ལྔ་བཅུ་བའི་རྣམ་བཤད་ལས་
གསུངས་སོ། ། བཅུ་ཚན་སྔ་མ་ནི་རྒྱུད་སྡེ་གོང་མ་དང་། ཕྱི་མ་ནི་ལོག་པའི་སློབ་དཔོན་གྱི་མཚན་ཉིད་ཡིན་པར་
བཤད་ལ། གཞན་ཡང་། དཀྱིལ་འཁོར་སོགས་བྲི་བ་དང་། མདོ་སྔགས་ཀྱི་ཆོས་འཆད་པ་ལ་ཡང་མཁས་པའི་
རྡོ་རྗེ་འཛིན་པའི་གཙོ་བོ་སྟེ་དེ་འདྲ་བའི་སྔགས་ཀྱི་སློབ་དཔོན་ཞེས་སོ། ། འོ་ན། དེ་ལྟ་བུའི་མཚན་ཉིད་ཚང་
བའི་བླ་མ་དཀོན་པས་ཇི་ལྟར་བྱེད་ཅེ་ན། དེ་ཡང་དོན་དམ་སྙེ་མ་ལས། རྩོད་ལྡན་དབང་གིས་བླ་མ་སྐྱོན་དང་
ཡོན་ཏན་འདྲེས། ། རྣམ་པ་ཀུན་ཏུ་སྡིག་པ་མེད་པ་ཡོད་མ་ཡིན། ། གང་ཞིག་ཡོན་ཏན་ལྷག་པ་ཡང་ནི་ལེགས་
དཔྱད་དེ། ། བུ་རྣམས་ཀྱིས་ནི་དེ་ལ་བསྟེན་པར་འགྱུར་བའོ། ། ཞེས་གསུངས་པ་ལྟར། སྐྱོན་དང་ཡོན་ཏན་
གཉིས་ལས་ཡོན་ཏན་ཆེ་ན་བསྟེན་པར་བྱ་བར་གསུངས་སོ། །རང་ལས་དམན་པའི་བླ་མ་བསྟེན་པར་མི་བྱ་སྟེ།
ཚོམས་ལས དམན་ པ་ བསྟེན་པས་མི་ དག་ ཉམས་འགྱུར་ཞིང་། ། ཐོད་ཀར་བབས་པ་བསྟེན་པ་ སོ་ ན་
གནས། ། ཞེས་གསུངས་པའི་ཕྱིར་རོ། ། ཞེས་པ་ལྟ་བུ་དང་། ཐེག་ཆེན་ཐུན་མོང་བ་དང་། རྡོ་རྗེ་ཐེག་པའི་བླ་
མའི་མཚན་ཉིད་ཀྱི་སྒོ་ནས་གསོལ་བ་གདབ་པོ། ། གཉིས་པ་ཡོན་ཏན་གཞན་གྱི་སྒོ་ནས་གསོལ་བ་འདེབས་པ་ལ་ལྔ།
ཕྱི་དང་། ནང་དང་། གསང་བ་དང་། དེ་ཁོ་ན་ཉིད་ཀྱི་གསོལ་འདེབས། ཁྱད་པར་གྱི་གསོལ་བ་འདེབས་ཚུལ་
ལོ། ། དང་པོ་ནི་སངས་རྒྱས་གྲངས་མེད། ཞེས་པ་ནས། ཐུགས་རྗེ་ཅན་ལ་གསོལ་བ་འདེབས་ཞེས་པའི་བར་
ཚིགས་སུ་བཅད་པ་གསུམ་སྟེ། སྒྲིབ་གཉིས་སྤངས་ཤིང་། ཤེས་བྱ་ཐམས་ཅད་ལ་མཁྱེན་པ་རྒྱས་པས་ན་སངས་
རྒྱུས་ཏེ། དེ་ལྟ་བུ་སྔར་གྲངས་མེད་བྱོན་ཟིན་པ་རྣམས་ཀྱིས་མ་ཐུལ་བའམ་འདུལ་བར་མ་ནུས་པའི་མ་རུངས་པ་སྟེ་
དམུ་རྒོད་གདུལ་དཀའ་བའི་ཚེ་སྙིགས་མ་དང་། དུས་དང་། ལྟ་བ་དང་། སེམས་ཅན་དང་། ཉོན་མོངས་པའི་
26

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
སྙིགས་མ་ལྔའི་དུས་སུ་བྱུང་བའི་འགྲོ་བ་རྣམས་ལ། བདེ་བར་གཤེགས་པའི་སར་བགྲོད་བྱེད་ཀྱི་ལས་བཟང་པོ་
བྱང་ཆུབ་ཀྱི་སེམས་དང༌། སྟོང་བ་ཉིད་ཀྱི་ལྟ་བ་སོགས་རྒྱལ་བའི་དགོངས་པ་ཇི་ལྟ་བ་བཞིན་དུ་མ་ནོར་བར་སྟོན་
པའི་སྡུག་བསྔལ་ལས་སྐྱོབ་པས་ན་སྦྱངས་དང་། བདེ་བས་སྦྱོར་བས་ན་མགོན་ཞེས་བྱ་ལ་བྱང་ཆུབ་ཀྱི་སེམས་དང་།
སྙིང་རྗེ་ནི་ཐུགས་རྗེ་ སྟེ་དེ་དང་ལྡན་པ་ནི་མ་ཡིན་པས་དེ་ལ་ཞེས་སོ། མི་མཐུན་ཕྱོགས་ཐུབ་པས་ན་ཐུབ་བ་སྟེ་
བདག་ཅག་གི་སྟོན་པའོ། ། དེ་ལྟ་བུའི་ཉི་མ་དེ། དུས་ངན་གྱི་དབང་གིས་ནུབ་པ་སྟེ། མྱ་ངན་ལས་འདས་པའི་
ཚུལ་བསྟན་པར་གྱུར་ཏེ། དེའི་རྗེས་སུ་མགོན་དང་སྐྱབས་མེད་པའི་བདག་སོགས་སྙིགས་མའི་འགྲོ་བ་མང་བོ་ལ།
བླང་དོར་གྱི་གནས་སྟོན་པ་སོགས་རྒྱལ་བའི་མཛད་པ་འཕྲིན་ལས་ཉེ་བར་སྒྲུབ་བར་མཛད་པའི་སྐྱབས་མགོན་
ཐུགས་རྗེ་ཅན་ལ་ཞེས་པའོ། ། འདས་མ་འོངས་ད་ལྟར་གྱི་དུས་གསུམ་དུ་བྱོན་པ་དང་། འབྱོན་འགྱུར་དང་།
ཤར་ལ་སོགས་པ་ཕྱོགས་བཅུ་ན་བཞུགས་པའི་བདུད་བཞི་ལས་རྒྱལ་བའི་སངས་རྒྱས་ཐམས་ཅད་ནི་མཆོད་པར་བྱ་
བའི་བསོད་ནམས་ཀྱི་ཞིང་མཆོག་ཏུ་གྱུར་བ་ཡིན་མོད། ། དེ་དག་པས་ཀྱང་། དྲིན་ཅན་བླ་མ་གང་གི་ཡོན་ཏན་
རྣམས་སྨོས་ཅི་འཚལ། བླ་མ་དེའི་བ་སྤུའི་བུ་ག་གཅིག་ཙམ་ཡང་བདག་ཅག་གི་བསོད་ནམས་གསོག་པའི་ཞིང་དུ་
རྒྱལ་བ་སྲས་བཅས་ཀྱིས་ལེགས་པར་བསྔགས་པའི་སྐྱབས་མགོན་ཐུགས་རྗེ་ཅན་ལ་ཞེས་པ་སྟེ། བསྔགས་ལུགས་ནི།
བླ་མ་ལྔ་བཅུ་བ་ལས། དེ་དང་དེ་ནི་བླ་མར་འབུལ། ། དེ་བྱིན་སངས་རྒྱས་ཐམས་ཅད་ལ། ། རྟག་ཏུ་ཕུལ་བ་
ཉིད་དུ་འགྱུར། ། ཞེས་དང༌། མགོན་པོ་ཀླུ་སྒྲུབ་ཀྱིས་སངས་རྒྱས་བརྒྱ་མཆོད་སྟོང་མཆོད་ལས། ། བླ་མའི་བ་སྤུ་
པ་གཅིག་མཆོད་ལྷག། ཞེས་དང་། དགེ་འདུན་རྒྱ་མཚོས། ཕྱོགས་བཅུའི་རྒྱལ་བ་ཐམས་ཅད་མཆོད་པ་ལས།. །
གང་གི་བ་སྦུའི་ཁུང་བུ་གཅིག་མཆོད་པ། ། གཞལ་དུ་མེད་པའི་བསོད་ནམས་ལྷག་ཐོབ་ཅིང་། ། ཞེས་གསུངས་
པ་ལྟར་རོ། ། འོན་ཀྱང་། བླ་མ་དེ་ཉིད་སྤངས་རྟོགས་སངས་རྒྱས་ལས་མི་ལྷག་ཀྱང་། ། ཕན་འདོགས་པའི་ཞིང་
དུ་ལྷག་པ་རྗེ་ཉིད་ཀྱིས་གསུངས་སོ། ། གཉིས་པ་ནང་གི་གསོལ་འདེབས་ནི་བདེ་གཤེགས་སྐུ་གསུམ། ནས། བླ་
མ་མཆོག་ལ་གསོལ་བ་འདེབས། ། ཞེས་པའི་བར་ཚིགས་སུ་བཅད་པ་གཉིས་ཏེ། ཞི་བར་གཤེགས་པའི་སྐུ་གསུམ་
སྟེ། རང་བཞིན་གྱི་སྟོང་བ་ཆོས་ཀྱི་སྐུ་དང་ཆོས་སྐུ་དེར་གཏོགས་པའི་ཡེ་ཤེས་དང་། ཐེག་ཆེན་གྱི་ཆོས་འབའ་
ཞིག་ལ་ལོངས་སྤྱོད་པ་ཐོས་མ་ཉིད་དུ་དངོས་སུ་སངས་རྒྱས་པའི་ལོངས་སྐུ་དང་། དེའི་སྤྲུལ་བར་གྱུར་བའི་སྤྲུལ་སྐུ་
སྟེ་གསུམ་ཡིན་ལ། སངས་རྒྱས་རྣམས་དེའི་རང་བཞིན་དུ་མཛེས་པས་ན་རྒྱུན་གྱི་སྟེ་ཁ་ཅིག་སངས་རྒྱས་རྣམས་ཀྱི་
སྤྱི་གཙུག་སོགས་མཛེས་པའོ། ། ཞེས་གསུང་ངོ་། འཁོར་ལོའི་སྐུ་གསུམ་གྱི་ཚོགས་སམ། སྐུ་གསུང་ཐུགས་ཀྱིས་
བསྡུས་པའི་དཀྱིལ་འཁོར་བའི་ལྷ་ཚོགས་སོ། ། དེ་ཐམས་ཅད་ཀྱིས་ཐམས་ཅད་དང་། ཐུགས་རྗེས་སྒྱུ་འཕྲུལ་ནི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ། །
རྒྱུ་མ་ལྟ་བུའི་སྐུ་སྟེ། འཇོ་སྒེག་ནི་དེ་ལྟར་སྤྲུལ་པ་བསམ་གྱིས་མི་ཁྱབ་པ་ཞིག་ཡོད་པ་ལས། བློ་དམན་བདག་ཅག་
རྣམས་ཀྱི་སྣང་ངོ་དང་མཐུན་པར་དགེ་བའི་བཤེས་གཉེན་གྱི་ཚུལ་གྱིས་བདག་སོགས་འགྲོ་བ་རྣམས་འཁོར་བ་དང་
ངན་སོང་ནས་འདྲེན་པར་མཛད་པའི་སྐྱབས་མགོན་ཐུགས་རྗེ་ཅན་ལ་ཞེས་བྱའོ། ། སྔར་བཤད་པ་དེ་ལྟ་བུའི་བླ་མ་
ཁྱོད་ཕུང་པོ་དང་། ཁམས་དང་། སྐྱེ་མཆེན་རྣམས་དང་། རྣམ་པ་ལྷའི་ངོ་བོ་ལས་འདས་པ་ཡིན་ཏེ། གཟུགས་
སོགས་ཕུང་བོ་ལྔ་ནི་རྣམ་སྣང་སོགས་བདེ་གཤེགས་རིགས་ལྔ་བ་ལ་རྣམས་ཀྱི་རང་བཞིན་དང་། ས་སོགས་འབྱུང་
བ་བཞི་ནི་སྤྱན་སོགས་ལ་དང་། མིག་སོགས་སྐྱེ་མཆེད་དང་རྩ་རྒྱུས་དང་ཚིག་རྣམས་ནི་ས་སྙིང་སོགས་བྱང་ཆུབ་
སེམས་དཔའ་དང་། ལག་སོགས་བཅུ་ནི་གཤིན་རྗེ་གཤེད་སོགས་ཁྲོ་བོའི་དབང་བོ་བཅུའི་རང་བཞིར་སྔར་བཤད་
པ་ལྟར་ཡིན་པའི་ཕྱིར་རོ། ། དཀོན་མཆོག་གསུམ་པོ་འདུས་པའི་ངོ་བོ་ཡང་ཡིན་ཏེ། སྔར་བསྟན་པའི་རིགས་ལྔ་
ཡབ་ཡུམ་ནི་སངས་རྒྱས་དང་། བྱང་སེམས་དང་ཁྲོ་བོ་རྣམས་ནི་དགེ་འདུན་དང་། དེ་རྣམས་ཀྱི་རྒྱུད་ལ་མངའ་
བའི་སྤངས་རྟོགས་ཀྱི་ཡོན་ཏན་ནི་ཆོས་དཀོན་མཆོག་སྟེ་མདོར་ན་དཀོན་མཆོག་གསུམ་པོ་ཀུན་གྱི་བདག་ཉིད་ཅན་
ཡིན་པའི་ཕྱིར་རོ། ། དེས་ན་དེ་ལྟ་བུའི་བླ་མ་མཆོག་ལ་ཅེས་པའོ། ། གསུམ་པ་གསང་བའི་གསོལ་འདེབས་ནི།
ཀུན་མཁྱེན་ཡེ་ཤེས་སོགས་རྐང་པ་བཞི་སྟེ། ཇི་ལྟ་ཇི་སྙེད་ཀྱི་ཆོས་མ་ལུས་པར་མཁྱེན་པའི་སངས་རྒྱས་ཀྱི་ཡེ་ཤེས་ནི་
ཀུན་མཁྱེན་ཡེ་ཤེས་ཡིན་ལ། དེ་ཡང་འདིར་སྔགས་ཕྱོགས་ལ་གཏོགས་པས་བདེ་སྟོང་དབྱེར་མེད་ཀྱི་ཡེ་ཤེས་ལ་བྱ་
ཞིང་། དེའི་རྣམ་པར་རོལ་བ་ནི་རྣམ་འཕྲུལ་བ་སྟེ་དེ་ལས་བྱུང་བའི་དཀྱིལ་འཁོར་གྱི་འཁོར་ལོ་བྱེ་བའི་བདག་ཉིད་
ཅན་ནམ་བདག་པོར་གྱུར་བ་དེ་ནི་རིགས་བརྒྱའི་ཁྱབ་བདག་སྟེ་རིགས་ཐམས་ཅད་འདུས་པའི་རྡོ་རྗེ་འཆང་ཆེན་
པོའོ། ། རིགས་བརྒྱ་ནི། རྣམ་སྣང་གི་རིགས་ཀྱི་རྣམ་སྣང་། རིན་འབྱུང་། འོད་དཔག་མེད། དོན་གྲུབ། མི་
བསྐྱོད་པ་ལྔ་ཡོད་པ་དེ་བཞིན་དུ། ལྷག་མ་བཞི་ལའང་སྦྱར་བས་ཉེར་ལྔ། རེག་བྱ་རྡོ་རྗེ་མ་སོགས་ཡུམ་ལྔ་ལ་ཡང་
དེ་ལྟར་ཕྱེ་བས་ཉེར་ལྔ། འདོད་ཡོན་གྱི་ལྷ་མོ་གཟུགས་རྡོ་རྗེ་མ་སོགས་བཞི་ལ་ཡང་དེ་ལྟར་ལྔ་ལྔར་ཕྱེ་བས་ཉི་ཤུ།
བྱམས་པ་ཀུན་བཟང་གཉིས་མ་གཏོགས་པའི་ས་སྙིང་སོགས་དྲུག་ལའང་དེ་ལྟར་ཕྱེ་པས་སུམ་ཅུ་སྟེ། དེ་ལྟར་ན།
རྣམ་སྣང་གི་རིགས་ཉི་ཤུ། ནས། མི་བསྐྱོད་པའི་རིགས་ཉི་ཤུ་འབྱུང་བས། ཁྱོན་བསྡོམས་པས་བརྒྱའོ། ། དེ་
བསྡུ་ན་རིགས་ལྔ་དང་། དེ་ཡང་བསྡུ་ན། རྣམ་སྣང་འོད་དཔག་མེད་མི་བསྐྱོད་པ་གསུམ་དུ་འདུ་ལ་དེ་ཡང་བསྡུ་
ན། རྡོ་རྗེ་འཆང་དུ་འདུ་བས་ཁྱབ་བདག་གོ། དེས་ན་རྡོ་རྗེ་འཛིན་གཞན་རྣམས་ཕལ་བ་ལྟ་བུ་དང་། རིགས་
ཐམས་ཅད་འདུས་པའི་བདག་པོ་རྡོ་རྗེ་འཆང་དང་འདྲ་བས་རྡོ་རྗེ་འཛིན་པའི་གཙོ་བོ་ཡིན་ལ། སྔར་བཤད་པ་
ལྟར་གྱི་ཟུང་འཇུག་ཏུ་གྱུར་བའི་སྐུ་མངའ་བའི་དང་པོའི་མགོན་སྟེ་དང་པོ་ནི་མཆོག་གི་དོན་དུ་ཁ་ཅིག་བཞེད་ལ།
28

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
དཀྱིལ་འཁོར་གྱི་འཁོར་ལོ་སྤྲུལ་བའི་རྩ་བར་གྱུར་བས་ན་དང་པོ་ཞེས་བྱའམ་སྙམ་སྟེ། དེ་ལྟ་བུའི་བླ་མ་དེ་ལ་ཞེས་
བྱའོ། ། བཞི་བ་དེ་ཁོ་ན་ཉིད་ཀྱི་གསོལ་འདེབས་ནི། སྒྲིབ་མེད་ལྷན་སྐྱེས་སོགས་རྐང་པ་བཞི་སྟེ། གསོལ་བ་
འདེབས་སོ། ། གང་ལ་ན། འོག་ནས་འབྱུང་བའི་ཁྱད་པར་དང་ལྡན་པའི་བླ་མ་ཁྱོད་ལའོ། ། དེ་ཉིད་ངོ་བོ་ཇི་ལྟ་
བུ་ཞེ་ན། སྒྲིབ་མེད་སྟེ་སྒྲིབ་པ་དང་བྲལ་བའི་ལྷན་སྐྱེས་ཀྱི་དགའ་བའི་ངོ་བོར་གྱུར་བའི་ཡེ་ཤེས་ཀྱི་རྣམ་པར་རོལ་བ་
དང་ངོ་བོ་དབྱེར་མེད་པའི་ཆོས་ཀྱི་དབྱིངས་སྟོང་བ་ཉིད་དེ། བརྟན་པ་སྣོད་དང༌། གཡོ་བ་བཅུད་ཐམས་ཅད་
ཀུན་ལ་ནམ་མཁའ་ལྟར་ཁྱབ་ཅིང་དེ་དག་ཀུན་གྱི་བདག་ཉིད་དམ་ངོ་བོར་གྱུར་བ་དང་། ཐོག་མ་དང་མཐའ་མའི་
དབྱེ་བ་དང་བྲལ་བ་ཤིན་ཏུ་རྣམ་པར་དག་པའི་རང་བཞིན་ཅན་ཡིན་པས་ཀུན་དུ་བཟང་བོ་སྟེ། དོན་དམ་བྱུང་
ཆུབ་ཀྱི་སེམས་དངོས་ཆོས་སྐུ་བདེ་བ་ཆེན་པོ་ལ་ངེས་དོན་གྱི་བླ་མ་ཞེས་བྱ་བ་དེའོ། ། གསོལ་བ་འདེབས་པ་ནི་རེ་
བལྟོས་ཀྱི་ཞུ་བ་འབུལ་བ་ཡིན་པར་བུ་སྟོན་གྱིས་བཤད་པས་ཚིགས་བཅད་དེ་ཐམས་ཅད་ཀྱི་མཐར་སྦྱོར། ཞེས་ཕྱི་
ནང་གསང་བ་དེ་ཁོ་ན་ཉིད་ཀྱི་ཡོན་ཏན་བརྗོད་པའི་སྒོ་ནས་རྩེ་གཅིག་ཏུ་གསོལ་གདབ་ཅིང་། ལྔ་བ་ཁྱད་པར་དུ་
གསོལ་བ་འདེབས་པའི་ཚུལ་ནི། ཁྱོད་ནི་བླ་མ་ཞེས་སོགས་རྐང་པ་བཞི་སྟེ། མཁས་པ་ཁ་ཅིག་སྐབས་འདིར་བླ་
མའི་སྐུ་ལས་འོད་ཟེར་ཕྱོགས་བཅུར་སྤྲོས་ནས་འཁོར་རྣམས་གཙོ་བོ་འདུས་པར་བསམ་ཞེས་གསུངས་ཏེ་བརྟག
དོན་ནི། ཚིག་ཙམ་མ་ཡིན་པར་སྙིང་ཁོང་རུས་པའི་གཏིང་ནས། ཁྱོད་ནི་བླ་མ་ཀུན་འདུས། ཁྱོད་ནི་ཡི་དམ་
ཀུན་འདུས། ཁྱོད་ནི་མཁའ་འགྲོ་ཀུན་འདུས། ཆོས་སྐྱོང་ཀུན་འདུས་པའི་བདག་ཉིད་སྟེ། དུས་ད་ལྟ་ནས་
བཟུང་སྟེ་བྱང་ཆུབ་ཆེན་པོ་མ་ཐོབ་ཀྱི་བར་དུ་སྐྱིད་སྡུག་ཅི་བྱུང་ཡང་ཁྱོད་མ་ཡིན་པའི་རེ་སའི་སྐྱབས་གནས་གཞན་
ནི་ཡེ་མི་འཚོལ་བས། ཚེ་འདི་དང་བར་དོ་སྐྱེ་བ་ཕྱི་མའི་མཐར་ཏེ་དེའི་ཡང་ཕྱི་མ་རྣམས་སུ་ཡང་ཐུགས་རྗེའི་ལྕགས་
ཀྱུས་བཟུང་མཛོད་ལ། བླ་མ་ཀུན་འདུས་ཡིན་པས་སྲིད་པ་འཁོར་བ་དང་ངན་སོང་གི་འཇིགས་པ་དང་། ཤི་བ་
རང་ཉིད་གཅིག་བུ་ཐར་བར་འདོད་པའི་དམན་པའི་ཐེག་པར་ལྟུང་བའི་འཇིགས་པ་ཀུན་ལས་སྒྲོལ་བ་དང་། ཡི་
དམ་ཀུན་འདུས་ཡིན་པས་མཆོག་དང་ཐུན་མོང་གི་དངོས་གྲུབ་ཀུན་སྩོལ་པ་དང་། མཁའ་འགྲོ་ཀུན་འདུས་ཡིན་
པས་གཏན་གྱི་བདེ་བ་སངས་རྒྱས་འཐོབ་པ་ལ་འགལ་རྐྱེན་སེལ་ཞིང་། མཐུན་རྐྱེན་སྒྲུབ་པའི་གྲོགས་མཛོད་ལ།
ཆོས་སྐྱོང་ཀུན་འདུས་ཡིན་པས་གནས་སྐབས་སུ་ཕྱི་ནང་གི་བར་དུ་གཅོད་པའི་གདོན་བགེགས་སོགས་ཉེར་འཚེ་
ཐམས་ཅད་ལས་ལེགས་པར་སྲུངས་ཤིག། ཅེས་ལན་གསུམ་མོ། ། གསུམ་པ་མཐར་ཏིང་ངེ་འཛིན་གྱི་དབང་བཞི་
ལེན་ཚུལ་ནི། དེ་ལྟར་ལན་གསུམ་གསོལ་བ་བཏབ་པའི་མཐུས། ། ཞེས་སོགས་རྐང་པ་བརྒྱད་གསུངས་ཏེ།
སྔར་བཤད་པ་དེ་ལྟར་ལན་གསུམ་གསོལ་བ་བཏབ་པའི་མཐུ་དང་ནུས་པས། བླ་མའི་སྐུའི་གནས་སྤྱི་གཙུག་ཏུ་ཡི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གེ་ཨོཾ་དཀར་པོ་དང་། གསུང་གི་གནས་མགྲིན་པར་ཨ དམར་པོ་དང་། ཐུགས་ཀྱི་གནས་སྙིང་ཀར་ཧཱུྃ་ཡིག་
མཐིང་ཀ་རྣམས་ལས། སྐུ་གསུང་ཐུགས་ཀྱི་བྱིན་བརླབས་ཐམས་ཅད་བདུད་རྩི་འོད་ཟེར་དང་བཅས་པ་དཀར་
དམར་མཐིང་ཀའི་རྣམ་པ་ཅན་གསུམ་རིམ་ཆར་དང་། དེ་ནས་ཅིག་ཆར་དུ་བྱུང་ནས་དེ་རྣམས་རིམ་པ་བཞིན་དུ་
སྒྲུབ་པ་བོ་བདག་ཉིད་ཀྱི་སྤྱི་བོ་མགྲིན་པ་སྙིང་ཀའི་གནས་གསུམ་དུ་སྔ་ཕྱི་རིམ་ཆར་དང༌། དེ་ནས་ཅིག་ཆར་དུ་ཐིམ་
པ་ནས་ཐུན་མོང་པ་ལྟར་ན་སྲོག་གཅོད་སོགས་ལུས་ཀྱི་སྒྲིབ་པ་དང་། རྫུན་དུ་སྨྲ་བ་སོགས་ངག་གི་སྒྲིབ་པ་དང་།
བརྣམ་སེམས་སོགས་ཡིད་ཀྱི་སྒྲིབ་པ་དང་། སྒོ་གསུམ་ཐུན་མོང་གི་སྒྲིབ་པ་སྟེ་སྒྲིབ་པ་བཞི་དག་ཅིང་། ཐུན་མོང་
མ་ཡིན་པ་ལྟར་ན་སྒོ་གསུམ་སོ་སོ་དང་ཐུན་མོང་ཐ་མལ་དུ་འཛིན་པའི་སྣང་ཞེན་གྱི་དྲི་མ་རྣམས་སྦྱངས་ཏེ། བུམ་
དབང་། གསང་དབང་། ཤེས་རབ་ཡེ་ཤེས་ཀྱི་དབང་། དབང་བཞི་བ་སྟེ་རྣམ་པར་དག་པའི་དབང་བཞི་རིམ་
པ་བཞིན་དུ་སྤྲུལ་སྐུ། ལོངས་སྐུ། ཆོས་སྐུ། ཟུང་འཇུག་གི་སྐུ་སྟེ་སྐུ་བཞི་ཐོབ་པར་བསམ་པའམ་འཐོབ་པར་
འགྱུར་བའི་ནུས་པ་ཁྱད་པར་ཅན་བཞག་བྱུང་སྙམ་དུ་བསམ་པ་ཡིན་ཅིང་། དེ་ནས་སྤྱི་བོའི་བླ་མ་དེ་ཉིད་ལས་མར་
མེ་གཅིག་ལས་གཉིས་ཆོད་ཀྱི་ཚུལ་དུ་བླ་མ་གཉིས་པ་ཞིག་ཆོད་ནས་དགྱེས་བཞིན་དུ་རང་གི་སྒོ་གསུམ་དང་བླ་མའི་
སྐུ་གསུང་ཐུགས་འདྲེས་ནས་རང་དང་བླ་མའི་སྒོ་གསུམ་དབྱེར་མེད་དུ་སོང་སྟེ་བྱིན་བརླབས་པར་གྱུར་བར་བསམ་
པའོ། ། ཏིང་ངེ་འཛིན་གྱི་དབང་གིས་དབང་ཐོབ་པའི་གོ་མི་ཆོད་ཀྱང་། བྱིན་རླབས་ཀྱི་ཁྱད་པར་ཤིན་ཏུ་ཆེ་བར་
གསུངས་སོ། ། གསུམ་པ་བྱིན་རླབས་ཞུ་བ་སོགས་ནི། སྔར་བྱིན་རླབས་ཞུས་པར་མ་ཟད། དེ་ནས་སླར་ཡང་
བྱིན་གྱིས་བརླབས་པའི་ཕྱིར་དང་། ཐུགས་རྗེ་བསྐུལ་བའི་ཕྱིར་དང་། འདོད་བྱའི་དོན་ལ་སྨོན་ཅིང་། ཐེག་པ་
ཆེན་པོའི་ལམ་ལ་བློ་སྦྱོང་བ་ལྷན་ཅིག་ཏུ་བྱ་བ་ཡིན་ལ་དེའི་ཚུལ་ནི་འདི་ལྟར་རོ། ། ཞེས་མཚམས་སྦྱར་ཞིང་། འདི་
ལ་ལྔ། ཐེག་ཆེན་ཐུན་མོང་བའི་ལམ། ཐུན་མོང་མ་ཡིན་པའི་ལམ། འཕོ་བ་འདེབས་ཚུལ། བླ་མ་དང་མི་
འབྲལ་བར་སྨོན་ཚུལ། ། མཐར་བླ་མ་རང་ལ་བསྡུས་ནས་སྤྱོད་ལམ་ཇི་ལྟར་བྱེད་ཚུལ་ལོ། ། དང་པོ་ལ་གཉིས།
ལམ་གྱི་སྔོན་འགྲོ་སྒོམ་ཚུལ། དངོས་གཞི་སྒོམ་ཚུལ་ལོ། ། དང་པོ་ལ་གཉིས། སྐྱེས་བུ་ཆུང་ངུ་དང་ཐུན་མོང་བའི་
ལམ་དང་། འབྲིང་དང་ཐུན་མོང་བའི་ལམ་སྒོམ་ཚུལ་ལོ། ། དང་པོ་ལ་གསུམ། སླར་ཡང་བླ་མ་མཆོད་པ་ལས་
བྱུང་བའི་བྱིན་རླབས་ཞུ་བ། དལ་འབྱོར་རྙེད་དཀའ་བ་སོགས་སྒོམ་ཚུལ། ངན་འགྲོའི་སྡུག་བསྔལ་བསམ་སྟེ་
སྐྱབས་སུ་འགྲོ་བའོ། ། དང་པོ་ནི། ཞིང་མཆོག་དམ་པ་སོགས་ཚིགས་སུ་བཅད་པ་གཅིག་སྟེ། ཞིང་ས་བཟང་པོ་
ལ་ལོ་ཏོག་ཕུན་སུམ་ཚོགས་པ་སྐྱེ་བ་ལྟར། ཚུལ་བཞིན་བསྟེན་ན་ལེབ་གས་ཚོགས་འབྱུང་བས་སམ། བསོད་ནམས་
གསོག་པའི་ཞིང་གི་མཆོག་དམ་པ་ཡིན་ལ། རྗེ་བཙུན་གྱི་སྐད་དོད་བྷ་ཞེས་པ་དང་སྒྲོལ་ལ་འཇུག་པས། དད་པ་
30

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
ཅན་འཁོར་བ་དང་ངན་སོང་ལས་སྒྲོལ་བས་ན་རྗེ་བཙུན་ཏེ་དེ་ལྟ་བུའི་བླ་མ་ལ་གོང་དུ་བཤད་པ་ལྟར་མཆོད་ཅིང་
གུས་པས་གསོལ་བ་བཏབ་པའི་མཐུ་ལ་བརྟེན་ནས་སྔར་ལྟར་ཕན་བདེའི་ལེགས་ཚོགས་ཀུན་གྱི་རྩ་བར་གྱུར་བའི་
མགོན་པོ་ཁྱོད་ཉིད་ཀྱིས་ཚེ་རབས་ཐམས་ཅད་དུ་དགྱེས་བཞིན་ཆོས་ཀྱི་བཀའ་དྲིན་སྩོལ་བས་རྗེས་སུ་འཛིན་པར་
བྱིན་གྱིས་རློབས་ཤིག་པ་སྟེ། དེ་ཡང་སྐུ་གསུང་ཐུགས་ཀྱི་བྱིན་བརླབས་སམ་གཟི་བྱིན་གྱིས། བདག་གི་སྒོ་གསུམ་
ལམ་སེམས་རྒྱུད་མི་དགེ་བ་ལས་ལོགས་སུ་བཟང་པོར་བསྒྱུར་བ་ནི་བྱིན་གྱིས་བརླབས་པའི་དོན་ཏེ། ཚིགས་
བཅད་གཞན་རྣམས་ཀྱི་མཐར་སྤྱར་ནས་དེ་བཞིན་དུ་ཤེས་པར་བྱའོ། ། གཉིས་པ་དལ་འབྱོར་རྙེད་དཀའ་བ་
སོགས་ནི། ལན་ཅིག་ཙམ་ཞིག་རྙེད་པའི་ཞེས་སོགས་རྐང་པ་བཞི་སྟེ། དུས་ད་ལྟ་ལན་ཅིག་ཙམ་ཞིག་རྙེད་པའི་
དལ་བ་སྟེ་ཆོས་བྱེད་པར་ཁོམ་པའི་ལུས་ཡིན་ལ། དེ་ཡང་ཇི་སྐད་དུ། དམྱལ་བ་ཡི་དྭགས་དུད་འགྲོ་དང་། ། ཀླུ་
ཀློ་ཚེ་རིང་ལྷ་དང་ནི། ། ལོག་ལྟ་སངས་རྒྱས་ཀྱིས་སྟོང་བ། ། ལྐུག་པ་འདི་དག་མི་ཁོམ་བརྒྱད། ། ཅེས་པ་ལྟར་གྱི་
མི་ཁོམ་པ་བརྒྱད་དང་བྲལ་བའོ། །འབྱོར་བ་ནི་ཕུན་ཚོགས་ཡིན་ཞིང་། ཇི་སྐད་དུ། མི་ཉིད་དབུས་སྐྱེས་དབང་
པོ་ཚང་། ། ལས་མཐའ་མ་ལོག་གནས་ལ་དད། ། ཅེས་རང་འབྱོར་ལྔ་དང་། ། སངས་རྒྱས་བྱོན་དང་དམ་ཆོས་
གསུངས། ། བསྟན་པ་གནས་དང་དེ་རྗེས་འཇུག། གཞན་ཕྱིར་སྙིང་ནི་བརྩེ་བའོ། ། ཞེས་པ་ལྟར་གཞན་འབྱོར་
ལྔ་སྟེ། དེ་ལྟ་བུ་ཚང་བའི་ཆོས་ལྡན་གྱི་ལུས་འདི་ཉིད་ཤིན་ཏུ་རྙེད་དཀའ་སྟེ། དེ་ཡང་། དཔེ་ངོ་བོ་རྒྱུའི་སྒོ་ནས་
རྙེད་དཀའ་ཚུལ་སོགས་ལམ་རིམ་སོགས་ནས་ཤེས་པར་བྱའོ། ། དེ་ལྟར་རྙེད་དཀའ་ཡང་མྱུར་དུ་འཇིག་པར་
འགྱུར་བའི་འཆི་བ་ནི་ངེས་པར་འོང་ལ་ནམ་འཆི་ཆ་མེད་པ་སོགས་ཡིན་པའི་ཚུལ་ལེགས་པར་རྟོགས་ནས་དོན་ཅི་
ཡང་མེད་པ་ཚེ་འདིའི་ཟས་ནོར་གསོག་པ་སོགས་ཀྱི་བྱ་བས་མ་གཡེང་བར་གཏན་གྱི་བདེ་བ་བྱང་ཆུབ་སྒྲུབ་པའི་
དོན་ཆེན་པོ་དང་ལྡན་པས་ལུས་འདི་ལ་སྙིང་པོ་དེ་ལྟ་བུ་ལེན་པའོ། ། གསུམ་པ་ངན་འགྲོའི་སྡུག་བསྔལ་བསམ་སྟེ་
སྐྱབས་སུ་འགྲོ་བ་ནི། ངན་སོང་སྡུག་བསྔལ་འབར་སོགས་རྐང་པ་བཞི་སྟེ། དམྱལ་བ་སོགས་ངན་སོང་སྟེ་ལམ་
ངན་པར་སོང་བས་སྡུག་བསྔལ་རབ་ཏུ་འབར་བའི་མེས་བདག་ཀྱང་གདུང་བར་མི་འགྱུར་རམ་སྙམ་དུ་བསམ་པ་
དང་། གཞན་གདུང་བ་ཡང་མཐོང་བ་སོགས་ཀྱིས་འཇིགས་ནས། དེ་ལ་སྐྱོབ་པའི་ནུས་མཐུ་རྫོགས་པར་ཡོད་པ་
ནི་དཀོན་མཆོག་གསུམ་ཁོ་ན་ཡིན་པས། དེས་ན་ཚིག་ཙམ་མ་ཡིན་པར་སྙིང་ཐག་པ་ནས་དཀོན་མཆོག་གསུམ་ལ་
སྐྱབས་སུ་འགྲོ་ཞིང༌། སྐྱབས་འགྲོའི་བསླབ་བྱ་ལམ་རིམ་ནས་འབྱུང་བ་ལྟར་སྡིག་པ་རྣམས་སྤོང་ཞིང་དགེ་བའི་
ཚོགས་མཐའ་དག་སྒྲུབ་པར་བྱེད་པ་ལ། པརྩོན་པ་དྲག་པོ་ལྷུར་ལེན་པ་སྟེ་ཆེད་དུ་བྱེད་པར་རོ། །
གཉིས་པ་སྐྱེས་བུ་འབྲིང་དང་ཐུན་མོང་པའི་ལམ་སྒོམ་པ་ལ་གཉིས། འཁོར་བ་ལས་ཐར་འདོད་སྐྱེ་བ་དང་།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དེ་ལས་ཐར་བྱེད་ཀྱི་ཐབས་སོ། ། དང་པོ་ནི། ལས་དང་ཉོན་མོངས་སོགས་རྐང་པ་བཞི་སྟེ། ཟག་པ་དང་བཅས་
པའི་མི་དག་པའི་ལས་སོགས་ལས་གྱི་ཀུན་འབྱུང་དང་། འདོད་ཆགས་སོགས་ལས་ཀྱི་ཀུན་འབྱུང་དང་། འདོད་
ཆགས་སོགས་ཉོན་མོངས་པའི་ཚོགས་མ་ལུས་པའི་རྦ་ཀློང་དྲག་ཏུ་འཁྲུག་ཅིང་སྡུག་བསྔལ་གྱི་སྡུག་བསྔལ། འགྱུར་
བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་ཏེ་སྡུག་བསྔལ་གསུམ་གྱི་ཆུ་སྲིན་མང་བོས་གཙེས་བ་སྟེ་གནོད་
པ་དང་། མཐའ་མེད་པ་ཤིན་ཏུ་འཇིགས་སུ་རུང་བའི་སྲིད་པ་སྟེ་འཁོར་བའི་རྒྱུ་མཚོ་ཆེན་པོ་འདི་ལས་ཐར་བར་
འདོད་པའི་ངེས་འབྱུང་གི་བསམ་པ་ཤུགས་དྲག་རྒྱུད་ལ་སྐྱེ་བར་རོ། ། གཟུགས་ཅན་གྱི་རྒྱུན་ཡིན་ལ། དཔེ་དོན་
ཅུང་ཟད་ཕྱེ་ན། འཁོར་བ་ནི། རྒྱ་མཚོ་དང་སྦྱར། ལས་ཉོན་གཉིས་ནི་རྦ་ཀློང་དང་། སྡུག་བསྔལ་གསུམ་ནི་ཆུ་
སྲིན་དང་འཁོར་བའི་འདི་ཙམ་ནས་གཏན་མེད་ཅེས་ཚད་འཛིན་མི་ནུས་ནི། རྒྱ་མཚོའི་མཐའ་དང་གཏིང་ཕལ་
བས་ཚད་བཟུང་མི་ནུས་པ་དང་སྦྱར་རོ། ། གཉིས་པ་ཐར་འདོད་ཀྱི་ཐབས་ནི། བཟོད་དཀའ་སོགས་རྐང་པ་
བཞི་སྟེ། སྡུག་བསྔལ་གྱིས་གདུང་བ་ཤིན་ཏུ་བཟོད་དཀའ་བ་ནི། དཔེར་ན་ཉེས་ཅན་འཇུག་པའི་གནས་བཙོན་
ར་དང་འདྲ་བའི་འཁོར་བ་འདི་ནི། བདག་ཅག་འཁྲུལ་བའི་བག་ཆགས་ངན་པའི་དབང་གིས། སྐྱིད་པའི་
གནས་དགའ་བའི་ཚུལ་ལྟ་བུར་ཕྱིན་ཅི་ལོག་ཏུ་མཐོང་བའི་བློ་ངན་པ་འདི་སྤངས་ནས་ལྷག་པའི་ཚུལ་ཁྲིམས་ཀྱི་
བསླབ་པ་སོགས་བསླབ་གསུམ་དང་། དད་པ། ཚུལ་ཁྲིམས། ཐོས་པ། གཏོང་བ། ཤེས་རབ། ཁྲེལ་ཡོད།
ངོ་ཚ་ཤེས་པའི་འཕགས་པའི་ནོར་གྱི་མཛོད་རྣམས་ལེགས་པར་བཟུང་སྟེ། དཔེར་ན། ལྷ་དབང་ལྷ་མིན་ལས་
རྒྱལ་བའི་ཚེ། དེའི་རྟགས་ཀྱི་རྒྱལ་མཚན་སྒྲེང་བ་བཞིན་དུ། ལས་ཉོན་གྱི་མི་མཐུན་ཕྱོགས་རྣམས་ལས་རྒྱལ་བའི་
ཐར་བའི་རྒྱལ་མཚན་འཛིན་པར་རོ། ། ་
གཉིས་པ་དངོས་གཞི་ཐེག་ཆེན་གྱི་ལམ་སྒོམ་པའི་ཚུལ་ལ་གཉིས། སེམས་བསྐྱེད་ལ་སློབ་ཚུལ་དང་། ཕྱིན་
དྲུག་ལ་སློབ་ཚུལ་ལོ། ། དང་པོ་ལའང་གཉིས། སེམས་བསྐྱེད་སྦྱོང་ཚུལ། སེམས་བསྐྱེད་དངོས་ལ་སློབ་ཚུལ་
ལོ། ། དང་པོ་ལ་བཞི། གཏོང་ལེན་སྦྱོར་ཚུལ། རྐྱེན་ངན་ལམ་དུ་བསྒྱུར་ཚུལ། གང་སྣང་སྟོབས་ལྔས་སེམས་
བསྐྱེད་ཀྱི་རྒྱུར་སྒྱུར་ཚུལ། སྦྱོར་བཞིས་འཕྲལ་རྐྱེན་སྒོམ་དུ་སྦྱོར་ཚུལ་ལོ། ། དང་པོ་ལ་ལྔ། མར་ཤེས་པ་སོགས་
སྒོམ་ཚུལ། རང་གཅེས་འཛིན་འགོག་ཚུལ། གཞན་གཅེས་འཛིན་ཡོན་ཏན་དུ་ལྟ་ཚུལ། བདག་གཞན་མཉམ་
པར་བརྗེ་ཚུལ། གཏོང་ལེན་དངོས་སོ། ། དང་པོ་ནི། ཉམ་ཐག་སོགས་ཚིགས་སུ་བཅད་པ་གཉིས་ཏེ། སྡུག་
བསྔལ་གྱིས་མནར་ཞིང་། བདེ་བས་འཕོངས་པས་ཉམ་ཐག་གི་གནས་སུ་གྱུར་བ་ནམ་མཁའ་དང་མཉམ་པའི་
འགྲོ་བ་འདི་ཀུན་ནི། བདག་གིས་མར་གྱུར་བ་ཤ་སྟག་ཡིན་ཏེ། རྒྱུ་མཚན་ལུང་གི་སྤྲོས་པ་གཞན་ནས་ཤེས་པར་བྱ་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
ལ། མདོར་ན་སྐྱེ་ཤི་འཕོས་ནས་ངོ་མ་ཤེས་པ་མ་གཏོགས། ཚེ་སྔ་མ་རྣམས་སུ་ཡང་ཡང་མ་བྱས་ཏེ་དྲིན་གྱིས་
བསྐྱངས་པའི་ཚུལ་ལེགས་པར་བསམ་ནས། དཔེར་ན་གཅེས་ཕྲུག་སྙིང་དུ་སྡུག་པའི་བུ་གཅིག་བུ་ཞིག་ལ། དེ་
ཉིད་སྡུག་བསྔལ་དང་བྲལ་བར་བྱས་ཏེ་བདེ་བ་ལ་འགོད་པར་བྱའོ་སྙམ་དུ་བརྩེ་བའི་མ་བཞིན་དུ། བློས་བཅོམ་པ་
ཙམ་མ་ཡིན་པར། མར་གྱུར་བའི་སེམས་ཅན་འདི་དག་སྡུག་བསྔལ་ལས་ཐར་བར་བྱའོ་སྙམ་པའི་སྙིང་རྗེ་ཤུགས་
དྲག་པོ་སྐྱེ་བར་རོ། ། མར་གྱུར་བའི་སེམས་ཅན་ཐམས་ཅད་ཀྱིས་ནི། སྡུག་བསྔལ་ཕྲ་མོ་སྟེ་ཆུང་དུ་ཙམ་ཡང་མི་
འདོད་ཅིང་། བདེ་བ་མྱོང་འདོད་པ་ལ་དུས་ནམ་ཡང་ཆོག་ཤེས་ཏེ་ངོམས་པ་མེད་པར་མཚུངས་པ་ནི། བདག་
དང་། སེམས་ཅན་གཞན་ལ་ཁྱད་པར་ཅི་ཡང་ཡོད་པ་མ་ཡིན་ནོ་ཞེས་ལེགས་པར་ཤེས་པར་བྱས་ནས། སེམས་
ཅན་གཞན་བདེ་བ་དང་དེའི་རྒྱུ་རྣམས་དང་ལྡན་ན་ཅི་མ་རུང་སྙམ་པའི་བྱམས་པ་དང་། དེ་དང་མ་བྲལ་ན་སྙམ་
པའི་དགའ་བ་ཁྱད་པར་ཅན་རྒྱུད་ལ་སྐྱེ་བར་རོ། ། འདི་དག་གི་སྔ་མས་ནི་སྙིང་རྗེ་དང་འདིས་ནི་བྱམས་པ་དང་
དགའ་བ་གཉིས་བསྟན་ལ། བདག་གཞན་མཉམ་པར་བརྗེ་བས་ནི་བཏང་སྙོམས་བསྟན་ཏོ་ ། གཉིས་པ་རང་
གཅེས་འཛིན་སྐྱོན་དུ་བལྟས་ནས་འགོག་ཚུལ་ནི། རང་ཉིད་གཅེས་པར་འཛིན་པའི་སོགས་རྐང་པ་བཞི་སྟེ།
སེམས་ཅན་གཞན་ཡལ་བར་དོར་ནས་རང་ཉིད་གཅེས་པར་འཛིན་པའི་བློ་ནི། དཔེར་ན། ནད་ཚབས་མི་ཆེ་
ཡང་རིམ་གྱིས་སྲོག་གི་བར་ཆད་དུ་འགྱུར་བ་ཡུན་རིང་བའི་ནད་ལ། གཅོང་ནད་ཞེས་ཟེར་བ་ལྟར་འཕྲལ་དུ་
གནོད་པ་མི་ཆེ་ཡང་ཕུགས་སུ་སྡུག་བསྔལ་བསྐྱེད་པའི་རྩ་བར་གྱུར་བས་ན་གཅོང་ནད་ལྟ་བུ་སྟེ། དེ་འདྲ་བའི་བློ་
ངན་པ་འདི་ནི། སྐྱེ་རྒ་ན་འཆི་སོགས་མི་འདོད་པའི་སྡུག་བསྔལ་སྐྱེད་པའི་རྒྱུ་ཡིན་པར་མཐོང་ནས། དགྲ་འདིས་
སྔོན་བདག་ལ་སྡུག་བསྔལ་བསམ་གྱིས་མི་ཁྱབ་པ་ཞིག་མྱོང་དུ་བཅུག་པས། ད་རེས་ལེ་ལན་བདས་པ་སྟེ་ལན་
འཁོར་པ་དེད་ནས་བྱའོ་སྙམ་པ་འཁོན་དུ་བཟུང་བར་བྱས་ཏེ། བདག་ཁོ་ན་གཅེས་པར་འཛིན་པའི་གདོན་ཆེན་
པོ་འདི་མྱུར་དུ་འཛོམས་ནུས་པར་རོ། །
གསུམ་པ་གཞན་གཅེས་འཛིན་ཡོན་ཏན་དུ་ལྟ་ཚུལ་ནི། མ་རྣམས་གཅེས་སོགས་རྐང་པ་བཞི་སྟེ། རང་
གཅེས་པར་བཟུང་བས་སྐྱོན་དུ་འགྱུར་ན། སུ་ཞིག་གཅེས་པར་འཛིན་ཅེ་ན། མ་རྒན་སེམས་ཅན་རྣམས་གཅེས་
པར་བཟུང་ནས་བདེ་བ་ལ་འགོད་པར་འདོད་པའི་བློ་བསྐྱེད་པར་བྱ་དགོས་ལ། བློ་དེ་ནི་མཐའ་ཡས་པའི་ཡོན་
ཏན་གྱི་ཚོགས་འབྱུང་བའི་སྒོ་ཡིན་པར་མཐོང་བར་བྱས་ནས། རྒྱུ་མཚན་དེ་ཉིད་བསམ་ལ། གལ་ཏེ་མ་རྒན་འགྲོ་
བ་འདི་དག་ཐམས་ཅད་ཀྱང་། བདག་གི་སྲོག་ལ་རྒོལ་བའི་དགྲར་ལངས་པར་གྱུར་ཀྱང་། འདི་དག་རྣམས་ནི་
ཉོན་མོངས་པའི་གཞན་དབང་དུ་གྱུར་བ་ཡིན་པས་སྙིང་རེ་རྗེ་སྙམ་ནས། རང་ཉིད་ཤི་ཡང་བླའི། མ་སེམས་ཅན་

༄༅། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐམས་ཅད་སྲོག་ལས་ཀྱང་ལྷག་པར་གཅེས་པར་འཛིན་བར་རོ། ། བཞི་བ་རྒྱུ་མཚན་དེས་ན་བདག་གཞན་མཉམ་
པར་བརྗེ་བའི་རྣལ་འབྱོར་ནི། མདོར་ན་བྱིས་པ་སོགས་ཚིགས་སུ་བཅད་པ་གཉིས་ཏེ། སྔར་ལྟར་རང་གཅེས་
འཛིན་ལ་ཉེས་དམིགས་དང་། གཞན་གཅེས་འཛིན་ལ་ཕན་ཡོན་རྒྱས་པར་བཤད་དུ་ཡོད་མོད། མདོར་བསྡུས་
ཏེ་བཤད་ན། བྱིས་པ་སོ་སོ་སྐྱེ་བོ་རྣམས་ཀྱིས་ནི་གཞན་པ་ལ་བར་དོར་ནས་རང་དོན་ཁོ་ན་བྱས་པ་དང་། ཐུབ་
པའི་དབང་པོར་གཞན་དོན་འབའ་ཞིག་གཙོ་བོར་མཛད་པའི་ཁྱད་པར་ཡང་། བྱིས་པ་རྣམས་ཀྱིས་སྐྱོན་དང་།
ཕྱི་མས་ཡོན་ཏན་གྱི་དབྱེ་བ་ཅི་ལྟར་ཐོབ་པ་ལེགས་པར་རྟོགས་པའི་བློའི་སྟོབས་ཀྱིས། རང་གཅེས་པ་ལྟར་གཞན་
གཅེས་པར་འཛིན་དགོས་པ་འདྲའོ་སྙམ་དུ་བདག་གཞན་མཉམ་པར་མཐོང་ནས་རང་ཁོ་ན་གཅེས་པར་འཛིན་
པའི་བློ་དོར་ཏེ། གཞན་གཙོ་བོར་གཅེས་པར་འཛིན་པར་འགྱུར་བའི་བློར་བརྗེ་ནུས་པར་རོ། ། གཞན་ཡང་རྗེ་
བཙུན་བླ་མ་ཁྱོད་ཀྱིས། བདག་ལ་སྔར་བཤད་པ་ལྟར་གྱི་བདག་གཞན་བརྗེ་བའི་རྣལ་འབྱོར་དེ་ལྟ་བུ་ཉམས་ལེན་
སྙིང་པོར་ཏེ་གཙོ་བོར་བྱེད་པར་བྱིན་གྱིས་རློབས་ཤིག་ཅེས་གསོལ་བ་ལྟར་མཛད་རིགས་པའང་ཡིན་ཏེ། བདག་
གིས་ནི། རང་ཉིད་ཁོ་ ན་ གཅེས་པར་འཛིན་ པ་ནི། སྐྱེ་འཆི་སོགས་འཕྲལ་ དང་། ངན་སོང་ གསུམ་ དང་།
འཁོར་བའི་གནས་སུ་སྐྱེ་བ་སོགས་ཡུན་གྱི་རྒུད་པ་ཕྱི་སྒོ་སྟེ་འབྱུང་གནས་དང་། མ་སེམས་ཅན་རྣམས་གཅེས་པར་
འཛིན་པ་ནི། གནས་སྐབས་དང་མཐར་ཐུག་གི་ཡོན་ཏན་ཀུན་གྱི་གཞི་མ་ཡིན་པར་མཐོང་བ་དེའི་ཕྱིར་རོ། །
དེས་ན་རྗེ་བཙུན་བླ་མ་སོགས་རྐང་པ་བཞི་སྟེ། སྔར་བཤད་པའི་རྒྱུ་མཚན་དེས་ན། རྗེ་བཙུན་བླ་མ་ཐུགས་རྗེ་ཅན་
ཁྱོད་ཀྱིས་མར་གྱུར་འགྲོ་བ་ནམ་མཁའ་དང་མཉམ་པའི་སྡིག་སྒྲིབ་དང་སྡུག་བསྔལ་ཀུན་གཅིག་ཀྱང་མ་ལུས་པར་ད་
ལྟ་ཉིད་དུ་བདག་ལ་ཚུར་སྨིན་པ་སྟེ་འོང་བར་མཛད་ནས་སེམས་ཅན་ཐམས་ཅད་སྡུག་བསྔལ་དང་བྲལ་བ་དང་།
བདག་གི་བདེ་བ་དང་། དགེ་བ་ཇི་སྙེད་ཡོད་པ་རྣམས་སེམས་ཅན་གཞན་ལ་ཕར་བཏང་བར་བྱས་པ་ཡི་སྟོབས་
ཀྱིས་འགྲོ་ཀུན་བདེ་བ་དང་ལྡན་པར་རོ། །
གཉིས་པ་རྐྱེན་ངན་ལམ་དུ་སློང་ཚུལ་ནི། སྣོད་བཅུད་སོགས་རྐང་པ་བཞི་སྟེ། ཕྱི་སྣོད་ཀྱི་འཇིག་རྟེན་
དང་། ནང་བཅུད་ཀྱི་སེམས་ཅན་རྣམས་སྡིག་པའི་འབྲས་བུ་སྡུག་བསྔལ་སྣ་ཚོགས་པ་རྣམས་ཀྱིས་ཡོངས་སུ་གང་
སྟེ། རང་ལའང་མི་འདོད་པའི་སྡུག་བསྔལ་ཆར་ལྟར་མང་པོ་བབ་པར་གྱུར་ཀྱང་། སྡུག་བསྔལ་དེ་ནི་སྔོན་སྡིག་པ་
བྱས་པའི་རྣམ་སྨིན་ལས་ངན་པའི་འབྲས་བུ་སྨིན་པ་དེ་དག་འཛད་པའི་རྒྱུ་ཡིན་པར་མཐོང་ནས། རྐྱེན་ངན་རྣམས་
ལ་མི་དགའ་བར་མེད་པར་ལམ་གྱི་གྲོགས་ཉིད་དུ་ཡོངས་པ་སྟེ་སྒྱུར་བར་རོ། ། གསུམ་པ་གང་སྣང་སྟོབས་ལྔས་
སེམས་བསྐྱེད་ཀྱི་རྒྱུར་སྒྱུར་ཚུལ་ནི། མདོར་ན་སོགས་རྐང་པ་བཞི་སྟེ། བྱང་ཆུབ་ཀྱི་སེམས་འཕེལ་བའི་རྒྱུ་མང་དུ་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
ཡོད་མོད། མདོར་བསྡུ་ན། བཟང་ངན་གྱི་སྣང་བ་ཅི་བྱུང་ཡང་། དེ་ཐམས་ཅད་ཀྱང་། འཕེན་པ་གོམས་པ་
དཀར་པོ་ས་བོན་དང་། ། རྣམ་པར་སུན་འབྱིན་སྨོན་ལམ་སྟོབས་ལྔ་ཡིན། ། ཞེས་གསུངས་པ་ལྟར། སངས་
རྒྱས་མ་ཐོབ་ཀྱི་བར་དུ་ཆགས་སོགས་ཉོན་མོངས་སྐྱེ་བ་བཀག་སྟེ་བྱང་ཆུབ་ཀྱི་སེམས་མ་སྐྱེས་པ་སྐྱེ་བ་དང་། སྐྱེས་
པ་གནས་པ་དང་། གནས་པ་འཕེལ་བའི་ཕྱིར་དུ་འབད་པར་བྱའོ་སྙམ་དུ་འཕེན་པ་གཏོང་བ་ནི། འཕེན་པའི་
སྟོབས་དང་། བྱང་ཆུབ་ཀྱི་སེམས་འཕེལ་བའི་ཕྱིར་དུ་ཚོགས་བསགས་ཤིང་སྡིག་སྒྲིབ་སྦྱོང་བ་ལ་བརྩོན་པ་དངོས་
ནི། ས་བོན་གྱི་སྟོབས་དང་། ཉོན་མོངས་གང་སྐྱེས་དེའི་གཉེན་པོ་བསྒོམས་ཏེ་འབུར་འཇོམས་བྱེད་པ་ནི། རྣམ་
པར་སུན་འབྱིན་པའི་སྟོབས་དང་། དགེ་བ་ཐམས་ཅད་རང་གཞན་གྱི་བྱང་ཆུབ་ཀྱི་སེམས་འཕེལ་བའི་རྒྱུར་གྱུར་
ཅིག་སྙམ་དུ་སྨོན་པ་ནི། སྨོན་ལམ་གྱི་སྟོབས་དང་། སྟོབས་བཞི་བོ་དེ་དང་བདག་གཞན་མཉམ་བརྗེ་སོགས་ཀྱི་སྒོ་
ནས་བྱང་ཆུབ་ཀྱི་སེམས་གནས་སྐབས་ཐམས་ཅད་དུ་རང་རྒྱུད་ལ་གོམས་པར་བྱེད་པ་ནི་གོམས་པའི་སྟོབས་ཏེ།
ཆོས་ཀུན་གྱི་སྙིང་པོ་གཅིག་ཏུ་དྲིལ་བ་སྟོབས་ལྔའི་ཉམས་ལེན་སྔར་བཤད་པ་ལྟར་གྱི་སྒོ་ནས་ཀུན་རྫོབ་དང་། དོན་
དམ་བྱང་ཆུབ་ཀྱི་སེམས་གཉིས་འཕེལ་བའི་ལམ་དུ་བསྒྱུར་ཏེ་ཡིད་མི་བདེ་བ་མེད་པར་ཡིད་བདེ་འབའ་ཞིག་སྒོམ་
པར་རོ། ། བཞི་བ་སྦྱོར་བ་བཞིས་འཕྲལ་རྐྱེན་ཐམས་ཅད་སྒོམ་དུ་སྦྱོར་ཚུལ་ནི། སྦྱོར་བ་བཞི་དང་སོགས་ཚིགས་
སུ་བཅད་པ་གཅིག་སྟེ། འདི་ལ་ཡང་། སྦྱོར་བཞི་བཤད་པ་དང་། བློ་སྦྱོང་དམ་ཚིག་དང་བསླབ་བྱའི་ཉམས་
ལེན་བཤད་པའོ། ། དང་པོ་ནི། སྦྱོར་བ་བཞི་སོགས་རྐང་པ་གཉིས་ཏེ། རྗེ་འདི་ཉིད་ཀྱི་གསུང་འབུམ་ལས།
བསགས་སྦྱང་ལྷ་དང་གདོན་ལ་མཆོད་པ་ཡི། ། སྦྱོར་བ་བཞི་དང་ཕན་པའི་ཐབས་མཁས་ཀྱི། ། ཞེས་པ་ལྟར།
ཚོགས་བསགས་པ་དང་། སྡིག་སྒྲིབ་སྦྱོང་བ་དང་། ལྷ་དང་། གདོན་ལ་གཏོར་མ་སོགས་ཀྱིས་མཆོད་པའི་སྦྱོར་
བ་བཞི་དང་ལྡན་པའི་ཐབས་མཁས་ཀྱིས་མ་བྲལ་ལ་རྐྱེན་བཟང་ངན་ཆེ་ཆུང་གང་དང་ཐུག་ཀྱང་། དེ་ཐམས་ཅད་
བྱང་ཆུབ་ཀྱི་སེམས་བསྒོམ་པ་ལ་སོགས་པའི་མཐུན་རྐྱེན་ནམ་གྲོགས་ལ་སྦྱོར་བ་སྟེ་སྒྱུར་བ་དང༌། གཉིས་པ་བློ་སྦྱོང་
གི་དམ་ཚིག་སོགས་ནི་བློ་སྦྱོང་སོགས་རྐང་པ་གཉིས་ཏེ།
བློ་སྦྱོང་གི་དམ་ཚིག་དང༌། བསླབ་བྱའི་རིམ་པ་རྣམས་རང་རང་གི་གཞུང་བློ་སྦྱོང་སོགས་ནས་འབྱུང་བ་
ལྟར་ཉམས་ལེན་གྱི་བྱ་བ་ལ་བརྩོན་པའི་དལ་འབྱོར་གྱི་མི་ལུས་རིན་པོ་ཆེ་འདི་ནི། གཏན་གྱི་བདེ་བ་ཐོབ་པར་བྱེད་
པའི་འདུན་མ་སོགས་ཀྱི་དོན་ཆེན་དུ་བྱེད་པར་རོ། །གཉིས་པ་སེམས་བསྐྱེད་དངོས་ལ་སློབ་ཚུལ་ལ་གཉིས། སྨོན་
སེམས་དང་། འཇུག་སེམས་ལ་བསླབ་ཚུལ་ལོ། ། དང་པོ་ནི། གཏོང་ལེན་སོགས་རྐང་པ་བཞི་སྟེ། རང་གི་
བདེ་བ་སོགས་ཕར་གཏོང་བ་དང་།གཞན་གྱི་སྡུག་བསྔལ་རང་ལ་ཚུར་ལེན་པའི་ཐབས་མཁས་ནི། རང་གི་སྣ་བུག་
35

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་ནས་རླུང་ཕར་རྒྱུ་བའི་ཚེ་དེ་ལ་རང་གི་ལུས་ལོངས་སྤྱོད་དགེ་རྩ་རྣམས་བསྐྱོད་པ་སྟེ་ཞོན་པར་བྱས་ནས་སོང་
སྟེ། དེ་རྣམས་ཀྱང་སེམས་ཅན་ཐམས་ཅད་ཀྱིས་ཐོབ་པས་བདེ་བ་དང་ལོངས་སྤྱོད་ཕུན་སུམ་ཚོགས་པ་དང་ལྡན་
པར་བསམ་ལ་བྱམས་པ་བསྒོམ་པར་བྱ་ཞིང་དེ་བཞིན་དུ་རླུང་རང་གི་སྣ་བུག་ཏུ་ཚུར་འཇུག་པའི་ཚེ་དེ་ལ་སེམས་
ཅན་གྱི་སྡུག་བསྔལ་མི་འདོད་པ་ཐམས་ཅད་བསྐྱོད་ནས་རང་ལ་བསྟིམ་པས། སེམས་ཅན་རྣམས་སྡུག་བསྔལ་རྒྱུ་
དང་བཅས་པ་ཐམས་ཅད་དང་བྲལ་བར་བསམ་ལ་སྙིང་རྗེ་བསྒོམ་པར་བྱའོ༔ ། དེ་ལྟ་བུའི་འཕྲུལ་འདེགས་ནི།
འཇིག་རྟེན་ན་ཤིང་གི་འཕྲུལ་འཁོར་ཤིང་རྟ་སོགས་ལ་བརྟེན་ནས་རྡོ་དང་ཤིང་ཆེ་བ་དག་ཀྱང་འབད་མེད་དུ་
འདྲེན་པ་ལྟར། ། རླུང་འགྲོ་འོང་གི་ཁྱད་པར་ལ་བརྟེན་པའི་འཕྲུལ་འདེགས་དེ་ལྟ་བུ་དང་ལྡན་པ་ཅན་གྱི་ཐབས་
མཁས་པས། བྱམས་པ་དང་སྙིང་རྗེ་དང་། སེམས་བསྐྱེད་ཀྱི་དངོས་རྒྱུ་ལྷག་པའི་བསམ་པ་བུར་ཤུན་གྱི་རེ་བ་ལྟ་
བུའི་བྱང་ཆུབ་ཀྱི་སེམས་དང་བཅས་པ་ཡིས་འགྲོ་བ་རྣམས་སྲིད་པའི་རྒྱ་མཚོ་ཆེ་ལས་སྒྲོལ་བར་བྱ་བའི་ཕྱིར་དུ་སྔར་
བཤད་པ་ལྟར་གྱི་བྱང་ཆུབ་ཀྱི་སེམས་རིན་པོ་ཆེ་དེ་ཉིད་འབྱོངས་པ་སྟེ་ཡོངས་སུ་རྫོགས་པ་བདག་གི་རྒྱུད་ལ་སྐྱེ་བར་
རོ། །
གཉིས་པ་འཇུག་སེམས་ལ་སློབ་ཚུལ་ནི། དུས་གསུམ་རྒྱལ་བ་ཀུན་གྱི་སོགས་ཚིགས་སུ་བཅད་པ་གཅིག་སྟེ།
དུས་གསུམ་གྱི་རྒྱལ་བ་ཀུན་གྱི་འགྲོད་པ་སྟེ་བཞོན་པ་ཡིན་ལ་གཅིག་པ་ནི། དེ་ལས་གཞན་བགྲོད་བྱེད་ཀྱི་ཐབས་
མེད་པ་མིན་གྱི། དེ་ཉིད་ངེས་པར་དགོས་པའོ། ། ལམ་ནི་འཇིག་རྟེན་ན་གང་དུ་འགྲོ་སའི་གཞི་ཁྱད་པར་བ་ལ་
ལམ་ཞེས་བརྗོད་པ་དང་འདྲ་བས་སངས་རྒྱས་ཀྱི་གོ་འཕང་དུ་བགྲོད་བྱེད་ཀྱི་ཐབས་ཁྱད་པར་ཅན་ལ་ལམ་ཆེས་
བྱའོ། ། དེ་ལྟ་བུའི་ལམ་དེ་གང་ཡིན་ཞེ་ན། རྣམ་པར་དག་པའི་རྒྱལ་སྲས་བྱང་སེམས་ཀྱི་སྡོམ་པ་ཡིན་ལ། སྡོམ་
པ་དེས་རང་རྒྱུད་ལེགས་པར་བསྡོམས་ཤིང་ཕ་སྲུང་བར་བྱའོ། ། སྡོམ་པ་འཛིན་ཚུལ་སོགས་ནི་སྤྱོད་འཇུག་དང་།
རྗེ་ཉིད་ཀྱིས་མཛད་པའི་བྱང་སེམས་ཚུལ་ཁྲིམས་ཀྱི་ལེའུའི་རྣམ་བཤད་དུ་བལྟ་བར་བྱའོ། ། དེར་མ་ཟད་ཐེག་པ་
མཆོག་གི་ཚུལ་ཁྲིམས་གསུམ་གྱི་སྟེ་དེ་ཡང་། བྱང་སེམས་ཀྱི་སོ་སོ་ཐར་བ་ནི་ཉེས་སྤྱོད་སྡོམ་པའི་ཚུལ་ཁྲིམས་དང་།
བསྡུ་བའི་དངོས་པོ་བཞི་ནི་སེམས་ཅན་དོན་བྱེད་ཀྱི་ཚུལ་ཁྲིམས་དང་། ཕྱིན་དྲུག་གི་ཉམས་ལེན་ནི་དགེ་བ་ཆོས་
སྡུད་ཀྱི་ཚུལ་ཁྲིམས་ཏེ་གསུམ་མོ། ། དེ་དག་གི་ཉམས་ལེན་ལ་བརྩོན་པ་ལྷུར་ལེན་ཏེ་གཙོ་བོར་བྱེད་པར་རོ། །
གཉིས་པ་ཕྱིན་དྲུག་ལ་སློབ་ཚུལ་ལ། སྦྱིན་སོགས་དྲུག་གི་དང་པོ་སྦྱིན་པ་ནི། ལུས་དང་སོགས་རྐང་པ་
བཞི་སྟེ། རང་གི་ལུས་དང་ལོངས་སྤྱོད་དང་དུས་གསུམ་དུ་བསགས་པའི་དགེ་ཚོགས་དང་བཅས་རྣམས་ནི། མར་
གྱུར་སེམས་ཅན་ཐམས་ཅད་ལ། རང་རང་གི་ཅི་དང་ཅི་འདོད་པའི་དངོས་པོ་དེ་དང་དེ་དག་ཏུ་བསྒྱུར་ཏེ་སེར་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
སྣའི་ཆགས་པ་མེད་པར་ལྷུག་པར་གཏོང་བར་འདོད་པའི་སེམས་པ་བསྐྱེད་པ་ནི། གོང་འཕེལ་དུ་འགྲོ་བའམ་མང་
བོར་སྤེལ་བའི་བདག་སྟེ། སེམས་ཅན་ཐམས་ཅད་ཀྱིས་དངོས་སུ་ཐོབ་པར་མ་གྱུར་ཀྱང༌། དེ་ཐམས་ཅད་ལ་
གཏོང་བར་འདོད་ཅིང་སྨོན་པས་ནི། རིས་སུ་བཅད་པའི་སྦྱིན་པ་ཆེན་པོ་ཡང་གནོན་པའོ། ། དེ་ལྟ་བུའི་མན་
ངག་གི་མཐུ་ལ་བརྟེན་ནས་སྦྱིན་པའི་ཕར་ཕྱིན་གྱི་ཉམས་ལེན་རྣམས་རྫོགས་པ་བྱེད་ནུས་པར་རོ། ། ཕར་ཕྱིན་
ཞེས་པ་ལའང་གཉིས་ཏེ། ཕྱིན་བྱེད་ལམ་དང་། ཕྱིན་པ་འབྲས་བུའི་ཕར་ཕྱིན་ནོ། ། དེས་ན་ཁ་ཅིག་ཤེར་ཕྱིན་
ཞེས་པ་ནི་ཕྱིན་ཟིན་པ་ཁོ་ན་ཡིན་པས། སློབ་ལམ་ན་མེད་དོ་ཞེས་འདོད་ཀྱང་། རྗེ་ཡབ་སྲས་ཀྱིས་ཕྱིན་བྱེད་དང་།
ཕྱིན་ཟིན་པ་གཉིས་སུ་ཕྱེ་བའི་དང་པོ་ནི་དོན་ཡོད་པར་བཤད་དོ། ། གཉིས་པ་ཚུལ་ཁྲིམས་ནི། སོ་ཐར་བྱང་
སེམས་སོགས་རྐང་པ་བཞི་སྟེ། རང་གིས་སོ་ཐར་གྱི་སྡོམ་པ་དང༌། བྱང་སེམས་ཀྱི་སྡོམ་པ་དང་གསང་སྔགས་ཀྱི་
སྡོམ་པ་སྟེ་སྡོམ་པ་བ།སུམ་པོ་གང་རུང་གཅིག་གམ། གསུམ་ཀ་བླང་བ་ཡིན་ཀྱང་དེ་དང་དེ་ཡི་བསླབ་བྱ་སངས་རྒྱས་
ཉིད་ཀྱིས་དགག་སྒྲུབ་གནང་གསུམ་གྱི་བྱས་པ་མཛད་པའི་ཕྲ་རགས་ཐམས་ཅད་ནི་སྲོག་གི་ཕྱིར་ཡང་སྟེ་སྲོག་ལ་
བབཀྱང་མི་གཏོང་ན། རྐྱེན་ཆུང་ངུས་མི་གཏོང་བ་ལྟ་སྨོས་ཀྱང་ཅི་དགོས་ཞིང་བ་སྲུང་བ་དང༌། དགེ་བ་ཆེས་
སྡུད་ཀྱི་ཚུལ་ཁྲིམས་སྦྱིན་སོགས་དང་། སེམས་ཅན་དོན་སྒྲུབ་ཀྱི་ཚུལ་ཁྲིམས་བསྡུ་བཞིའི་ཉམས་ལེན་ལ་སོགས་པའི་
སྒོ་ནས། ཚུལ་ཁྲིམས་ཀྱི་ཕར་ཕྱིན་རྫོགས་པའོ། ། འདིར་ཕྱིན་དྲུག་སོགས་དང་དེ་དག་ཚུལ་ཁྲིམས་ཀྱི་ཁྱད་པར་
ཞིབ་ཏུ་འབྱེད་དགོས་པ་ཡོད་དོ། ། གསུམ་པ་བཟོད་པ་ནི། ཁམས་གསུམ་སྐྱེ་དགུ་སོགས་རྐང་པ་བཞི་སྟེ།
འདོད་ཁམས། གཟུགས་ཁམས། གཟུགས་མེད་ཁམས་ཏེ་ཁམས་གསུམ་པོ་དེ་དག་ན་གནས་པའི་སྐྱེ་དགུ་ནི།
ཁ་ཅིག་ཁམས་གསུམ་པོ་རེ་རེར་ལན་གསུམ་གསུམ་སྐྱེས་པས་སྐྱེ་དགུ་ཞེས་འདོད་ལ། གཞན་གྱིས་དེ་ལ་གནས་
དགུ་ནི་མང་ཚིག་ཡིན་པས་སྐྱེ་བ་མང་བའི་དོན་དུ་བཞེད་དེ། ཕྱི་མ་འཐད་པར་མཐོང་ངོ་། ། དེས་ན། དེ་ལྟ་
བུའི་སྐྱེ་དགུ་སེམས་ཅན་མ་ལུས་བ་ཐོས་པར་གྱུར་ཏེ། གལ་ཏེ་དེ་ཐམས་ཅད་ཀྱིས་རང་ཉིད་ལ། ཚིག་ངན་གྱིས་
གཤེ་ཞིང་། སྐྱོན་བཏགས་པའི་མཚང་འབྲུ་བ་དང་། ཁྱོད་ནི་འདི་ལྟར་འཇོམས་པར་བྱེད་དོ་ཞེས་བསྡིགས་ཤིང་།
སྲོག་གཅོད་པར་བྱེད་ཀྱང་། དེ་ལྟར་བྱས་པ་རྣམས་ལ་སེམས་མི་འཁྲུགས་པ་སྟེ་ཁོང་ཁྲོ་མི་བྱེད་པར་མ་ཟད། འདི་
དག་ནི་ཉོན་མོངས་པའི་གདོན་གྱིས་ཟིན་པའི་དབང་མེད་ཡིན་པས་ན་གནོད་མི་བྱ་བ་གང་ཐུབ་སྒྲུབ་པར་བྱེད་དོ་
སྙམ་པའི་གནོད་པ་ལ་ཇི་མི་སྙམ་པའི་བཟོད་པ་དང་། སྡུག་བསྔལ་དང་ལེན་གྱི་བཟོད་པ་དང༌། ཆོས་ལ་ངེས་
ཐོབ་ཀྱི་བཟོད་པའི་ཉམས་ལེན་གྱི་སྒོ་ནས། བཟོད་པའི་ཕར་ཕྱིན་རྫོགས་པར་རོ། །
བཞི་བ་བརྩོན་འགྲུས་ནི། སེམས་ཅན་རེ་རེའི་ཕྱིར་ཡང་སོགས་རྐང་པ་བཞི་སྟེ། གལ་ཏེ་བདག་ནི་སེམས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཅན་ཐམས་ཅད་ལྟ་ཞོག སེམས་ཅན་རེ་རེའི་ཕྱིར་ཏེ་དོན་དུ་ཡང་མནར་མེད་པའི་དམྱལ་བའི་ནང་དུ་སྐད་ཅིག་
ཙམ་མ་ཡིན་པར་བསྐལ་བ་རྒྱ་མཚོ་སྟེ་མང་བོར་གནས་དགོས་པ་ཞིག་བྱུང་ཀྱང༌། དེ་ལ་སྙིང་རྗེས་མི་སྐྱོ་བ་ཏེ་ཡིད་
མི་སུན་པར་སེམས་ཅན་དེ་དག་གི་སྡུག་བསྔལ་སེལ་བར་བྱེད་ཅིང་། བྱང་ཆུབ་མཆོག་སངས་རྒྱས་ཐོབ་པར་བྱ་
བའི་ཕྱིར་དུ་བརྩོན་པ་ནི་མི་ལྡོག་པའི་བརྩོན་འགྲུས་དང་། དེས་མཚོན་ཏེ་བརྟན་པའི་བརྩོན་འགྲུས། ཆོག་མི་
ཤེས་པའི་བརྩོན་འགྲུས་ཀྱི་ཉམས་ལེན་ལ་བརྟེན་ནས་བརྩོན་འགྲུས་ཀྱི་ཕར་ཕྱིན་རྫོགས་པར་རོ།
ལྔ་བ་བསམ་གཏན་ནི། བྱིང་རྒོད་སོགས་རྐང་པ་བཞི་སྟེ། དམིགས་པ་ལ་སེམས་མི་གསལ་བའི་བྱིང་བ་
དང༌། གཡེང་བའི་རྣམ་པ་ཅན་གྱི་རྒོད་པ་དང་གཞན་ཡང་ཕྱི་རོལ་གྱི་རྣམ་པར་གཡེང་བའི་སྐྱོན་སྤངས་ནས།
གཟུགས་སོགས་ཆོས་ཀུན་བདེན་པར་གྲུབ་པས་སྟོང་བ་སྟེ། དེ་དང་དོན་གཅིག་པའི་རང་བཞིན་གྱིས་གྲུབ་པས་
སྟོང་པ་དང་། རང་གི་མཚན་ཉིད་ཀྱིས་གྲུབ་པས་སྟོང་བ་དང་། དོན་དམ་པར་གྲུབ་པས་སྟོང་བ་སོགས་ཀྱི་སྟོང་
བའི་གནས་ལུགས་ཏེ། དེ་དང་དོན་གཅིག་པའི་ཆོས་ཀྱི་དབྱིངས། དེ་བཞིན་ཉིད། ཡང་དག་པའི་མཐའ།
སྟོང་ཉིད་སོགས་ལ་སེམས་རྩེ་གཅིག་ཏུ་མཉམ་པར་འཇོག་པའི་ཏིང་ངེ་འཛིན་གྱི་ཉམས་ལེན་ལ་བརྟེན་ནས་བསམ་
གཏན་གྱི་ཕར་ཕྱིན་རྫོགས་པར་རོ༑ །།
དྲུག་པ་ཤེས་རབ་ལ་གསུམ། མཉམ་བཞག་དང་། རྗེས་ཐོབ་ཏུ་སློབ་ཚུལ། ། སྟོང་བ་དང་རྟེན་འབྱུང་
འགལ་མེད་ཟུང་འབྲེལ་དུ་སློབ་ཚུལ་ལོ། ། དང་པོ་ནི། དེ་ཉིད་སོ་སོར་རྟོགས་སོགས་རྐང་པ་བཞི་སྟེ། ཆོས་
ཐམས་ཅད་གནས་ལུགས་སྟོང་བ་ཉིད་དེ་ཉིད་ལ་ཞི་གནས་ཀྱི་ཏིང་ངེ་འཛིན་གྱི་ངང་ནས་སོ་སོར་རྟོགས་པ་སྟེ་སོ་
སོར་དཔྱོད་པའི་ཤེས་རབ་ཀྱིས་ཡང་ནས་ཡང་དུ་དཔྱད་པའི་མཐར་དཔྱད་སྟོབས་ཀྱིས་དྲངས་པའི་ལུས་སེམས་
ལས་སུ་རུང་བའི་ཤིན་ཏུ་སྦྱངས་པའི་དགེ་བ་ཆེན་པོ་ནམ་སྐྱེ་པའི་ཚེ་ཤེས་རབ་དང་ཏིང་ངེ་འཛིན་ཟུང་དུ་འབྲེལ་
བར་གྱུར་ཏེ། དོན་དམ་སུ་མ་རྟོགས་པའམ། དོན་སྤྱིའི་ཚུལ་གྱིས་རྟོགས་པའི་མཉམ་གཞག་ཡེ་ཤེས་ནི་མཉམ་
གཞག་ནམ་མཁའ་ལྟ་བུའི་རྣལ་འབྱོར་ཞེས་བྱའོ། ། དེ་ལྟ་བུའི་རྣལ་འབྱོར་གྱི་སྒོ་ནས་ཤེས་རབ་ཀྱི་ཕར་ཕྱིན་གྱི་
ཉམས་ལེན་རྣམས་ཡོངས་སུ་རྫོགས་ཏེ་ནུས་པར་རོ། །
གཉིས་པ་ནི། ཕྱི་ནང་སོགས་རྐང་པ་བཞི་སྟེ། ཕྱི་ནང་སྟེ་ཕྱི་སྣོད་ཀྱི་འཇིག་རྟེན་དང་། ནང་བཅུད་ཀྱི་
སེམས་ཅན་ནམ། ཡང་ན་ཕྱི་གཟུགས་ཀྱིས་བསྡུས་པའི་ཕུང་བོ་དང་། ནང་གཟུགས་མེད་ཀྱི་བསྡུས་པའི་ཆོས་
རྣམས་རང་བཞིན་གྱིས་གྲུབ་པ་མེད་བཞིན་དུ་དེར་སྣང་བཞིན་རྗེའིའུ་ཤིང་བུ་རྟ་གླང་དུ་སྤྲུལ་བ་ནི། མིག་བསླད་
པའི་ལྟད་མོ་བའི་ངོ་བོར་དེ་ལྟར་དུ་གྲུབ་པར་སྣང་ཡང་དོན་ལ་གྲུབ་པ་མེད་པ་དང་། རྨི་ལམ་གྱི་གནས་སྐབས་སུ་
38

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
སྣང་བའི་མི་ལྟ་བུ་ནི། རྨི་ལམ་གྱི་ཤེས་ངོར་མིར་སྣང་ཡང་དོན་ལ་དེར་གྲུབ་པ་མེད་པ་དང་། ཆུའི་ནང་དུ་ཟླ་བའི་
གཟུགས་སྣང་ཡང་དོན་ལ་ཟླ་བའི་གཟུགས་སུ་མ་གྲུབ་པའི་དཔེའི་ལྟ་བ་དེ་བཞིན་དུ། ཀུན་རྫོབ་ཀྱི་ཆོས་ཐམས་
ཅད། སོ་སོ་སྐྱེ་བོ་ལ་མ་རིག་པས་བསླད་པའི་དབང་གིས་གང་སྣང་ཐམས་ཅད་ཀྱང་། མིང་བརྡས་བཞག་ཙམ་མ་
ཡིན་པར་ཚུགས་ཐུབ་ཀྱི་བདེན་པར་གྲུབ་པར་སྣང་ཞིང་། སློབ་པའི་རྗེས་ཐོབ་ཏུའང་བདེན་སྣང་བྱུང་སྟེ། རྗེ་བླ་
མས། རང་བཞིན་གྱིས་ནི་གདོད་མ་ནས། ། རྣམ་པར་དབེན་ཡང་དེར་སྣང་བས། ། འདི་ཀུན་རྫོབ་སྒྱུ་མ་
བཞིན་དུ་གསུངས། ། ཞེས་དང་། རྗེ་འདི་ཉིད་ཀྱིས། ཀུན་རྫོབ་དུ་ཡུལ་སྣང་ཅི་ཤར་ཡང་། ། གདོད་མ་ནས་
དབེན་ཡང་དེར་སྣང་བ། ། རྨི་ལམ་དང་ཆུ་ནང་ཟླ་བའི་གཟུགས། ། སྔགས་རྫས་ཀྱིས་བསླད་པའི་སྒྱུ་མ་
བཞིན། ། ཞེས་གསུངས་པའི་ཕྱིར་རོ། ། དེ་ལྟར་ལུང་རིགས་ཀྱིས་ངེས་པ་དྲངས་ནས་གང་སྣང་བདེན་གྲུབ་ཏུ་
སྣང་ཡང་བདེན་པར་མེད་པའི་ཚུལ་རྗེས་ཐོབ་དུ་སྒྱུ་མ་ལྟ་བུའི་ཏིང་ངེ་འཛིན་རྫོགས་པར་རོ། ། །
གསུམ་པ་སྟོང་དང་རྟེན་འབྱུང་འགལ་མེད་དུ་ཉམས་སུ་ལེན་པ་ནི། འཁོར་འདས་སོགས་རྐང་པ་བཞི་སྟེ།
འཁོར་བ་དང་མྱ་ངན་ལས་འདས་པའི་ཆོས་རྣམས་ཀྱང་རང་བཞིན་གྱིས་གྲུབ་པ་ཚུལ་ཙམ་ཡང་མེད་པ་དང་། ཐ་
སྙད་ཙམ་དུ་རྒྱུ་དགེ་སྡིག་སོགས་དང་དེའི་འབྲས་བུ་བདེ་སྡུག་སོགས་ལས་འབྲས་ཀྱི་རྣམ་བཞག་ཤིན་ཏུ་འཐད་པའི་
རྟེན་འབྲེལ་བསླུ་བ་མེད་པ་གཉིས་ལ་མི་མཐུན་པ་ཚ་གྲང་ལྟར་འགལ་བར་བཟུང་སྟེ། རང་བཞིན་གྱིས་སྟོང་བ་
ཡིན་ན་ལས་འབྲས་མི་འཐད་སྙམ་པའི་ལོག་ལྟ་སྤངས་ནས། རྟེན་འབྲེལ་ཡིན་པའི་རྒྱུ་མཚན་གྱིས་རང་བཞིན་
གྱིས་སྟོང་བའོ་སྙམ་དུ་ཕན་ཚུན་འགལ་བ་མེད་པ་ཙམ་དུ་མ་ཟད། གཅིག་གྲོགས་སུ་གཅིག་འཆར་བ་ཡི་ཚུལ་འདི་
ནི། རྒྱལ་བའི་དགོངས་པ་བླ་ན་མེད་པ་ཡིན་པར་མདོ་རྒྱུད་དུ་མ་ལས་གསུངས་ཤིང་། གསུངས་པ་ལྟར་འཁྲུལ་བ་
མེད་པར་རྙེད་ནས་ལེགས་པར་སྟོན་པ་ནི་དཔལ་མགོན་འཕགས་པ་ཀླུ་སྒྲུབ་ཡིན་ལ། དེས་མཛད་པའི་རིགས་
ཚོགས་རྣམས་ལས་བསྟན་པ་ལྟར་དེའི་དགོངས་པའི་དོན་ཇི་ལྟར་ཡིན་པ་དེ་ལྟར་རྟོགས་པར་རོ། ། འོན་ཀྱང་
གྲོགས་སུ་འཆར་བ་ཡི་ཞེས་དྲུག་པའི་སྒྲ་ཡོད་པའི་ལུགས་ལྟར་བཤད་ཀྱི་ འཆར་བ་ཡིས་ཞེས་བྱེད་པའི་ཚིག་
འབྱུང་བ་ལྟར་ན་གྲོགས་སུ་འཆར་བ་དེ་ཤེས་པའི་སྟོབས་ཀྱིས་ཞེས་བཤད་དགོས་པར་མངོན་ནོ། ། དེ་དག་གི་
དོན་རྒྱས་པར་ནི་དབུ་མའི་གཞུང་དང་ལམ་རིམ་ཆེ་བ་སོགས་ནས་ཤེས་པར་བྱ་ཞིང་། འདི་ཇི་ལྟ་བ་བཞིན་མ་
རྟོགས་ཀྱང་། ཡིད་ཆེས་ཀྱི་ངེས་པ་རྙེད་པ་ཙམ་ནི། ཆོས་གཞན་ལས་ཀྱང་ཕན་ཡོན་ཤིན་ཏུ་ཆེའོ། །
གཉིས་པ་ཐུན་མོང་མ་ཡིན་པ་རྡོ་རྗེ་ཐེག་པའི་ལམ་སྒོམ་ཚུལ་ལ་གཉིས། གསང་སྔགས་ཀྱི་འཇུག་སྒོ་བླ་མ་
བསྟེན་དགོས་པ་དང་། རིམ་པ་གཉིས་ལ་སློབ་ཚུལ་ལོ། ། དང་པོ་ནི། དེ་ནས་རྡོ་རྗེ་འཛིན་པའི་སོགས་རྐང་པ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། {
བཞི་སྟེ། དེ་ལྟར་ཐུན་མོང་བའི་ལམ་གྱི་རིམ་པས་ལེགས་པར་རྒྱུད་སྦྱངས་ཟིན་པ། དེ་ནས་རྡོ་རྗེ་འཛིན་པ་སྟེ་རྡོ་
རྗེ་འཆང་གི་ལམ་སྟོན་པའི་དགེ་བའི་བཤེས་གཉེན་ནི། དཔེར་ན། རྒྱ་མཚོའི་ཕ་རོལ་ཏུ་འགྲོ་བའི་ཐབས་ལ་
མཁས་པའི་མི་ཞིག་ལ་དེད་དཔོན་ཞེས་བསྙད་པ་ལྟར་དེ་ལྟ་བུའི་བཤེས་གཉེན་དེད་དཔོན་ཀྱི་དྲིན་ལ་བརྟེན་ནས་
རྒྱུད་སྡེ་རྒྱ་མཚོ་ལྟ་བུ་མང་པོའི་འཇིང་སྟེ་དབུས་སུ་བརྒལ་ཏེ་དོན་གྱི་སྙིང་པོ་ལེན་པར་བྱེད་པ་དང་། དེའི་ཐབས་
སུ་དབང་བསྐུར་ཐོབ་པར་བྱེད་ཅིང་། དེའི་དུས་སུ་ཁས་བླངས་པ་དངོས་གྲུབ་ཀུན་གྱི་རྩ་བར་གྱུར་བའི་དམ་ཚིག་
དང་སྡོམ་ པ་ རྣམས་སྲོག་ལས་ཀྱང་གཅེས་པར་འཛིན་པར་ རོ། ། གཉིས་ པ་ རིམ་ གཉིས་ལ་སློབ་ཚུལ་ གཉིས།
བསྐྱེད་རིམ་དང་རྫོགས་རིམ་མོ། ། དང་པོ་ནི། སྐྱེ་ཤི་བར་དོ་སོགས་རྐང་པ་བཞི་སྟེ། རང་གི་མ་དག་པའི་སྐྱེ་ཤི་
བར་དོ་གསུམ་པོ་རྒྱལ་བའི་སྐུ་གསུང་དུ་སྒྱུར་བར་བྱེད་པའི་ཐབས་རིམ་པ་དང་པོའི་རྣལ་འབྱོར་བསྐྱེད་རིམ་ལ་སློབ་
པ་དང་། དེ་ལྟ་བུའི་བསྐྱེད་རིམ་ཀྱིས་སྣོད་བཅུད་ལ་ཐ་མལ་གྱི་སྣང་ཞེན་གྱི་དྲི་མ་ཀུན་སྦྱངས་ཏེ། གང་སྣང་བའི་
སྣོད་ཐམས་ཅད་གཞལ་ཡས་ཁང་དང་། བཅུད་ཐམས་ཅད་ལྷ་སྐུའི་རྣམ་པར་ཆར་བའོ། ། གཉིས་པ་རྫོགས་
རིམ་ནི། སྙིང་ཀའི་འདབ་བརྒྱད་སོགས་རྐང་པ་བཞི་སྟེ། སྙིང་གའི་རྩ་འདབ་ཀྱི་ཐད་སོའི་དྷཱུ་ཏཱི་སྟེ་རྩ་དབུ་མའི་
དབུས་དག་ཏུ་མགོན་པོ་ཁྱོད་ཀྱི་ཞབས་སེན་ཏེ་ཞབས་ཀྱི་སེན་མོའི་ཞེ་ས་ཡིན་ལ། དེ་ཡང་སྐུ་ཡོངས་རྫོགས་སུ་
ཞབས་དང་། ཞབས་ལ་སེན་མོའི་མིང་གིས་བསྟན་པ་ནི་ཞེ་སའི་ཁྱད་པར་གྱིས་ཤིན་ཏུ་གུས་པར་བསྟན་པ་ཡིན་
པས་སེན་མོ་དང་ཞབས་ཁོ་ནར་མི་བཟུང་རོ། ། བཀོད་པ་སྟེ་སྒོམ་པ་ལས་བྱུང་བའི་ལག་རྗེས་སམ་འབྲས་བུ།
དཔེའི་འོད་གསལ་དང་དོན་གྱི་འོད་གསལ་ཏེ་འོད་གསལ་གཉིས་དང་། དག་པའི་སྒྱུ་ལུས་དང་། མ་དག་པའི་སྒྱུ་
ལུས་སྟེ་སྒྱུ་ལུས་གཉིས་དང༌། དོན་གྱི་འོད་གསལ་དང་སྒྱུ་ལུས་དྲུང་དུ་འཇུག་པའི་ལས་སྟེ་རྡོ་རྗེ་འཆང་གི་གོ་འཕང་
དེ་ཉིད་ཚེ་འདིར་མངོན་དུ་འཐུང་བ་སྟེ་ཐོབ་པར་རོ། །
གསུམ་པ་ཆོས་འདི་བའི་ལུགས་ཀྱི་འཕོ་བ་ནི། ལམ་སྣ་མ་ཟིན་སོགས་རྐང་པ་བཞི་སྟེ། གོང་དུ་བསྟན་པ་
ལྟ་བུའི་ལམ་སྣ་མ་ཟིན་པར་གལ་ཏེ་འཆི་བའི་དུས་བྱེད་དགོས་བྱུང་ན། རྗེ་མི་ལས། སྒོམ་པའི་སངས་རྒྱས་ཀུན་
ལ་ཡོད་ལགས་ཀྱང་། ། མ་སྒོམ་འཚང་རྒྱ་འཕོ་བའི་གདམ་པ་གཅེས། ། ཞེས་པ་ལྟར་སྡིག་ཅན་བཙན་ཐབས་སུ་
འཚང་རྒྱ་བའི་ཐབས་ཆེན་པོ། ། བླ་མའི་འཕོ་བ་ནི། བླ་མའི་རྣལ་འབྱོར་སོགས་ལ་བརྟེན་པའི་འཕོ་བ་ཡིན་ལ་དེ་
ཡང་རྣམ་ཤེས་གོང་དུ་འཕོ་བྱེད་ཅེས་པའི་དོན་ཏེ་འཕོ་བ་དེ་ནི། དང་པོར་ཡོ་བྱད་གཞན་ལ་བཏང་སྟེ་དཀར་པོའི་
ས་བོན་གྱི་སྟོབས་གསོག བསྔོ་སྨོན་གྱི་སྟོབས་ཀྱིས་ཁ་བསྒྱུར། ལས་ཉོན་སུན་འབྱིན་པའི་སྟོབས་ཀྱིས་འགོག་པ་
དང་། བྱང་ཆུབ་སེམས་དང་མི་འབྲལ་ཞིང་གཞན་དོན་བྱེད་ནུས་པའི་རྟེན་དུ་འགྱུར་བའི་འཕེན་པའི་སྟོབས་
40

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
དང་། དེ་རྣམས་ལ་ཡང་ཡང་སྦྱོང་བའི་གོམས་པའི་སྟོབས་ལྔ་བོ་དང་ཡང་དག་པར་ཕྱིན་ཅི་མ་ལོག་པར་རང་གི་
གཞུང་ལས་འབྱུང་བ་ལྟར་སྦྱར་བའི་གདམས་ངག་གི་མཐུ་ལ་བརྟེན་ནས་དག་པའི་ཞིང་དུ་འཕྲོད་པར་རོ། །
བཞི་བ་ཚེ་རབས་ཐམས་ཅད་དུ་བླ་མ་དང་མི་འབྲལ་བར་སྨོན་པ་ནི། མདོར་ན་སྐྱེ་ཞིང་སྐྱེ་ལ་སོགས་རྐང་
པ་བཞི་སྟེ། མང་དུ་ཞུ་ཅི་དགོས། མདོར་ན། སྐྱེ་བ་འདི་ཙམ་དུ་མ་ཟད། མ་འོངས་སྐྱེ་ཞིང་སྐྱེ་བར་འགྱུར་བའི་
ཚེ་རབས་ཐམས་ཅད་དུ་མགོན་པོ་ཁྱོད་ཀྱིས་དུས་ནམ་ཡང་འབྲལ་བ་མེད་པར་དགྱེས་བཞིན་དུ་རྗེས་སུ་བཟུང་ནས་
སྐུ་གསུང་ཐུགས་ཀྱི་མཛད་པ་རྣམས། བློ་དམན་ཐམས་ཅད་ཀྱིས་མི་ཤེས་པས་ན་གསང་བ་སྟེ། དེ་འདྲ་འཛིན་པ་
འམ་ཤེས་པའི་སྲས་དེ་བུ་སློབ་ཀུན་ཀྱི་ཐུ་བོར་འགྱུར་བར་བྱིན་གྱི་རློབས་ཤིག་པའོ། ། ཚིགས་བཅད་གཉིས་པའི་
དོན་ནི། དམ་པ་ཁྱོད་ངེས་དོན་དུ་སྔར་བཤད་པ་ལྟར་སངས་རྒྱས་ཀྱི་ངོ་བོ་ཡིན་ཀྱང་། སེམས་ཅན་འདུལ་བའི་
ཕྱིར་དུ་མགོན་པོ་ཁྱོད་ཞིང་གང་དུ་མངོན་པར་སངས་རྒྱས་བའི་ཚུལ་སྟོན་པའི་ཞེས་འབྱུང་འགྱུར་ལ་ཁ་ཅིག་བཞེད་
ཅིང་། ཁོ་བོ་ནི་ཞིང་གང་དུ་སངས་རྒྱས་ཟིན་པའི་ཞིང་དེར་ཞེས་འཆད་དགོས་པར་སེམས་སོ། ། དེ་གཉིས་གང་
བྱས་ཀྱང་དེ་ལྟ་བུའི་ཞིང་དེར་འཁོར་མི་སོགས་ཉིད་དུ་སྟེ་ལ་ལ་ནི་མཆོག་གི་དོན་དུ་འདོད་ལ། ཁ་ཅིག་འཁོར་
འབྱུང་བའི་དུས་དང་པོར་བཞེད་དོ། ། འོན་ཀྱང་ཕྱི་མ་ལྟར་བདག་གྲུབ་ཏེ། གནས་སྐབས་ཀྱི་དངོས་གྲུབ་དང་།
མཐའ་ཐུག་གི་དགོས་འདོད་སངས་རྒྱས་དང་བཅས་པ་མ་ལུས་པ་འབད་རྩོལ་མེད་པར་ལྷུན་གྱི་འགྲུབ་པར་འབྱུང་
བའི་བཀྲ་ཤིས་སྩོལ། ། ཞེས་སོ། ། ལྔ་བ་མཐར་བླ་མ་རང་ལ་བསྡུས་ནས་སྤྱོད་ལམ་ཇི་ལྟར་བྱེད་ཚུལ་ནི། དེ་
ལྟར་གསོལ་བ་སོགས་རྐང་པ་བཞི་སྟེ། འཁོར་རྣམས་འདིར་བསྡུ་བ་སྐབས་སུ་བབས་པས་བླ་མའི་ཐུགས་གནས་
འོད་ཟེར་འགྲོས་ཏེ། མཐའི་འཁོར་སོགས་རིམ་གྱིས་བླ་མ་ལ་འདུས་པར་བསམས་ལ། སྔར་བཤད་པ་དེ་ལྟར་བླ་
མ་བསྒོམས་ནས་མཆོད་པས། བྱིན་གྱིས་བརླབས་པའི་ཆེད་དུ་གསོལ་བ་བཏབ་པའི་མཐུས། བླ་མ་མཆོག་དེ་ཉིད་
རང་ལ་བྱིན་གྱིས་བརླབས་པར་བྱ་བའི་ཕྱིར་དུ། དགྱེས་བཞིན་དུ་རང་གི་སྤྱི་བོར་ཚུར་བྱོན་ཏེ་བཞུགས་པར་གྱུར་
བསམ། དེ་ནས་གང་ཡང་སྙིང་གའི་པདྨའི་ཟེའུ་འབྲུ་སྟེ་སྙིང་ཀའི་རྩ་འདབ་ཀྱི་དབུས་དེ་ལ། ཞབས་སེན་ཏེ་སེན་
མོ་ཡིན་ལ། དེ་ཉིད་འོད་དང་ལྡན་པས་འོད་ཆགས་པ་སྟེ་དང་བཅས་པའི་ཞབས་གཉིས་འགྱུར་བ་མེད་པར་བརྟན་
པར་ཞུགས་དུ་གསོལ། ། ཞེས་སོ། དེ་ལྟ་བུའི་ཚུལ་གྱིས་བླ་མ་དང་ལྷག་པའི་ལྷ་དང་རང་གི་སེམས་གསུམ་དབྱེར་
མེད་དུ་བྱས་ཏེ། ཞེས་པ་ནས། བརྩོན་པར་བྱ་ཞིང་། ཞེས་པའི་པར་གསུངས་སོ། ། །
གསུམ་པ་མཇུག་ཏུ་ཅི་ལྟར་བྱ་བའི་རིམ་པ་ནི། མཇུག་ཏུ་བཟང་པོ་སྤྱོད་པའི་སྨོད་ལམ་སོགས་ཀྱིས་རྒྱུས་
འདེབས་ཤིང་། མདོར་བསྡུ་ན། འདི་ལྟར་བགྱིས་པའི་སོགས་ཚིགས་སུ་བཅད་པ་གཉིས་གསུངས་ཏེ། སྔར་གྱི་
41

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དགེ་བ་རྣམས་སུ་མ་ཟད། བླ་མ་མཆོད་པའི་ཆོ་གའི་རིམ་པ་རྣམས་སྔར་བཤད་པ་འདི་ལྟར་གྱིས་པ་ལས་བྱུང་བའི་
རྣམ་དཀར་གྱི་དགེ་བ་སྟེ་མཆིས་པ་དེ་ཡང་། དུས་གསུམ་གྱི་བདེ་བར་གཤེགས་པ། སྲས་བྱང་ཆུབ་སེམས་དཔའི་
ཚོགས་དང་བཅས་ལ་ཐམས་ཅད་ཀྱི་འདོད་པ་དང་། དེ་དག་གིས་ཇི་ལྟར་བཏབ་པའི་སྨོན་ལམ་མ་ལུས་པ་སྒྲུབ་པ་
དང་། དེ་རྣམས་ཀྱི་ལུང་དང་རྟོགས་པའི་དམ་ཆོས་ཐམས་ཅད་ཀྱང་བཤད་སྒྲུབ་གཉིས་ཀྱི་སྒོ་ནས་འཛིན་པའི་རྒྱུ་
རུ་བསྔོ་བར་བྱའོ། ། དེ་ལྟར་བསྔོས་པའི་དགེ་རྩ་སོགས་དེ་ཡི་མཐུ་ལ་བརྟེན་ནས། དུས་འདི་ནས་བཟུང་སྟེ་
སངས་རྒྱས་མ་ཐོབ་ཀྱི་བར་གྱི་ཚེ་རབས་ཀུན་ཏུ་བདག་ནི། ཐེག་མཆོག་འཁོར་ལོ་སྟེ་བཤེས་སྤྲིང་ལས། མཐུན་
པར་གྱུར་བའི་ཡུལ་དུ་གནས་པ་དང་། ། སྐྱེས་བུ་དམ་པ་ལ་ནི་བརྟེན་པ་དང་། ། བདག་གི་ལེགས་བྱས་སྔོན་ཡང་
བསོད་ནམས་ཀྱི། ། འཁོར་ལོ་ཆེན་པོ་བཞི་ནི་ཁྱོད་ལ་མངའ། ། ཞེས་པ་ལྟར་རོ། ། དེ་ལན་དེ་འདྲ་བའི་འཁོར་
ལོ་བཞི་བོ་དེ་དག་དང་མི་འབྲལ་ཞིང་། འཁོར་བ་ལས་མཐར་བར་འདོད་པའི་ངེས་འབྱུང་དང་།སངས་རྒྱུ་ཐོབ་
པར་འདོད་པའི་བྱང་ཆུབ་ཀྱི་སེམས་དང་། སྟོང་བ་ཉིད་རྟོགས་པའི་ཡང་དག་པའི་ལྟ་བ་སྟེ་ལམ་གྱི་གཙོ་བོ་གསུམ་
དང་བཅས་པ་ཐུན་མོང་བའི་རིམ་པ་དང་། བསྐྱེད་པ་དང་རྫོགས་པའི་རིམ་པ་གཉིས་ཏེ་ཐུན་མོང་མ་ཡིན་པའི་
ལམ་གྱི་རིམ་པ་དང༌། དེའི་ཡན་ལག་དང་བཅས་པའི་བགྲོད་པ་རྣམས་མྱུར་དུ་མཐར་ཕྱིན་པར་ཤོག་ཅིག་ཅེས་
པའོ། ། ཞེས་བསྔོ་བ་སྨོན་ལམ་བྱ་ཞིང་། མན་ངག་གི་གནད་འགའ་ཞིག་ཞལ་ལས་ཤེས་པར་བྱའོ། ། ཞེས་པ་ནི།
ཆོ་ག་དངོས་གཞིའི་སྐབས་དང་། སྦྱོར་བ་དང་མཇུག་གི་སྐབས་རྣམས་སུ་ཡང་དམིགས་རྣམ་ཅི་ལྟར་བྱ་བ་མཐོང་
བ་བརྒྱུད་པའི་ཕྱག་ལེན་ལ་ལྟོས་པའི་དོན་ཡིན་ནོ། ། དེ་ལྟར་ཉིན་རེ་བཞིན་རྒྱུན་གྱི་རྣལ་འབྱོར་དུ་བྱས་ན། མདོ་
སྔགས་ཐམས་ཅད་ཀྱི་སྙིང་པོར་ཉམས་སུ་བླངས་པར་འགྱུར་ཞིང༌། འདི་ཕྱིའི་ལེགས་ཚོགས་ཐམས་ཅད་ཀྱི་རྩ་བ་
བརྟན་པར་འགྱུར་བ་ཡིན་ནོ། ། ད་ལྟ་ཕལ་ཆེར་འདིར་སྲིད་ཞིའི་རྣམ་དཀར་ཞེས་སོགས་འདོན་པ་ལྟར་མི་འགལ་
ཡང་། གཞུང་གཞན་ནས་འབྱུང་བ་ཞིག་བསྣན་པ་སྟེ་ངེས་པར་དགོས་པ་ནི་མིན་ནོ། །
གསུམ་པ་བཤད་པ་མཐར་ཕྱིན་པའི་བྱ་བ་བསྟན་པ་ནི། མདོ་རྒྱུད་དམ་པའི་ཞེས་སོགས་ཚིགས་སུ་བཅད་
པ་གཉིས་གསུངས་ཏེ། གཟུགས་ཅན་གྱི་རྒྱན་དུ་སོར་བཞག་བྱས་ན་ཅུང་ཟད་གོ་དཀའ་བས། དཔེ་རྒྱན་དུ་ཕྱེ་ན།
རྒྱལ་བས་གསུངས་པའི་མདོ་རྒྱུད་དང་། བླ་མ་དམ་པའི་མན་ངག་འོ་མའི་རྒྱ་མཚོ་དང་འདྲ་བ་དེ་ནི། བློ་བཟང་
ཆོས་ཀྱི་རྒྱལ་མཚན་བདག་གི་རྣམ་དཔྱོད་ཀྱི་དབང་པོ་སྟེ་རི་རབ་མཛྷ་དང་མཚུངས་པ་དེས། བསྲུབས་པས་བྱུང་
བ་ཐོག་མེད་ལེགས་པར་བཤད་པའི་བདུད་རྩིའི་ཀུ་བ་ཤ་སྟེ་བདུད་རྩིའི་བུམ་པ་དང་འདྲ་བ་འདི་ནི། སྐལ་བཟང་
གི་གདུལ་བྱ་ལེགས་བྲིས་ཏེ་ལྷ་དང་སྦྱར་ལ། དེ་ལྟ་བུའི་ཚོགས་ཀྱི་འདི་ཕྱིའི་ཕན་པ་དེ་སྲོག་དང་འདྲ་བའི་ཉེ་བར་

༄༅། ། བླ་མ་མཆོད་པའི་ཆོ་གའི་དོན་མདོར་བསྡུས་གསལ་བའི་སྒྲོན་མེ། །
འཚོ་བར་བྱེད་པའི་ཐབས་སུ་གྲུབ་པར་བྱས་པ་ཡིན་ནོ། ། དེ་འདྲ་བའི་ཆོ་ག་གང་ཡིན་པ་འདི་ནི། བླ་མ་དང་
དཀོན་མཆོག་ལ་གུས་པ་དང་ལྡན་པའི་སྤོངས་མཐའ་དག་གི་སྙིང་མུན་ཏེ། སེམས་རྒྱུད་རྨོངས་པའི་མི་ཤེས་པ་
དང་། མ་དད་པ་སོགས་ཀྱི་ཉེས་པའི་ཚོགས་མ་ལུས་པ་སེལ་བར་བྱེད་པའི་སྒྲོན་མེ་ལྟ་བུ་དང་འཇིག་རྟེན་དང་
འཇིག་རྟེན་ལས་འདས་པའི་དགེ་ལེགས་ཀྱི་ཚོགས་རྣམས་ནི་མཐའ་དག་མྱུར་དུ་འགུགས་པར་བྱེད་པའི་ལྕགས་ཀྱུ་
དང་འདྲ་བའང་ཡིན་ནོ། ། ཞེས་སོ། །
རྩ་བའི་ས་བཅད་གསུམ་པ་མཇུག་གི་དགེ་བ་བསྔོ་བ་ནི། ཚུལ་འདིར་འབད་སོགས་རྐང་པ་བཞིས་སྟོན་ཏེ།
དོན་ནི་གོང་དུ་བཤད་པའི་ཆོ་ག་བརྩམས་པའི་ཚུལ་འདིར་འབད་པ་བྱས་པ་ལས་བྱུང་བའི་དགེ་བའི་ཚོགས་ཟླ་བ་
ལྟར་དཀར་བ་གང་ཞིག ཆོ་ག་རྩོམ་པ་བོ་བདག་གིས་ཐོབ་པ་དེ་ནི། དགེ་ལེགས་ཀྱི་དམ་པའི་མགོན་རྣམས་ཀྱིས་
འགྲོ་བ་སེམས་ཅན་ཀུན་རྗེས་སུ་འཛིན་པའི་རྒྱུར་བསྔོའོ། ། ཞེས་བླ་མ་མཆོད་པའི་ཆོ་ག་འདི་ནི། ཞེས་པ་ནས།
བཀྲ་ཤིས་ལྷུན་པོའི་གཟིམ་ཁང་རྒྱལ་མཚན་མཐོན་པོའི་ཡང་ཐོབ་ཏུ་སྦྱར་བའོ། ། ཞེས་པའི་བར་ནི་ཚིག་མང་དུ་
དོགས་ནས་མ་དྲངས་སོ། །
སྨྲས་པ། མཆོག་ཐུན་དངོས་གྲུབ་རྩ་བ་བཤེས་གཉེན་མཆོག། མཆོག་ཏུ་མཉེས་བྱེད་མཆོད་ཆོག་རྡོ་རྗེའི་
ཚིག། ཚིག་དོན་ཅུང་ཟད་གསལ་ནུས་ད་མ་པའི་དྲིན། ། དྲིན་ལན་བྱང་ཆུབ་པར་དུ་འཇལ་ཕྱིར་བསྟེན། །
གོང་གི་ཟབ་ཡངས་ཐུགས་ཀྱི་སྐྱེད་ཚལ་ལས། ། ལེགས་འོངས་སྒྲུབ་ཆོག་འདབ་སྟོང་ཀུན་འདུས་པའི། །
དགོངས་པ་མཁས་པའི་ཉི་མ་ལས་གཞན་སུ། ། མཁས་རློམ་བདག་ལྟས་འབྱེད་པར་ག་ལ་ནུས། ། འོན་ཀྱང་
ཐུབ་པའི་བསྟན་དང་མི་ལུས་ལ། ། ཆོས་ཀྱི་བག་ཆགས་བཟང་བོ་འཇོག་ཕྱིར་དང་། ། སྐལ་མཉམ་གཞན་
ལའང་ཕན་པར་བྱ་བའི་ཕྱིར། ། ཚུལ་འདིར་འབད་ལ་ཡིད་རབ་སྤྲོ་བར་གྱུར། ། གང་འདི་ཕྱོགས་ལྷུང་བྲལ་
བའི་སྐྱེ་བོ་ཡི། ། རྣམ་དཔྱོད་ལང་ཚོ་མཛེས་པའི་གོས་བཟང་དང་། ། གཞུང་དོན་འདོད་དགུ་སྟེར་བའི་ནོར་བུ་
དང་། ། བློ་ཡི་ཚ་གདུང་སེལ་བའི་ཟླ་བའང་ཡིན། ། དེ་ཡང་མདོ་རྒྱུད་མཁས་པའི་མན་ངག་དང་། ། འབྲེལ་
བར་དཔྱོད་པའི་སྟོབས་ལས་བྱུང་བ་ན། ། རང་བཟོས་བསླད་པའི་སྐྱོན་ཡོད་མ་ཡིན་ཞིང་། ། འགལ་དང་མ་
འབྲེལ་བློས་སྐྱོན་མེད་དམ་སྙམ། ། རྗེ་བཙུན་བླ་མའི་དགོངས་པ་ཕྲ་ཞིང་ཟབ། ། ཁོ་བོ་སྦྱངས་པ་དམན་ཞིང་
བརྩོན་པ་ཞན། ། མ་རྟོགས་ལོག་རྟོག་ཉེས་པའི་ཚོགས་མཆིས་པ། ། གང་དེ་མཁས་པའི་སྤྱན་སྔར་བཟོད་པར་
གསོལ། ། དེ་ལས་ཐོབ་པའི་དགེ་བ་ཅི་བསགས་པ། ། རྣལ་འབྱོར་མཆོག་འདི་ཉམས་སུ་ལེན་པ་རྣམས། །
རྟག་ཏུ་འཇམ་དབྱངས་བླ་མས་རྗེས་འཛིན་ཅིང་། ། མཐར་ཐུག་རྫོགས་པའི་བྱང་ཆུབ་ཐོབ་ཕྱིར་བསྔོ། ། ཞེས་
43

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་འདི་ནི། མགོ་ཚང་དཀའ་བཅུ་བ་འཇམ་དབྱངས་བློ་གྲོས་དང་། དགེ་སློང་ངག་དབང་རྒྱལ་མཚན་རྣམ་པ་
གཉིས་ཀྱིས་བསྐུལ་བའི་ངོར་ཅོ་ནེའི་ཆར་གཏོགས་སུ་སྐྱེས་ཤིང་། གཞུང་ལུགས་དུ་མ་ལ་བློ་མིག་ཅུང་ཟད་ཕྱེ་བ་
ཤཱཀྱའི་དགེ་སློང་གྲགས་པ་བཤད་སྒྲུབ་ཀྱིས་རེ་གཉིས་ལ་ཕན་སྲིད་སྙམ་པའི་འདུན་པས་ཀུན་ནས་བསླངས་ཏེ།
སྔར་སྦྱར་བ་ལས་ཕྱིས་དཀའ་བཅུ་བ་དེ་ཉིད་ཀྱིས་མཐུན་རྐྱེན་སྦྱར་ནས་པར་དུ་བསྒྲུབ་པའི་ཚེ། པར་གྱི་ཡི་གེ་བ་ནི་
གནས་བརྟན་ཀུན་དགའ་རིན་ཆེན་དང་བློ་བཟང་རྒྱལ་མཚན་རྣམ་གཉིས་ཏེ། འདིས་ཀྱང་གཞན་ལ་ཕན་ཐོགས་
པར་གྱུར་ཅིག། བཀྲ་ཤིས། ཤུ་པཾ། །
44

༄༅། ། རྒྱུད་ཀྱི་རྒྱལ་པོ་མཚན་ཡང་དག་པར་བརྗོད་པའི་སྙིང་པོའི་
དོན་འགྲེལ་གསལ་བ་བཞུགས་སོ། །
ན་མོ་གུ་རུ་མ་རྫུ་གྷོ་ཥཱ་ཡ། རྣམ་དག་ཚོགས་གཉིས་ཁམས་ལས་ལེགས་གྲུབ་རྣམ་དག་མཚན་དཔེའི་འཕྲེང་
བས་མཛེས། ། གྲངས་མེད་གདུལ་བྱའི་ཁམས་དང་འཚམ་པར་གྲངས་མེད་ཆོས་ཕུང་ཀུན་ནས་སྒྲོགས། །
མཐའ་བྲལ་རྟེན་ཅིང་འབྲེལ་འབྱུང་ཚུལ་ལ་མཐའ་བྲལ་གཟིགས་པ་མཆོག་མངའ་བ། ། ལྷ་མིའི་སྟོན་པ་ཤཱཀྱའི་
གཙོ་བོ་ལྷ་མིའི་གཙུག་ན་མཛེས་གྱུར་ཅིག། བདེ་གཤེགས་ཀུན་གྱི་མཁྱེན་བརྩེའི་ཕུང་བོ་གང་། ། གཅིག་བསྡུས་
རྒྱལ་སྲས་གཞོན་ནུའི་ཟློས་གར་མཁན། ། རབ་འབྱམས་ཞིང་དུ་མཁྱེན་པའི་གཏེར་ཆེན་ཞེས། ། ཡོངས་སུ་
གྲགས་པའི་ཞབས་ལ་ཕྱག་འཚལ་ལོ། ། མཐའ་ཡས་རྒྱལ་བ་ཀུན་གྱིས་མགྲིན་པ།ཅིག་ཏུ། ། མཐུ་སྟོབས་བདག་པོ་
ཉིད་དུ་རབ་བསྔགས་པ། ། གསང་སྔགས་རིགས་སྔགས་འཆང་རྣམས་ཀུན་གྱི་རྗེ། ། བཅོམ་ལྡན་རྡོ་རྗེ་འཛིན་
གྱིས་བདག་སྐྱོངས་ཤིག། འཇམ་མགོན་གསང་གསུམ་སྒྱུ་འཕྲུལ་དྲ་བ་ལས། ། ལེགས་བྱོན་རྒྱལ་བའི་གདུང་
འཚོབ་ཆོས་ཀྱི་རྗེ། ། ཀུན་མཁྱེན་བླ་མ་བཙོང་ཁ་བ་ལ་སོགས། ། དངོས་བརྒྱུད་ཡོངས་འཛིན་རྣམས་ལ་གུས་
པས་འདུད། ། ཤིན་ཏུ་དཔག་དཀའ་རྡོ་རྗེའི་ཚིག་གི་རྒྱུ། ། བྱིས་བློའི་སོར་རྩེས་དབྱེ་བར་ནུས་མིན་ཀྱང༌། །
མཁས་མང་ལེགས་པར་བཤད་པའི་མཚོན་རྣོན་གྱིས། ། ཚིག་དོན་དཀའ་གནད་བཅིངས་པའི་མདུན་དགྲོལ་
བྱ། ། དེ་ལ་འདིར་རྒྱུད་ཐམས་ཅད་ཀྱི་རྒྱལ་པོ་མཚན་ཡང་དག་པར་བརྗོད་པ་ནི། གང་བཤད་པར་བྱ་བའི་ཆོས་
སོ། ། འདི་ལ་གཉིས། སྤྱིའི་རྣམ་གཞག་བསྟན་པ་དང་སྐབས་ཀྱི་དོན་བཤད་པའོ། ། དང་པོ་ལ། འདིའི་རྒྱུད་
ནི། གསུང་བ་པོ་གང་གིས། གནས་གང་དུ། དུས་ནམ་གྱི་ཚེ་གསུངས་ཤེ་ན། དེ་ཡང་བདག་ཅག་གི་སྟོན་པ་དེ་
ཉིདཀྱིས་འཕགས་ཡུལ་གྱི་ལྷོ་ཕྱོགས་དཔལ་ལྡན་འབྲས་སྤུངས་ཀྱི་མཆོད་རྟེན་ཆེན་པོར་དུས་ཀྱི་འཁོར་ལོའི་རྒྱུད་
གསུངས་པའི་ཚེ་འདིའི་རྩ་རྒྱུད་སྒྱུ་འཕྲུལ་དྲ་བའི་རྒྱུད་ཆེན་པོ་གསུངས་པ་ཡིན་ལ། མཚན་ཡང་དག་པར་བརྗོད་
པ་འདི་རྒྱུད་དེ་ལས་ཕྱུང་བའོ། ། འདི་ངོ་བོ་ནི་བླ་མེད་ཀྱི་རྒྱུད་དུ་གཏོགས་ཀྱང་། དགོངས་པ་འགྲེལ་བའི་བསྟན་
བཅོས་ཀྱི་རིམ་པའི་དབང་དུ་བྱས་ན། དུས་འཁོར། བླ་མེད་སྤྱི་འགྲོ། རྣལ་འབྱོར་རྒྱུད་ཀྱི་ཕྱོགས་སུ་འགྲེལ་བའི་
45

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལུགས་གསུམ་བྱུང་ངོ༌། ། དེ་དག་ཐམས་ཅད་ཀྱང་འདིའི་ཚིག་གི་དོན་ཡིན་པར་མི་འགལ་ཏེ། དཔེར་ན།
གསང་བ་འདུས་པའི་རྒྱུད་ཀྱི་ཚིག་རེ་རེ་ལའང་མཐའ་དྲུག་དང་ཚུལ་བཞིའི་བཤད་པ་མི་འདྲ་བ་དུ་མ་འདུག་པ་
བཞིན་ནོ། ། འདི་ལ་ཚིགས་བཅད་བརྒྱ་དང་དྲུག་ཅུ་རྩ་གཉིས་ཡོད་པར་བཤད་ཅིང་། འགྱུར་ཡང་མི་འདྲ་བ་
འགའ་རེ་སྣང་ངོ་། ། འདི་ལ་རྒྱ་འགྲེལ་གྱི་རིམ་པ་མང་དུ་སྣང་ཡང་། བོད་འགྲེལ་ནི་རྗེ་དགེ་འདུན་རྒྱ་མཚོས་
དུས་འཁོར་དང་བསྟུན་ནས་མཛད་པ་ཞིག་འདུག་པ་ལས་གཞན་མ་མཐོང་ངོ༌། ། འོ་ན་འདིར་གང་གི་རྗེས་སུ་
འབྲང་ནས་འཆད་ཅེ་ན། གཙོ་བོར་བླ་མེད་སྤྱི་འགྲོའི་དབང་དུ་བྱས་ཏེ། རྒྱ་འགྲེལ་རྣམས་ལས་གང་སྐབས་སུ་
བབ་པ་དང་འཆད་བདེ་བ་ཉིད་གཙོ་བོར་བྱེད་ལ་དུས་འཁོར་དང་བསྟུན་པ་གཙོ་བོར་བྱས་ན། ལུགས་མི་འདྲ་
བས་གོ་མི་བདེའོ། ། དེར་མ་ཟད། རྡོ་རྗེའི་ཚིག་འདི་དག་ནི། གཞན་དང་མི་འདྲ་བས་ཤིན་ཏུ་གོ་དཀའ་བར་
སྣང་བའི་ཕྱིར། བདག་ལྟ་བུའི་རང་སྟོབས་ཀྱིས་འགྲེལ་ག་ལ་ནུས། འོན་ཀྱང་མཁས་པའི་མན་ངག་ལ་བརྟེན་
ནས་ཇི་ལྟར་ནུས་པ་བཞིན་མདོར་བསྡུས་ཏེ་དྲང་ངེས་ཀྱི་བཤད་པ་ཅི་རིགས་ཀྱིས་འཆད་པར་བྱའོ། ། གཉིས་པ་
སྐབས་ཀྱི་དོན་ལ་གསུམ། མཚན་གྱི་དོན། འགྱུར་གྱི་ཕྱག གཞུང་གི་དོན་ནོ། ། དང་པོ་ནི། རྒྱ་གར་ན་སྐད་
རིགས་བཞི་ཡོད་པ་ལས། ལེགས་སྦྱར་གྱི་སྐད་དུ། འདིའི་མཚན་ལ། ཨཱརྱ་མསྒྱུ་ཤྲཱི་ནཱ་མ་སཾ་གི་ཏི་ཞེས་འབྱུང་
བས་དེ་ཡང་བོད་སྐད་དུ་བསྒྱུར་ན། འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ་སྟེ། ཨཱརྱ་ནི།
འཕགས་པ། མཥྛ་བྷི་ནི། འཇམ་དཔལ། ནཱ་མ་ནི། མཚན། སཾ་གི་ཏི་ནི། ཡང་དག་པར་བརྗོད་པའོ། །
གཉིས་པ་ནི། འཕགས་པ་འཇམ་དཔལ་གཞོན་ནུར་གྱུར་བ་ལ་ཕྱག་འཚལ་ལོ་ཞེས་པ་ལོ་ཙྪ་བས་བཀོད་པ་སྟེ་དོན་
ནི་སླའོ། ། གསུམ་པ་གཞུང་གི་དོན་ལ་གཉིས། དང་པོ་ནི། འདི་ལ་སྤྱིར་ལེའུ་བཅུ་གསུམ་ལོང་བའི་ལུགས་སུ་
བྱསནས་འཆད་པར་འགྱུར་ལ། འདི་ལའང་ཞུ་ལན་གཉིས་མདོར་བསྟན་པ་དང་། ཞུས་པའི་ལན་གྱི་རང་
བཞིན་རྒྱས་པར་བཤད་པ་དང་གཉིས། དང་པོ་ལ་གཉིས། ཞུས་པ་དང་། ལན་གྱི་ལེའུའོ། ། དང་པོ་ནི། དེ་
ནས་དཔལ་ལྡན་རྡོ་རྗེ་འཆང་། ། ཞེས་པ་ནས། ཁྱོད་ནི་རྩེ་གཅིག་ཡིད་ཀྱིས་ཉོན། ། ཞེས་པའི་བར་ཏེ། འདི་
ལ་གང་གིས་ཞུས་པ་སོགས་བདུན་ལས། དང་པོ་ནི་འདིར་འདི་སྐད་བདག་གིས་ཐོས་པ་ཞེས་པའི་ཚིག་དངོས་སུ་
མི་འབྱུང་བ་ནི། འདི་ཉིད་སྒྱུ་འཕྲུལ་དྲ་བ་ཆེན་པོ་ཁྲི་དྲུག་སྟོང་བ་ལས་བྱུང་བའི་ཆ་ཤས་ཡིན་པས། རྒྱུད་དེའི་
ཐོག་མར་འདི་སྐད་སྨྲས་ཟིན་པའི་རྒྱུ་མཚན་གྱིས་ཡིན་ལ། འོན་ཀྱང་དེ་ནས་ཞེས་པའི་སྐད་དོ་ཨ་ཐ་ཞེས་པ་ལ་འདི་
སྐད་ཀྱི་དོན་ནི་མི་གསལ་བའི་ཚུལ་གྱིས་ཡོད་དོ། ། སྤྱིར་ཨ་ཐའི་སྒྲ་ནི། དེ་མ་ཐག་པ། དབང་དུ་བྱས་པ། བཀྲ་
ཤིས་པ་སོགས་ལ་འཇུག་པ་ལས། འདིར་དེ་མ་ཐོག་པའི་དོན་ཏེ། དེ་ཡང་སྔར་རྒྱུད་རྒྱས་པ་བཤད་པའི་རྗེས་དེ་
46

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
མ་ཐག་ནས་ཞེས་འཚམས་སྦྱར་ཏེ། གང་གིས་ཞུས་པ་ནི་དཔལ་ཏེ་འདི་ལ་དོན་མང་དུ་ཡོད་པ་ལས། ཆོས་སྐུ་
ལོངས་སྐུ་སྤྲུལ་སྐུ་གསུམ་ཐོབ་པས་ན་དཔལ་དང་། ཡང་། རང་དོན་དང་གཞན་དོན་གྱི་སྐུ་གཉིས་ཐོབ་པས་
དཔལ། ཡང་། སྟོང་བ་ཉིད་དང་རོ་གཅིག་ཏུ་ཞུགས་པའི་གཉིས་སུ་མེད་པའི་ཡེ་ཤེས་ཐོབ་པས་ན་དང་ལ།
ཡང་། བདེ་སྟོང་དབྱེར་མེད་ཀྱི་ཡེ་ཤེས་མཐར་ཐུག་བརྙེས་པས་ན་དཔལ་ཏེ། དེ་དག་ཐུགས་རྒྱུད་ལ་ལྡན་
པའོ། ། རྡོ་རྗེ་འཆང་སྟེ། འདི་ལ་སྒྲ་ཇི་བཞིན་པའི་དྲང་དོན་དང་། དེ་མ་ཡིན་པའི་ངེས་དོན་གཉིས་ཡོད་པ་
ལས། དང་པོ་ནི། ཕྱག་མཚན་དུ་རྡོ་རྗེ་འཛིན་པའམ་འཆང་བའི་དོན་དང་། ཕྱི་མ་ནི་བླ་མེད་ལྟར་ན། འབྲས་
དུས་ཀྱི་བདེ་སྟོང་དབྱེར་མེད་ཀྱི་ཡེ་ཤེས་དང་། བླ་མེད་དང་རྣལ་འབྱོར་རྒྱུད་ཐུན་མོང་བ་ལྟར་ན། གཉིས་སུ་
མེད་པའི་ཡེ་ཤེས་ཉིད་རང་གི་བདག་ཉིད་དུ་འཆར་བའམ་འཛིན་པ་སྟེ། བཛྲ་དྷ་རའི་སྐད་དོད་དེ་གཉིས་ཀ་ལ་
འཇུག་པའི་དབང་དུ་བྱས་པའོ། ། ཕྱི་རུ་འདུལ་དཀའ་བ་གནོན་སྦྱིན་སྲིན་པོ་དང་། ནང་དུ་གདུལ་དཀའ་བ་
ཉོན་མོངས་གི།སང་བའི་གདུལ་དཀའ་བ་ལས་རླུང་སྟེ། ཕྱི་ནང་གསང་བའི་གདུལ་དཀའ་བ་མཐའ་དག་འདུལ་
བར་བྱེད་པ་ལ་མང་དུ་ཡོད་ཀྱང༌། དེ་རྣམས་ཀྱི་མཆོག་ཏུ་གྱུར་ཅིང་། འདུལ་ཚུལ་ཡང་གཙོ་བོར་དྲག་པོའི་སྒོ་
ནས་འདུལ་བའོ། ། དེ་ལྟར་འདུལ་ནུས་པས་ན་དཔའ་བོའོ། ། ས་འོག་ས་སྟེང་ས་བླབླགསུམ་གྱི་འཇིག་རྟེན་གྱི་
གཙོ་བོ་རྣམས་དབང་དུ་མཛད་པས་ན། འཇིག་རྟེན་གསུམ་ལས་རྒྱལ་བའོ། ། གཉིས་སུ་མེད་པའི་ཡེ་ཤེས་ཀྱི་རྡོ་
རྗེ་ཐུགས་མངའ་ཞིང་དེ་ལ་དབང་བསྒྱུར་བས་ན་དབང་ཕྱུག་དང་། གསང་བ་གནོད་སྦྱིན་གྱི་བདག་པོ་ཡིན་
པའམ། རྒྱུད་སྡེ་འོག་མ་དང་། ཉན་རང་རྣམས་ལས་གསང་བར་བྱ་བའི་ཡེ་ཤེས་ཐུན་མོང་མིན་པ་དང་ལྡན་པས་
ན། གསང་བའི་རྒྱལ་བོ་སྟེ། དེ་ལ་དབང་བསྒྱུར་བའི། ། དེ་འདྲ་བའི་གསང་བའི་བདག་པོ་དེ་པདྨའི་འདབ་མ་
དཀར་པོ་རྒྱས་པ་དང་འདྲ་བའི་སྤྱན་མངའ་ཞིང་། པདྨ་རྒྱས་པ་དང་འདྲ་བའི་ཞལ་མངའ་བ་ཉིད་དོ། ། གསང་
བདག་དེས་རང་གི་ལག་གིས་མཚོན་བྱེད་དཔེའི་རྡོ་རྗེ་མཆོག་དེ་ཉིད་ཡང་དང་ཡང་དུ་གསོར་བར་བྱེད་པ་དང་།
མཚོན་བྱ་དོན་གྱི་ཡེ་ཤེས་གྱི་རྡོ་རྗེ་ནི་གདུལ་བྱའི་རྒྱུད་ལ་གསོ་པ་སྟེ་སྤེལ་བར་བྱེད་པའོ། ། གསང་བདག་དེ་ལ་
འཁོར་ཇི་ལྟ་བུ་ཡོད་ཞེ་ན། ཁྲོ་གཉེར་རིམ་པར་ལྡན་པ་ལ་སོགས་པ་ལག་ན་རྡོ་རྗེའི་མིང་ཅན་གྲངས་མཐའ་ཡས་
པའི་འཁོར་དང་ལྡན་པའོ། ། ཁྲོ་བོ་དེ་དག་ཐམས་ཅད་ཀྱང་། དཔའ་བོ་གདུལ་དཀའ་བ་འདུལ་བར་བྱེད་ནུས་
པ་བོ་སྟེ། དེ་ཡང་མཆེ་བ་གཙིགས་པ་ལ་སོགས་པའི་འཇིགས་སུ་རུང་བ་དང་། མ་རུངས་པ་ཐམས་ཅད་འདུལ་
ནུས་པས་ན། དཔའ་བྱད་ཅན་ནམ། དེ་ཐམས་ཅད་འདུལ་ནུས་པའི་མཚོན་བྱེད་དུ་དཔའ་བའི་ཆ་བྱད་གང་
དགུའི་ཉམས་དང་ལྡན་པ་སྟེ། དེ་རྣམས་ཀྱི་ཕྱག་མཚན་རྡོ་རྗེ་རྩེ་མོ་ལས་འོད་རབ་ཏུ་འཕྲོ་བ་རང་རང་གི་ལག་གིས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསོར་བ་བྱེད་པ་ཅན་ནོ། ། དེ་ཐམས་ཅད་ཀྱང་སྙིང་རྗེ་ཆེ་བ་དང་ཤེས་རབ་ཆེ་བ་དང་། ཞི་དྲག་སོགས་ཐབས་
སྣ་ཚོགས་ཀྱིས་འགྲོ་བའི་དོན་བྱེད་པའི་མཆོག་སྟེ། སེམས་ཅན་གྱི་དོན་བྱེད་པ་ལ་སྙིང་རྗེའི་དགའ་བ་དང་། ཤེས་
རབ་ཀྱིས་མགུ་བ་དང༌། ཡིད་རངས་པའི་བསམ་པ་ཅན་ཁྲོ་བོའི་ལུས་ཀྱི་གཟུགས་དང་ལྡན་པའོ། ། དེ་ལྟར་
བསྟན་པ་ཡང་གཙོ་བོར་དྲག་པོའི་སྒོ་ནས་སངས་རྒྱས་ཀྱི་འཕྲིན་ལས་བྱེད་པའི་མགོན་དུ་གྱུར་བ་སྟེ། དེ་ལྟ་བུའི་ཁྲོ་
བོ་དག་སྟོན་པ་ལ་གུས་པས་ལུས་བཏུད་པ་རྣམས་རང་ལྷན་ཅིག་ཏུ། སེམས་ཅན་གྱི་མགོན་པོ་བཅོམ་ལྡན་འདས་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ཏེ། ལག་པ་ཐལ་མོ་
སྦྱར་བར་བྱས་པར་གྱུར་ནས་སངས་རྒྱས་ཀྱི་སྤྱན་སྔར་འདུག་གོ། དེ་ལྟར་འདུག་སྟེ་ཞུ་ཚུལ་ནི། འོག་ནས་འབྱུང་
བ་འདི་སྐད་ཅེས་གསོལ་ཏེ། ། དགོས་པ་གང་གི་ཆེད་དུ་ཞུ་བ་ནི། རིགས་ཐམས་ཅད་ལ་ཁྱབ་པས་ན། ཁྱབ་
བདག་ཅེས་སྟོན་པ་ལ་བོས་ནས་བདག་ལ་སྨན་པ་སྟེ་ཕན་པ་དང་། བདག་གི་དོན་དང་། བདག་ལ་ཐུགས་བརྩེ་
བའི་ཕྱིར་ཞུ་སྟེ། བདག་ལ་ཕན་པ་ཡང་སྒྱུ་མ་ལྟ་བུའི་རྣམ་པར་འཕྲུལ་བའི་འདྲ་བ་མཐའ་ཡས་པ་སྟོན་པའི་ཚུལ་
གྱིས་མངོན་པར་རྫོགས་པར་སངས་རྒྱས་པའི་བྱང་ཆུབ་དེ་ཅི་ནས་ཀྱང་བདག་གིས་ཐོབ་པར་མཛོད་ཅིག་པ་སྟེ།
འདིར་ཕྱག་རྡོར་རང་ཉིད་ཀྱིས་དེ་མ་ཐོབ་པ་ལྟ་བུར་བསྟན་པ་ནི། གདུལ་བྱའི་སེམས་ཅན་ལང་དགོངས་
པའོ། ། རང་དོན་དུ་དེ་ལྟར་ཞུས་ནས། གཞན་དོན་དུ་གང་ལ་ཞུ་བ་ནི། ཉོན་མོངས་པ་འདོད་ཆགས་ལ་སོགས་
པས་སེམས་དཀྲུགས་ཤིང་། ཤེས་བྱ་ལ་རྨོངས་པའི་མི་ཤེས་པའི་འདམ་དུ་བྱིང་བ་ཡི། སེམས་ཅན་ཀུན་ལ་གནས་
སྐབས་སུ་སྨན་པ་དང་། མཐར་ཐུག་བླ་ན་མེད་པའི་སྐུ་བཞིའི་འབྲས་བུ་ཐོབ་པར་བྱ་བའི་ཕྱིར་དུ་རྫོགས་པའི་
སངས་རྒྱས་བཅོམ་ལྡན་འདས་འགྲོ་བའི་བླ་མ་ཐར་ལམ་ སྟོན་པ་པོ་དེ་ཉིད། ཆོས་ཀྱི་སྐུ་ལ་གནས་པ་དང་།
སེམས་ཅན་གྱི་དོན་བྱེད་པ་ལས་མི་འདའ་བས་ན་དམ་ཚིག་ཆེན་པོ་དང་། ཆོས་རྣམས་ཀྱི་དེ་ཁོ་ན་ཉིད་མཁྱེན་
ཅིང་། སེམས་ཅན་ཐམས་ཅད་ཀྱི་དབང་པོ་དང་བསམ་པ་ཇི་བཞིན་དུ་མཁྱེན་པ་མཆོག་གིས་ནི། ཆོས་གང་ཞུ་བ་
ཡང་སངས་རྒྱས་བཅོམ་ལྡན་འདས་ཀྱི་གཉིས་སུ་མེད་པའི་ཡེ་ཤེས་ཀྱི་སྐུ་དེ་ནི། དེ་བཞིན་གཤེགས་པའི་གཙུག་
ཏོར་ཆེན་པོ་ལྟར་རྟོགས་པར་དགའ་ཞིང་། བསྔགས་པའི་གནས་སུ་གྱུར་བ་སྟེ། དེ་ཉིད་སྟོན་པ་པོ་ཚིག་གི་བདག་
པོ་སངས་རྒྱས་བཅོམ་ལྡན་འདས་མཐའ་དག་གི་ཡེ་ཤེས་ཀྱི་སྐུ་སྟེ་དེ་ཡང་། རིགས་ཐམས་ཅད་ཀྱི་སྤྲོ་བ་དང་བསྡུ་
བའི་གཞིར་གྱུར་ཅིང་ཡེ་ཤེས་ཀྱི་བདག་ཉིད་ལས་བྱུང་བས་ན་རང་བྱུང་བའོ། ། དེ་ལྟ་བུའི་སྒྲའི་མཚན་གྱི་རྣམ་
གྲངས་ལ། དྲང་དོན་གྱི་འཇམ་དཔལ་དང་། ངེས་དོན་གྱི་འཇམ་དཔལ་གཉིས་ལས། དང་པོའི་དབང་དུ་བྱས་
ནས། འཇམ་དཔལ་ཡེ་ཤེས་སེམས་དཔའ་ཡི་མཚན་དེ་ནི་ཡང་དག་པར་བརྗོད་པར བྱ་བའི་མཆོག་ཡིན་ཏེ།
48

༄༅༔ ༔ རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
ཕན་ཡོན་ཆེ་བའི་ཕྱིར་རོ། ། གཉིས་པའི་དབང་དུ་བྱས་ན། རྒྱལ་བའི་ཐུགས་གཉིས་སུ་མེད་པའི་ཡེ་ཤེས་ཀྱི་སྐུ་སྟེ་
དེ་སྟོན་པའི་མཚན་བརྗོད་འདིའི་དོན་རྟོགས་པར་དཀའ་བས་ན་དོན་ཐོབ་པ་དང༌། ཁྱད་པར་མང་བས་ན་དོན་
ནི་རྒྱུ་ཆེ་ཞིང་དང༌། འབྲས་བུའི་མཆོག་དང་ཉན་རང་སོགས་ཀྱི་ཐེག་པ་གཞན་དང་མི་མཉམ་པས་ན། དོན་ཆེན་
པོ་དང་། མཚུངས་པ་མེད་པ་དང་། སྐྱོན་ཐམས་ཅད་དང་བྲལ་ཞིང་ཟག་མེད་ཀྱི་རང་བཞིན་དུ་གྱུར་བས་ན།
རབ་ཏུ་ཞི་བ་དང་། ཐོག་མར་ཐོས་པའི་ཤེས་རབ་དང་རྒྱུ་དགེ་བ་དང་། བར་དུ་བསམ་པའི་ཤེས་རབ་དང་ལམ་
དགེ་བ་དང༌། ཐ་མར་སྒོམ་པའི་ཤེས་རབ་དང་འབྲས་བུ་ད་གེ་བའི་ཁྱད་པར་དང་ལྡན་ལ་བརྗོད་བྱ་དོན་གྱི་འཇམ་
དཔལ་དེ་སྟོན་པར་བྱེད་པའི་རྗོད་བྱེད་ནི། འདས་པའི་སངས་རྒྱས་བཅོམ་ལྡན་འདས་རྣམས་ཀྱིས་གསུངས་ཤིང་།
མའོངས་པའི་སངས་རྒྱས་རྣམས་ཀྱིས་ཀྱང་གསུང་བར་འགྱུར་ལ། ད་ལྟར་བྱུང་བའི་རྫོགས་པའི་སངས་རྒྱས་
བཅོམ་ལྡན་འདས་རྣམས་ཀྱིས་ཀྱང་ཡང་དང་ཡང་དུ་གསུང་བ་གང་ཡིན་པ། སྔར་རྒྱུད་ཆེན་པོ་སྒྱུ་འཕྲུལ་དྲ་བ་དེ་
ཉིད་ལས་སྟོན་པ་རྡོ་རྗེ་འཆང་ཆེན་དང་། གསང་སྔགས་འཆང་བའི་སྟོན་པ་བ།ཞན་དཔག་ཏུ་མེད་པ་རྣམས་ཀྱིས་
དགྱེས་པ་ཡི་སྒོ་ནས་རབ་ཏུ་གསུངས་པ་གང་ལགས་པ་དེ་འདིར་ཡང་བཤད་དུ་གསོལ། ཞེས་པའོ། ༼གཞུང་སྔ་
མ་དེས། སངས་རྒྱས་བཅོམ་ལྡན་འདས་མཐའ་དག་གིས་གསང་སྔགས་སྟོན་པར་བསྟན་ལ། འོན་ཀྱང་གསང་
འདུསརྩ་རྒྱུད་ལས། མར་མེ་མཛད་ནས་བདག་ཅག་གི་སྟོན་པའི་བར་སངས་རྒྱས་གཞན་རྣམས་ཀྱིས་གསང་
སྔགས་མ་གསུང་བར་བཤད་པ་ནི། འཕགས་ཡུལ་གྱིས་དེར་མ་བསྟན་པ་ལ་དགོངས་པར་བཤད་དོ། ། དེ་
བཤད་ན་དེ་བརྗེད་པར་མི་བྱ་སྟེ། མགོན་པོ་རྫོགས་པའི་སངས་རྒྱས་ཀུན་གྱི་གསང་སྔགས་ཀྱི་ཆོས་འཛིན་པ་ཉིད་
དུ་ཅི་ནས་ཀྱང་བདག་འགྱུར་བར་བྱ་བའི་ཕྱིར་དུ་ངེས་པར་འབྱུང་གི་བྱང་ཆུབ་ཀྱི་བར་དུ་ནི་བདག་གིས་མི་བརྗེད་
པའི་བསམ་པ་བརྟན་པོས་གཟུང་བར་བགྱིའོ། ། དགོས་པ་གང་གི་ཆེད་དུ་ན། གདུལ་བྱའི་སེམས་ཅན་གྱི་ཕྱིར་
ཏེ། དེའི་འདོད་ཆགས་སོགས་ཉོན་མོངས་པ་མ་ལུས་པ་བསལ་བར་བྱ་བ་དང་། རྨོངས་པའི་མི་ཤེས་པ་མ་ལུས་
པ་སྤང་བར་བྱ་བའི་ཕྱིར་དུ། སེམས་ཅན་རྣམས་ཀྱི་དབང་བོ་དང་བསམ་པའི་ཁྱད་པར་ཇི་ལྟ་བ་བཞིན་རབ་ཏུ་
བཤད་པར་བགྱིའོ་ཞེས་གསང་བའི་བདག་པོ་ལག་ན་རྡོ་རྗེ་ཡིས་དེ་བཞིན་གཤེགས་པ་ལ་ཚིག་དེ་སྐད་དུ་གསོལ་བ་
བཏབ་ནས་ཐལ་མོ་སྦྱར་བར་བྱས་ཏེ་གུས་པས་ལུས་བཏུད་ནས་ནི་སངས་རྒྱས་ཀྱི་སྤྱན་སྔར་འདུག་གོ་ཞེས་པ་སྟེ།
འདི་དག་ལ་བཤད་པའི་རྣམ་གྲངས་མི་འདྲ་བ་མང་ཞིང་། ཁྱད་པར་ངེས་དོན་གྱི་བཤད་པ་མི་འདྲ་བ་གཞན་ཡོད་
ཀྱང་འདིར་མ་བྲིས་སོ། ། ཤེས་བྱ་བ་ཞུས་པའི་ལེའུའི་རྣམ་བཤད་དེ་དང་པོའོ། །
གཉིས་པ་ལན་གྱི་ལེའུ་ལ་རིམ་པ་ལྔ་ལས། སྟོན་པ་ཕུན་སུམ་ཚོགས་པ་ནི། ཞུས་པའི་རྗེས་འདི་ནས་
49

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅོམ་ལྡན་འདས་ཤཱཀྱ་ཐུབ་པ་ཡང་དག་པར་རྫོགས་པའི་སངས་རྒྱས་རྐང་མེད་དང་། རྐང་མང་རྐང་གཉིས་པ་
རྣམས་ཀྱི་མཆོག་དམ་པ་དེས། ཆོ་འཕྲུལ་ཕུན་སུམ་ཚོགས་པ་མཛད་པ་ནི། སྟོན་པ་ཉིད་ཀྱི་ཞལ་ནས་ལྗགས་
བཟང་བ་དང་སྐུ་མཚམས་སུ་སླེབ་པས་རིང་ཞིང་། ཞལ་ཁེབས་པའི་ཡངས་+ བརྒྱད་པར་མཛད་དེ། དེ་ལས་
འཕྲོས་པའི་འོད་ཀྱིས། ས་འོག་ས་བློ་ས་སྟེང་གི་འཇིག་རྟེན་གསུམ་པོ་སྣང་བར་བྱེད་ཅིང་། ལྷའི་བུའི་བདུད་ལ་
སོགས་པ་བདུན་བཞི་དང་བཅས་པའི་དགྲ་རྣམས་འདུལ་བར་བྱེད་པ་དང་། ལྷ་མི་སོགས་སེམས་ཅན་རྣམས་ཀྱི་
ངན་སོང་གསུམ་དུ་འགྲོ་བའི་རྒྱུ་དང་། སྡུག་བསྔལ་སྦྱོང་བར་བྱེད་པའི་ཞལ་འཛུམ་པ་བསྟན་ནས། རྣམ་པ་
ཐམས་ཅད་པའི་སྐད་དང་མཐུན་པའི་ཕྱིར་ན་ཚངས་པའི་གསུང་ནི་སྙན་པ་ཡིས་ས་གསུམ་གྱི་འཇིག་རྟེན་གསུམ་པོ་
ཀུན་བཀང་སྟེ། དྲང་དོན་དང་ངེས་དོན་གྱི་རྡོ་རྗེ་འཛིན་པའི་ལག་ན་རྡོ་རྗེ་བདུན་དང་མི་མཐུན་པའི་ཕྱོགས་
འཇོམས་ནུས་པའི་སྟོབས་པོ་ཆེ་གསང་བའི་བདག་པོ་དེ་ལ་ནི། ལན་སླར་གསུང་བ་ཡང་སྙིང་རྗེ་ཆེན་པོ་དང་ལྡན་
པར་གྱུར་བས། དགོས་པ་འགྲོ་བ་ལ་ཕན་པའི་དོན་དུ་ཁྱོད་ཀྱིས་ཡེ་ཤེས་ལུས་ཅན་འཇམ་དཔལ་གྱི་མིང་སྟེ་མཚན་
བརྗོད་པས་ནི། འབྲས་བུ་དོན་ཆེ་བ་ཉེས་པ་རྣམས་དག་པར་བྱེད་ཅིང་། ཁྱད་པར་སྡིག་པ་ཐམས་ཅད་སེལ་བར་
བྱེད་པའི་རྒྱུད་འདི། སྟོན་པ་ང་ལས་ཉན་པར་བརྩོན་པ་ནི། ལེགས་སོ་དཔལ་ལྡན་རྡོ་རྗེ་འཆང་སྟེ། རྡོ་རྗེ་
འཛིན་པ་ཞེས་བོས་ནས། ཡང་ལག་ན་རྡོ་རྗེ་ཁྱོད་ལེགས་སོ་ཞེས་ལེགས་སོ་གཉིས་པ་བྱིན་ནོ། ། ཡང་གསང་བའི་
བདག་པོ་ཞེས་བོས་ནས། ཁྱོད་ཀྱི་ཞུ་དོན་དགོས་པ་ཁྱད་པར་ཅན་དང་། ཞུས་པའི་བརྗོད་བྱ་ཁྱད་པར་དུ་
འཕགས་པའི་རྒྱུ་མཚན་དེའི་ཕྱིར། ངས་ཁྱོད་ལ་ལེགས་པར་བསྟན་པར་བྱ་ཡིས། ། ཁྱོད་ནི་ཡིད་མ་ཡེངས་པར་
རྩེ་གཅིག་པའི་ཡིད་ཀྱིས་ཉོན་ཅིག་ཅེས་པའོ། ། འདིའི་སྐབས་སུ་འཇམ་དཔལ་ཞེས་འབྱུང་བ་ནི། དྲང་དོན་གྱི་
དབང་དུ་བྱས་ན་རྗེ་བཙུན་འཇམ་དབྱངས་ཉིད་ལ་རྒྱན་དགོས་པས། མིང་ཞེས་པ་ཡང་། དེའི་མཚན་ལ་བྱེད།
ངེས་དོན་གྱི་དབང་དུ་བྱས་ན། བདེ་སྟོང་དབྱེར་མེད་ཀྱི་ཡེ་ཤེས་མཐར་ཐུག་དང་། འཇའ་ལུས་རྡོ་རྗེའི་སྐུ་ལ་
བྱེད་པ་སྟེ། མིང་ཡང་། མཚན་ཡང་དག་པར་བརྗོད་པའི་རྒྱུད་ལ་བྱེད་དགོས་སོ། ། ཞེས་བྱ་བའི་ལེའུ་གཉིས་
པའི་བཤད་པའོ། །
གཉིས་པར་དོན་གྱི་རང་བཞིན་རྒྱས་པར་བཤད་པ་ལ་བཞི། བརྗོད་བྱ་ལུས་ཀྱི་རྣམ་གཞག་ཡན་ལག་གི་
རང་བཞིན་རྒྱས་པར་བཤད་པ། མཇུག་བསྡུ་བ་རྗེས་སུ་ཡི་རང་བའི་ཚུལ་ལོ། ། དང་པོ་ལ་གཉིས། རིགས་དྲུག་
ལ་གཟིགས་པ། ལུས་རྣམ་པར་བཞག་པའི་དངོས་གཞི་སྒྱུ་འཕྲུལ་དྲ་བས་མངོན་པར་བྱང་ཆུབ་པའི་ལེའུ་བཤད་
པའོ། ། དང་པོ་ནི། བཅོམ་ལྡན་དེ་ནི་ནས། རིགས་ཆེན་གཙུག་ཏོར་ཆེར་གཟིགས་ནས། ། ཞེས་སོ། ། དེ་
50

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
ནས་གསང་བདག་གིས་བཅོམ་ལྡན་འདས་དེ་ནི་ལེགས་སོ་ཞེས་གསོལ་ཏེ། ལན་གྱི་ལེའུའི་རྗེས་དེ་ནས་བཅོམ་
ལྡན་འདས་ཤཱཀྱ་ཐུབ་པ་དེས་རིགས་དྲུག་ལ་གཟིགས་པ་ཡིན་ཏེ། དེ་བཞིན་གཤེགས་པ་དང་། རྡོ་རྗེ་དང་།
རིན་པོ་ཆེ་དང་། པདྨ་དང༌། ལས་དང་། རིགས་དྲུག་པ་ལ་གཟིགས་པའི་ཕྱིར་ཏེ། དེ་ཡང་གསང་སྔགས་
རིགས་ཆེན་ཐམས་ཅད་དང་། ཞེས་པས་རིགས་རྣམས་བསྡུས་ཏེ་བསྟན་ནས། དེ་ལ་གསང་སྔགས་ཐབས་ཀྱི་
རིགས་དང་། རིག་སྔགས་འཆང་བའི་རིགས་ཤེས་རབ་ཀྱི་རིགས་གཉིས་དང་། སྐུ་གསུང་ཐུགས་ཀྱི་དབྱེ་བའི་
རིགས་གསུམ་ལ་ནི་རྣམ་པར་གཟིགས་ཤིང་། འཇིག་རྟེན་དང་འཇིག་རྟེན་ལས་འདས་པའི་རིགས་གཉིས་དང་།
འཇིག་རྟེན་སྣང་བར་བྱེད་པའི་རིགས་ཆེན་དང་། ཕྱག་རྒྱ་ཆེན་པོ་མི་བསྐྱོད་པ་ལ་སོགས་པའི་རིགས་ཀྱི་མཆོག་ལྔ་
དང་། རིགས་དྲུག་པ་རིགས་ཆེན་གཙུག་ཏོར་ཆེན་པོར་གཟིགས་སོ། ། འདི་དག་ནི་འོག་ནས་འཆད་པའི་ལྷའི་
རིགས་ཀྱི་དབྱེ་བ་སྟོན་པ་སྟེ། འདིར་འཆད་ཚུལ་མི་འདྲ་བ་དུ་མ་ཞིག་སྣང་ངོ་། ། ཞེས་པ་ནི། ལེའུ་གསུམ་པའི་
བཤད་པའོ། ། གཉིས་པ་སྒྱུ་འཕྲུལ་དྲ་བས་མངོན་པར་བྱང་ཆུབ་པའི་ལེའུ་བཤད་པ་ནི། ནས་ཚིག་གི་བདག་
པོས་ནས་ནཱ་ཡ་ཏེ་ན་མ ཞེས་སོ། ། བཤད་མ་ཐག་པའི་དེ་ནས། རིགས་དྲུག་པ་མཆོག་ཏུ་བསྟན་པའི་ཕྱིར།
ཚིག་གི་བདག་པོ་སངས་རྒྱས་ཀྱིས་ཚིགས་སུ་བཅད་པ་གསང་སྔགས་ཀྱི་རྒྱལ་པོ། ། ཨོཾ་བཛྲ་ཏིགླུ་སོགས་དྲུག་དང་
ལྡན་ཞིང་གཉིས་སུ་མེད་པའི་ཡེ་ཤེས་ཀྱི་བདག་ཉིད་དམ། ངོ་བོར་ཐ་སྙད་དུ་འབྱུང་བ་དང་། རང་བཞིན་གྱིས་
མི་སྐྱེ་བའི་ཆོས་ཅན་གྱི་དབྱངས་ཀྱི་ཚིག་འདི་དག་གསུངས་པ་སྟེ། དེ་ཡང་དབྱངས་ཀྱི་མ་ནིང་བཞི་དོར་བའི་བཅུ་
གཉིས་སོ། ། བཅུ་གཉིས་པོ་དེས་སྔགས་ཀྱི་ས་བཅུ་གཉིས་དང་། རྣམ་བྱང་གི་རྟེན་འབྲེལ་བཅུ་གཉིས་སོགས་
མཚོན་ནོ། ། དབྱངས་བཅུ་གཉིས་ཀྱང་། ཨ་ཨཱ་ནས་ཨོཾ་ཨཱའི་བར་བཅུ་གཉིས་ཏེ་བཅུ་གཉིས་པོ་དེ་ཉིས་ཚན་དུ་
ཕྱེ་བས་དྲུག་ཚན་གཅིག་ཏུ་འགྱུར་རོ། ། སྔགས་ལྷག་མ་རྣམས་ཀྱི་དོན་ནི། སྦི་ཏོ་ཧྲིདི་ནི། སྙིང་ངམ་ཐུགས་
ཁར་གནས་པ་སྟེ། སྦི་ཏོ་ནི་གནས་པ། ཧྲདི་ནི་ཐུགས་སམ་སྙིང་པོ། ། ཛྙཱ་ན་མུ་སྟི་ནི། ཡེ་ཤེས་ཀྱི་སྐུ་སྟེ། ཛྷཱ་ན་
ནི་ཡེ་ཤེས། མུ་རྟི་ནི་སེམས་དཔའི་སྐུའོ། ། ར་ཧོ་ནི་ངའོ། ། བུདྷཱ་ནི་རྟོགས་པ། བུདྷ་ནཾ་ནི་སངས་རྒྱས་རྣམས་
ཀྱིའོ། ། རྱདྷཱ་བརྟི་ནི་ནི་དུས་གསུམ་བཞུགས་པ་སྟེ། རྒྱ་དྷཱ་ནི་དུས་གསུམ། བརྟི་ནཾ་ནི་བཞུགས་པའོ། ། དེ་ནས་
ལྷ་དྲུག་གི་སྙིང་པོ་ནི། ཨོཾ་བཛྲ་ཏཱིག་ནི་རྡོ་རྗེ་རྣོན་པོ། ། དུཁ་ཙྪེ་ད་ནི་སྡུག་བསྔལ་གཅོད་པ། པྲཛྙཱ་ཛྷཱ་ན་མུ་རྟ་
ཡེ་ནི་ཤེས་རབ་ཡེ་ཤེས་ཀྱི་གཙུག་ཏོར་རམ་སྐུ་ཅན་ཛྙཱ་ན་ཀཱ་ཡ་ནི། ཡེ་ཤེས་ཀྱི་སྐུ་ཅན། ཝཱ་གི་ཤྭ་ར་ནི་ངག་གི་
དབང་ཕྱུག ཨ་ར་བ་ཙ་ན་ཡ་ཏེ་ན་མ ནི་འགྲོ་བ་སྨིན་པར་བྱེད་ཁྱོད་ལ་འདུད་ཅེས་སམ། སྐྱེ་བ་མེད་པའི་ཤེས་
རབ་ཆགས་པ་མེད་པའི་སྤྱོད་ཡུལ་ཞེས་པའམ། སྡིག་པ་ཐམས་ཅད་འསྲེག་པར་བྱེད་པའི་དོན་དུ་བཤད་དོ། །

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསང་སྔགས་དྲུག་པོ་ཡང་རིམ་པ་བཞིན་དུ། པདྨ་དང་། རྡོ་རྗེ་དང་། དེ་བཞིན་གཤེགས་པ་དང་། ལས་དང་།
རིན་པོ་ཆེ་དང་། རིགས་དྲུག་པའི་སྙིང་པོའོ། ། ཞེས་པ་ནི་ལེའུ་བཞི་བའི་བཤད་པའོ། །
གཉིས་པ་ཡན་ལག་གི་རང་བཞིན་རྒྱས་པར་བཤད་པ་ལ་གཉིས། རིགས་དྲུག་པ་རྡོ་རྗེ་དབྱིངས་ཀྱི་དཀྱིལ་
འཁོར་གྱི་ལེའུ་དང་། ཡེ་ཤེས་ལྔའི་ལེའུ་ལྔ་བཤད་པའོ། ། དང་པོ་ལ་གཉིས། མདོར་བསྟན་པ་དང་། རྒྱུས་
པར་བཤད་པའོ། ། དང་པོ་ནི། འདི་ལྟར་ སངས་རྒྱས་བཅོམ་ལྡན་འདས། ། ནས་རབ་ཏུ་གསལ་བར་
བྱེད། ། ཅེས་སོ། ། གོང་དུ་རིགས་ཀྱི་རྣམ་གཞག་བསྟན་པའི་དབྱེ་བ་ནི་འདི་ལྟར་བཤད་པར་བྱའོ། ། དེ་ཡང་
སངས་རྒྱས་བཅོམ་ལྡན་འདས་ཞེས་བརྗོད་པའི་རྫོགས་པའི་སངས་རྒྱས་རིགས་དྲུག་པ་རྡོ་རྗེ་འཆང་དེ་ནི་ངེས་དོན་
གྱི་ཨ་ཤིན་ཏུ་ཕྲ་བའི་རླུང་སེམས་ལས་བྱུང་བ་ཡིན་ནོ། ། འདི་དྲང་དོན་དང་སྦྱར་ན་ཨ་ཡིག་ལས་གཙོ་བོ་བསྐྱེད་
པའི་དོན་ནོ། ། སྤྱིར་ཨ་ཡིག་ལ་དྲང་ངེས་ཀྱི་བཤད་པ་གཉིས་ལས། དྲང་དོན་གྱི་དབང་དུ་བྱས་ན། གང་འཇུག་
པའི་ཨ་ཐུང་གི་ཡི་གེ་དེ་ཉིད། གང་ལ་འཇུག་ན་དབྱངས་གསལ་གྱི་ངག་ཚིག་མཐའ་ངག་ལ་འཇུག ཇི་ལྟར་
འཇུག་ན། ཨ་ཐུང་དེ་དབྱངས་གསལ་དེ་དག་གི་སྲོག་ཏུ་ཞུགས་པའི་ཚུལ་གྱིས་འཇུག ཅིའི་ཕྱིར་འཇུག་ན། དེ་
ལྟར་ཞུགས་པ་ལ་བརྟེན་ནས་མིང་ཚིག་ཤོ་ལོ་ཀ་ལ་སོགས་པ་འབྱེད་པའི་ཚུལ་གྱི་འཇུག་གོ། གཉིས་པ་ངེས་དོན་གྱི་
དབང་དུ་བྱས་ན། གང་འཇུག་ན། དབྱངས་གསལ་གྱི་མཚོན་དོན་རྩ་བ་དང་ཡན་ལག་གི་རླུང་རྣམས་འཇུག་
གང་ལ་འཇུག་ན། ཨ་ཐུང་གི་མཚོན་དོན་མི་ཤིགས་པ་ཕྲ་བ་ལ་འཇུག ཅིའི་ཕྱིར་འཇུག་ན། དཔེ་དོན་གྱི་འོད་
གསལ་སྐྱེ་བའི་ཆེད་དུ་འཇུག ཇི་ལྟར་འཇུག་ན། ས་ཆུ་སོགས་འབྱུང་བ་ཐིམ་རིམ་གྱིས་འཇུག་གོ་ཞེས་བྱའོ། །
དེས་ན། དྲང་ངེས་གཉིས་ལས་དྲང་དོན་གྱི་དབང་དུ་བྱས་ན། ངག་གི་ངོ་བོ་ཨ་ཐུང་དེ་ནི་དབྱངས་གསལ་གྱི་
ཡིག་འབྲུ་ཀུན་གྱི་ནང་ནས་མཆོག་ཡིན་ཏེ། དེ་ཡང་བརྗོད་བྱ་སྟོན་པའི་ངག་གི་རྩ་བ་ཡིན་པས་དོན་ཆེན་པོ་དང་།
མི་འགྱུར་བས་ན་ཡི་གེ། དོན་ཆེ་བ་དང་མི་འགྱུར་བའི་ཕྱིར་ན་དམ་པ་ཡིན་ལ། ལུས་ཀྱི་ཁོང་བོ་ནས་འབྱུང་བ་
དང་། དོན་དམ་པར་འདུས་བྱས་ཐམས་ཅད་སྐྱེ་བ་མེད་པར་མཚོན་པ་དང་། དོན་དམ་པར་སྐྱེ་བ་མེད་པ་ཉིད་
ཀྱིས་ན་དེ་ལྟར་ཚིག་ཏུ་བརྗོད་པ་སྤངས་པ་སྟེ་མེད་ལ། འོན་ཀྱང་ཐ་སྙད་དུ་མིང་ཚིག་སོགས་བརྗོད་པ་ཀུན་གྱི་རྒྱུ་
བྱེད་པ་ཡི་མཆོག་ཡིན་ཏེ། རྒྱུ་མཚན་ནི། རྗོད་བྱེད་ཀྱི་ཚིག་ཀུན་གྱི་སྲོག་ཏུ་ཞུགས་པའི་ཚུལ་གྱིས་རབ་ཏུ་གསལ་
བར་བྱེད་པའོ། ། ངེས་དོན་གྱི་དབང་དུ་བྱས་ན། ཤིན་ཏུ་ཕྲ་བའི་སྲོག་གི་རླུང་ནི། རླུང་གཞན་ལས་ཕྲ་བས་
མཆོག་དང་། དོན་ཆེ་བ་སངས་རྒྱས་ཀྱི་རྒྱུ་བྱེད་པ་དང་། དེའི་ཕྱིར་དམ་པ་ཡིན་པ་དང་། སྙིང་ཁའི་རྩ་དབུ་མའི་
ཁོང་སྟོང་ནས་འབྱུང་བ་དང་། ཡིག་འབྲུའི་གཟུགས་སུ་སྐྱེ་བ་མེད་པ་དང་། དེ་ལྟར་བརྗོད་པ་མེད་པ་དང་།
52

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
རླུང་གཞན་གྱིའང་རྩ་བ་བྱས་ཏེ་ཁ་ནས་ཚིག་འབྱུང་བར་བྱེད་པའོ། །
གཉིས་པ་རྒྱས་པར་བཤད་པ་ལ། དབྱིབས་ཀྱི་རྣལ་འབྱོར། དཀྱིལ་འཁོར་རྒྱལ་མཆོག ལས་རྒྱལ་
མཆོག་གི་དབྱེ་བ། ལྷའི་དབྱེ་བ་སོགས་ཡོད་ཀྱང་། འདིར་ཐུན་མོང་དུ་ཚིག་དོན་གྱི་ངོས་ནས་བཤད་པར་བྱ་སྟེ།
དེ་ཡང་རིགས་ལྔ་དང་ཡེ་ཤེས་ལྔ་གང་གི་དབང་དུ་བྱས་ཀྱང་མི་འགལ་ཡང་། ཡེ་ཤེས་ཀྱི་དབང་དུ་བྱས་ན།
མཆོད་པ་ཆེན་པོ་འདོད་ཆགས་ཆེ། ། ནས་ཐེག་པ་ཆེན་པོའི་ཚུལ་གྱིས་མཆོག། ཅེས་སོ། ། འདི་ལ་གཉིས་ཚིག་
དོན་དང་། དཀྱིལ་འཁོར་གྱི་ལྷ་བཤད་ཚུལ་དང་སྦྱར་བའོ། ། དང་པོ་ནི། འདོད་ཆགས་རྣམ་པར་དག་པའི་
སོར་རྟོག་ཡེ་ཤེས་ནི། འདིར་མཆོད་པར་བྱ་བའི་གནས་ཆེན་པོའོ། ། ཡེ་ཤེས་དེ་ཉིད་ལྷན་སྐྱེས་ཀྱི་བདེ་བའི་རང་
བཞིན་ཡིན་པས་ན་འདོད་ཆགས་ཆེ་བ་སྟེ། དེས་གཟུགས་སོགས་ཆགས་པའི་འདོད་ཆགས་ཀྱིས་སེམས་ ཅན་
ཐམས་ཅད་དགའ་བར་བྱེད་པའི་ཚུལ་གྱིས་འཁོར་བར་འཆིང་བ་ཉིད་སྤོང་བར་བྱེད་དོ། ། ཞེ་སྡང་རྣམ་པར་དག་
པ་མེ་ལོང་ལྟ་བུའི་ཡེ་ཤེས་ནི། མཆོད་པར་བྱ་བ་ཆེན་པོའོ། ། ཡེ་ཤེས་དེས་ཞེ་སྡང་གི་དགྲ་འཇོམས་པས་ན་ཞེ་
སྡང་ཆེ་བ་ཞེས་བྱ་ལ། དེའི་ཕྱིར་ཉོན་མོངས་པ་ཀུན་གྱི་དགྲ་ཆེ་བའང་ཡིན་ནོ། ། གཏི་མུག་རྣམ་པར་དག་བ་
ཆོས་དབྱིངས་ཡེ་ཤེས་ནི། མཆོད་པར་བྱ་བ་ཆེན་པོའོ། ། ཡེ་ཤེས་དེས་གཏི་མུག་འཇོམས་པར་བྱེད་པས་ན་གཏི་
མུག་ཆེ་བ་ཡིན་ལ། དེའི་ཕྱིར་གཏི་མུག་འཛོམས་པའི་བློ་ཞེས་བྱ་སྟེ། ཉོན་མོངས་པ་གཏི་མུག་སེལ་བར་བྱེད་
པའོ། ། ཕྲག་དོག་རྣམ་པར་དག་པ་བྱ་བ་གྲུབ་པའི་ཡེ་ཤེས་དེ་ནི་མཆོད་པར་བྱ་བ་ཆེན་པོའོ་ཡེ་ཤེས་དེས་ཉོན་
མོངས་པ་ཕྲག་དོག་འཇོམས་པའི་ཕྱིར་ན་ཁྲོ་བ་ཆེ་ཞེས་བྱ་ལ། དེ་ལྟ་བུའི་ཁྲོ་བོ་ཆེན་པོའི་ཡེ་ཤེས་ནི། ཉོན་མོངས་
པ་ཕྲག་དོག་གི་དགྲ་ཆེ་བའང་ཡིན་ནོ། ། སེར་སྣ་རྣམ་པར་དག་པ་མཉམ་ཉིད་ཡེ་ཤེས་ནི། མཆོད་པར་བྱ་བ་
ཆེན་པོའོ། ། ཡེ་ཤེས་དེས། ཉོན་མོངས་པ་སེར་སྣའི་ཆགས་པ་ཐམས་ཅད་སེལ་བས་ན་ཆགས་པ་ཆེ་བ་སྟེ། སེར་
སྣའི་ཆགས་པ་ཐམས་ཅད་གཉེན་པོའི་སྟོབས་ཀྱིས་གཏན་ནས་སེལ་བར་བྱེད་པའི་ཕྱིར་རོ། ། འདིར་ཡེ་ཤེས་ལྔ་ལ་
སྦྱར་བ་ཡིན་ཀྱང་། རིགས་ལྔ་ཉིད་ལའང་སྦྱར་རུང་སྟེ། རིམ་པ་བཞིན་དུ་སྣང་མཐའ། མི་བསྐྱོད་པ། རྣམ་
སྣང་རིན་འབྱུང་། དོན་གྲུབ་སྟེ་ལྔ་ལ་སྦྱོར་རོ། ། མཆོད་པ་ཆེན་པོའི་དོན་ནི་བསྟེན་པ་དང་དགའ་བར་བྱེད་པ་
ལའང་བཤད་དུ་ཡོད་དོ། ། དེ་དག་ལ་འདོད་ཆགས་སོགས་ཀྱི་མིང་བཏགས་པ་ནི། དེ་དང་དེའི་རྣམ་དག་ལ་
དགོངས་ནས། གཉེན་པོ་ལ་སྤང་བྱའི་མིང་གིས་བཏགས་པའོ། ། རིགས་ལྔ་ཡང་འདིར་འཇམ་དཔལ་ཉིད་ལ་
རིགས་ལྔར་ཕྱེ་བ་ཡིན་ནོ། ། ལོངས་སྐུ་འཇམ་དཔལ་གྱིས་འདོད་པར་བྱ་བ་ཆེན་པོ་གཉིས་སུ་མེད་པའི་ཡེ་ཤེས་ཀྱི་
ངོ་བོ་བདེ་བ་ཆེན་པོའི་ཆེད་དུ་སེམས་ཅན་ལ་ཆོས་བསྟན་ནས་སེམས་ཅན་ཐམས་ཅད་དགའ་བར་བྱེད་པས་ན།

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དགའ་བ་ཆེན་པོ་ཡིན་ལ། དེས་ཡིད་མགུ་བར་བྱེད་པའི་ཕྱིར། མགུ་བ་ཆེན་པོའོ། ། འགྲོ་བ་མ་ལུས་པ་འདུལ་
བའི་ལུས་ སྤྲུལ་ བར་བྱེད་ པའམ། ཐ་མལ་ བ་ གཞན་གྱི་སྤྱོད་ཡུལ་མ་ཡིན་པའི་གཟུགས་ ཅན་ ཡིན་ པས་ ན།
གཟུགས་ཆེ་བ་དང་། ཉོན་མོངས་ཀྱིས་མ་བསྐྱེད་ཅིང་ཡེ་ཤེས་ཀྱི་བདག་ཉིད་ཅན་གྱི་ལུས་མངའ་བས་ན། ལུས་
ཀྱང་ཆེ་བ་སྟེ། སྣ་ཚོགས་པའི་འོད་ཀྱི་ཁ་དོག་སྟོན་པས་ན་ཁ་དོག་ཆེ་ཞིང་། སྐུའི་དབྱིབས་བོང་ཆེ་བས་ན་ལུས་
བོང་ཆེ་བ་དང་། མཚན་སོ་གཉིས་དང་ལྡན་པས་སམ། གྲགས་པ་ཆེ་བས་མིང་ཡང་ཆེ་ཞིང་། ཚོགས་གཉིས་རྒྱུ་
ཆེ་བས་ན་རྒྱ་ཆེ་བ། རིགས་དྲུག་གི་དཀྱིལ་འཁོར་ལ་ཁྱབ་པས་ན། དཀྱིལ་འཁོར་ཆེན་པོ་ཡངས་པ་ཡིན་པ་དང་།
ཤེས་བྱ་ཐམས་ཅད་གཟིགས་པའི་ཤེས་རབ་ཀྱིས་རྨོངས་པའི་དགྲོ་འཛོམས་པའི་ཕྱིར་ན་ཤེས་རབ་ཀྱི་མཚོན་ཆ་ཆེན་
པོ་འཆང་བ་སྟེ། གླང་བོ་ཆེ་ལྕགས་ཀྱུས་འདུལ་བ་ལྟར། ཤེས་རབ་དེ་འགྲོ་བའི་ཉོན་མོངས་པ་འདུལ་བའི་ལྕགས་
ཀྱུ་ཆེ་བའི་མཆོག་དང་། འཇིག་རྟེན་ཁྱབ་པར་བྱེད་པའི་གྲགས་པ་ཆེན་པོའི་སྙན་གྲགས་ཆེན་པོ་མངའ་བ་སྟེ། ཡེ་
ཤེས་ཀྱི་སྣང་བ་ཆེན་པོ་ནི་ཆོས་ཐམས་ཅད་ལ་གསལ་བ་ཆེ་བ་ནི་མངོན་སུམ་དུ་གཟིགས་པའོ། ། གདུལ་བྱ་འདུལ་
བའི་ཐབས་ལ་མཁས་པ་ཡིན་ཏེ། གང་ལ་གང་འཚམ་གྱིས་འདུལ་བས་ན་སྒྱུ་འཕྲུལ་ཆེན་པོ་འཆང་བའོ། ། རྣམ་
འཕྲུལ་གྱི་སྒྱུ་འཕྲུལ་ཆེན་པོ་དེ་ལྟ་བུའི་སྒོ་ནས་སེམས་ཅན་གྱི་དོན་གྲུབ་པར་བྱེད་པ་དང་། སྒྱུ་འཕྲུལ་ཆེན་པོ་དེ་ལྟ་
བུའི་སྒོ་ནས་ཀྱང་སེམས་ཅན་གྱི་དོན་བྱེད་པ་ལ་ཐུགས་དགའ་བས་ཀྱང་ལྷག་པར་དགའ་ཞིང་ཐབས་སྣ་ཚོགས་པའི་
སྒྱུ་འཕྲུལ་ཆེན་པོ་དེ་ལྟ་བུའི་སྒོ་ནས་གདུལ་བྱའི་བསམ་པ་བཞིན་དུ་འཆར་བས་ན་མིག་འཕྲུལ་ཅན་གྱི་སྤྲུལ་བའི་སྐུ་
སྟོན་ཏོ། ། ཟང་ཟིང་དང་ཆོས་ཀྱི་སྦྱིན་པ་སོགས་སེམས་ཅན་ལ་སྦྱིན་པས་ན། སྦྱིན་བདག་ཆེན་པོ་དང་དེ་ལྟར་
སྦྱིན་པ་གཏོང་བ་གཞན་རྣམས་ཀྱི་ཡང་མཆོག་ཡིན་པས་ན་གཙོ་བོ་སྟེ། སོ་ཐར་བྱང་སེམས་གསང་སྔགས་ཀྱི་ཚུལ་
ཁྲིམས་ཆེན་པོ་འཆང་བའི་མཆོག་དང་། སྡུག་བསྔལ་དང་ལེན་དང་། གནོད་པ་ལ་ཇི་མི་སྙམ་པ་དང༌། ཆོས་ལ་
དེས་ཐོབ་ཀྱི་བཟོད་པ་ཆེན་པོ་འཆང་བ་སྟེ་བརྟན་པར་བྱེད་པ་ནི་ནམ་ཡང་ཁྲོ་བ་མེད་པ་བོ་དང་། སངས་རྒྱས་
མཆོད་ཅིང་སེམས་ཅན་ཐམས་ཅད་ཀྱི་དོན་བྱེད་པར་སྤྲོ་བའི་བརྩོན་འགྲུས་ཆེན་པོ་དང་ལྡན་ལ། དེར་འཇུག་པ་
ལ་འབད་པས་ན་བརྟུལ་བ་ཡིན་ནོ། ། ཟག་མེད་ཀྱི་བདེ་བའི་ཏིང་ངེ་འཛིན་དང་། བདེ་སྟོང་དབྱེར་མེད་ཀྱི་ཏིང་
ངེ་འཛིན་ལ་རྩེ་གཅིག་ཏུ་འཇུག་པས་ན། བསམ་གཏན་ཆེན་པོའི་ཏིང་ངེ་འཛིན་གྱི་རྒྱལ་བོ་ལ་གནས་ཤིང་། ཇི་
ལྟ་ཇི་སྙེད་ཀྱི་ཆོས་ཐམས་ཅད་གཟིགས་པའི་ཤེས་རབ་དང་། སྟོང་བ་ཉིད་དང་དབྱེར་མི་བྱེད་པར་རོ་གཅིག་ཏུ་
ཞུགས་པའི་བདེ་བ་ཆེན་པོའི་ཡེ་ཤེས་ཀྱི་ངོ་བོར་གྱུར་བའི་ཤེས་རབ་ཆེན་པོའི་ལུས་འཆང་བ་སྟེ། ཐུན་མོང་བ་དང་
ཐུན་མོང་མ་ཡིན་པའི་ཕ་རོལ་ཏུ་ཕྱིན་པ་དྲུག་དང་། ཕྱིའི་བདུད་སོགས་དང་ནང་དུ་ཉོན་མོངས་པ་ཐམས་ཅད་
54

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
ཐུབ་པས་ན་སྟོབས་པོ་ཆེ་སྟེ་སྟོབས་ཀྱི་ཕར་ཕྱིན་དང་ལྡན་ལ། ཐབས་སྣ་ཚོགས་ཀྱིས་གཞན་དོན་བྱེད་པས་ན་
ཐབས་ཆེ་བའི་ཕར་ཕྱིན་དང༌། ཇི་ལྟར་སྨོན་པ་བཞིན་འགྲུབ་པའི་ཡེ་ཤེས་དང་ལྡན་པས་ན་སྨོན་ལམ་གྱི་ཕར་ཕྱིན་
དང་། ཆོས་ཀུན་གཟིགས་པའི་ཡེ་ཤེས་དང་། གཉིས་སུ་མེད་པའི་ཡེ་ཤེས་མང་པོའི་བྱུང་གནས་སུ་གྱུར་བས་ན།
ཡེ་ཤེས་རྒྱ་མཚོ་སྟེ་ཡེ་ཤེས་ཀྱི་ཕར་ཕྱིན་རྫོགས་ལ། མདོར་ན། ཐུན་མོང་བ་དང་། ཐུན་མོང་མ་ཡིན་པའི་ཕར་
ཕྱིན་བཅུ་ཡོངས་སུ་རྫོགས་པའོ། ། འདི་དག་ཀྱང་འཇམ་དབྱངས་ཉིད་ལ་སྦྱར་བ་དང་། དཀྱིལ་འཁོར་བའི་ལྷ་
སོ་སོ་དང་སྦྱར་བའི་ཚུལ་གཉིས་བཤད་དོ། ། གཞན་ཡང་སེམས་ཅན་ཐམས་ཅད་བླ་མེད་ཀྱི་བདེ་བ་ལ་འགོད་
པའི་བྱམས་པ་ཆེན་པོའི་རང་བཞིན་དཔག་ཏུ་མེད་པ་དང་ལྡན་ལ། དེ་དག་སྡུག་བསྔལ་ལས་སྐྱོབ་པར་བྱེད་པའི་
སྙིང་རྗེ་ཆེན་པོ་དང་ལྡན་ཞིང་། དེའི་སྒོ་ནས་སེམས་ཅན་ཐམས་ཅད་ཀྱི་དོན་སྒྲུབ་པར་བྱེད་པས་ན། དེ་བློ་ཡི་
མཆོག་ཡིན་ལ། ཆོས་རབ་ཏུ་རྣམ་པར་འབྱེད་པའི་ཤེས་རབ་ཆེན་པོ་མངའ་བ་དང་། གདུལ་བྱ་འདུལ་བའི་
ཐབས་ཤེས་པའི་བློ་གྲོས་ཆེན་པོ་དང་ལྡན་ཞིང་། གང་ལ་གང་འདུལ་གྱི་ཐབས་མཁས་པ་ཆེན་པོ་དང་ལྡན་པས་
ཐབསཆེ་བའོ། ། གྲངས་མེད་པའི་སྤྲུལ་བ་བསྟན་ནས་སེམས་ཅན་འདུལ་བས་ན། རྫུ་འཕྲུལ་ཆེན་པོ་དང་།
ཞབས་ཀྱི་མཐེ་བོང་གིས་ཀྱང་འཇིག་རྟེན་གྱི་ཁམས་བསྐྱོད་པར་ནུས་པས་ན། སྟོབས་དང་ལྡན་པ་དང་། རྫུ་
འཕྲུལ་གྱི་ཤུགས་ཆེན་པོས་འགྲོ་བས་ན་ཤུགས་ཆེན་པོ་དང་། ལག་པ་བརྐྱངས་བསྐུམ་ཙམ་གྱི་རིང་ལ་གྲངས་མེད་
པའི་འཇིག་རྟེན་གྱི་ཁམས་སུ་འགྲོ་བས་ན་མགྱོགས་པ་ཆེན་པོ་སྟེ་དང་། གསུང་གི་རྫུ་འཕྲུལ་ཆེན་པོ་ཡན་ལག་དྲུག་
ཅུའི་དབྱངས་ཀྱི་སྒྲ་ཆེར་གྲགས་པ་དང་། མཐུས་ཉན་ཐོས་དང་རང་སངས་རྒྱས་ཐམས་ཅད་ཟིལ་གྱིས་ནོན་པའི་
ཕྱིར་སྟོབས་ཆེན་ཕ་རོལ་གནོན་པ་བོ་སྟེ་སེངྒེ་ཀྱིས་སྲིད་པའི་རི་བོ་ཆེན་པོ་མ་རིག་པ་ནས་རྒ་ཤིའི་བར་འཇོམས་པར་
བྱེད་པ་དང་། སྟོང་བ་ཉིད་དང་དབྱེར་མེད་པའི་ཡེ་ཤེས་ཀྱི་རྡོ་རྗེ་ངག་ཆོས་ཀྱི་དབྱིངས་ཀྱི་སྐུ་དག་པ་གཉིས་ལྡན་
ནི། མི་མཐུན་ཕྱོགས་ཀྱིས་ཕྱེད་པར་མི་ནུས་པས་ན་མཁྲེགས་པ་སྲ་ཞིང་རྡོ་རྗེ་ཆེན་པོ་འཆང་བ་སྟེ། རྡོ་རྗེའི་དོན་
ནི་མི་ཕྱེད་པའི་དོན་ཡིན་པའི་ཕྱིར་རོ། ། ཕྱི་རུ་བདུད་དང་འབྱུང་བོ་སོགས་དང་། ནང་དུ་ཉོན་མོངས་པ་འདུལ་
བའི་ཕྱིར་དྲག་པོ་ཆེན་པོ་དང་། ཕྱི་རུ་འཇིགས་པའི་གཟུགས་ཅན་དྲག་པོ་སྟོན་པ་དང་། ནང་དུ་ཡེ་ཤེས་ཀྱི་ནུས་
པ་ཤུགས་དྲག་པོས་བདུད་དང་ཉོན་མོངས་ཐམས་ ཅད་འཇོམས་པའི་ཕྱིར་དྲག་ཤུལ་ཆེ་ཞིང་། ཕྱི་ནང་གི་
འཇིགས་ཆེན་དེ་དག་འཇིགས་པ་སྟེ་འཇོམས་པར་བྱེད་པ་བོ་ཡིན་པའོ། ། སེམས་ ཅན་ཐམས་ཅད་ཀྱི་མགོན་
སྐྱབས་སུ་གྱུར་བའི་ཕྱིར་ན་མགོན་པོ་ཡིན་ལ། གསང་སྔགས་དང་རིག་སྔགས་ཀྱི་ལྷ་གཞན་རྣམས་ཀྱི་མཆོག་ཡིན་
པའི་ཕྱིར་ན། རིགས་མཆོག་ཆེན་པོ་སྟེ་དང་། འགྲོ་བ་ལ་ཆོས་སྟོན་པའི་ཕྱིར་འདིར་བླ་མ་ཞེས་བྱ་བའམ། ཡང་
55

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ན། རྒྱུད་སྡེ་འོག་མ་ལས་གོང་དུ་གྱུར་བའི་སྔགས་ཀྱི་ལམ་སྟོན་པས་ན་བླ་མ་གསང་སྔགས་ཆེ་བའི་མཆོག་གོ།
གསང་སྔགས་ཀྱི་ཐེག་པ་ཆེན་པོའི་ཚུལ་ལ་གནས་ཤིང་། ཁྱད་པར་བླ་མེད་ཀྱི་ཐེག་པ་ཆེན་པོའི་ཚུལ་གྱི་མཆོག་ལ་
གནས་པའོ། ། གཉིས་པ་ནི། གོང་དུ་བརྗོད་པ་དེ་རྣམས་ཀྱིས་དཀྱིལ་འཁོར་བའི་ལྷ་སྟོན་ཚུལ་གྱི་དབང་དུ་བྱས་
ནས་མདོར་བསྡུས་བརྗོད་པར་བྱ་སྟེ། དེ་ཡང་། འདི་ལྟར་སངས་རྒྱས་བཅོམ་ལྡན་འདས། ། ཞེས་སོགས་ཀྱི་
རྐང་པ་བཞིས། དཀྱིལ་འཁོར་གྱི་གཙོ་བོ་འཇམ་དཔལ་རྡོ་རྗེ་སེམས་དཔའ་ཡབ་ཡུམ་སྐྱེད་ཚུལ་དང་། མཆོད་པ་
ཆེན་པོ་འདོད་ཆགས་ཆེ་སོགས་ཀྱིས་སྔར་བཤད་པ་ལྟར་རིགས་ལྔ་བ་བསྟན། ཁོང་ནས་འབྱུང་བ་སྐྱེ་བ་མེད་ཅེས་
སོགས་རྐང་པ་བཞིས་ཡུམ་བཞི། དེ་ནས་འདོད་པ་ཆེན་པོ་བདེ་བ་ཆེ། ། ཞེས་སོགས་རྐང་པ་གཉིས་ཀྱིས། རྡོ་རྗེ་
སེམས་དཔའ། རྡོ་རྗེ་རྒྱལ་པོ། རྡོ་རྗེ་ལེགས་པ། རྡོ་རྗེ་ཆགས་པ་སྟེ་བཞི། གཟུགས་ཆེ་ལུས་ཀྱང་ཆེ་བ་སྟེ། །
ཞེས་སོགས་རྐང་པ་བཞིས་རྡོ་རྗེ་རིན་ཆེན། ། རྡོ་རྗེ་ཉི་མ། རྡོ་རྗེ་རྒྱལ་མཚན། རྡོ་རྗེ་བཞད་པ་བཞི་ཤེས་རབ་
མཚོན་ཆ་ཆེན་པོ་འཆང་། ། ཞེས་སོགས་རྐང་པ་བཞིས་རྡོ་རྗེ་ཆོས།རྣོན་པོ། རྒྱུ། སྨྲ་བ་བཞི། མཁས་བ་སྒྱུ་
འཕྲུལ་ཆེན་པོ་འཆང་། ། ཞེས་སོགས་རྐང་པ་བཞིས། རྡོ་རྗེ་ལས། སྲུང་བ། གནོད་སྦྱིན། ཁུ་ཚུར་བཞི་སྟེ།
དེ་དག་གིས་སེམས་དཔའ་བཅུ་དྲུག་བསྟན། སྦྱིན་བདག་ཆེན་པོ་སོགས་རྐང་པ་འགས་སྒེག་སོགས་ལྷ་མོ་བརྒྱད་
དང་། རྫུ་འཕྲུལ་ཆེན་པོ་སྟོབས་དང་ལྡན། ། ཞེས་སོགས་ལྷག་མས་གཤིན་རྗེ་གཤེད་སོགས་ཁྲོ་བོ་བཅུ་བསྟན་པ་
ནི། སྒྱུ་འཕྲུལ་དྲ་བ་ཞེ་གསུམ་མ་དང་། ཐེག་པ་ཆེན་པོའི་ཚུལ་ལ་གནས། ། ཞེས་སོགས་རྐང་པ་གཉིས་ཀྱིས།
ཡང་རྡོར་སེམས་ཡབ་ཡུམ་བསྟན་པ་ནི་ཞེ་ལྔ་མ། བྱམས་ཆེན་རང་བཞིན་དཔག་ཏུ་མེད། ། ཅེས་སོགས་རྐང་པ་
བཞིས་ལྕགས་ཀྱུ་མ་སོགས་སྒོ་བ་བཞི་བསྟན་པ་ནི་ལྷ་ཞེ་དགུ་མའོ། ། གཞུང་འདི་དག་ནི། དུས་འཁོར་དང་།
བླ་མེད་སྤྱིའི་ལུགས་ཀྱང་ཡིན་ལ། རྣལ་འབྱོར་རྒྱུད་དུ་བཀྲལ་བ་ཕལ་ཆེར་ན་ལྷའི་དབྱེ་བ་གསལ་བར་མི་སྣང་ཞིང་།
འདིའི་ལྷ་རྣམས་ལ་ཞལ་གསུམ་ཕྱག་དྲུག་པར་བཞེད་པ་སོགས་མི་འདྲ་བ་འགའ་རེ་སྣང་ཡང་། དེ་དག་ནི་འདིའི་
དོན་ཡིན་པར་མི་འགལ་བའི་ཚུལ་ནི་བརྗོད་ཟིན་ཏོ། ། ཞེས་བྱ་བ་ནི་ལེའུ་ལྔ་བའི་བཤད་པའོ། ། གཉིས་པ་ལ་
ལྔ། ཆོས་དབྱིངས་ཡེ་ཤེས། མེ་ལོང་ལྟ་བུ། སོར་རྟོགས་ཡེ་ཤེས། མཉམ་ཉིད་ཡེ་ཤེས། བྱ་གྲུབ་ཡེ་ཤེས་ཀྱི་ལེའུ་
བཤད་པའོ། ། དང་པོ་ནི། སངས་རྒྱས་རྣམ་པར་སྣང་མཛད་ཆེ། ། ནས་རྡོ་རྗེ་ལྕགས་ཀྱུ་ཞགས་པ་ཆེ། ། ཞེས་
སོ། ། དེ་ཡང་རིགས་ལྔའི་ནང་ནས་སངས་རྒྱས་རྣམ་པར་སྣང་མཛད་ཆེན་པོ་ནི་སྐུའི་རིགས་ཡིན་ལ། དེས་མི་
མཐུན་པའི་ཕྱོགས་ཐམས་ཅད་ཐུབ་པས་ན། ཐུབ་པ་ཆེན་པོ་ཞེས་བྱ་ལ། ལྷ་མིའི་དྲང་སྲོང་གཞན་ལས་མཆོག་
ཡིན་པའི་ཕྱིར། ཐུབ་ཆེན་ལྡན་པའམ། ཡང་ན་སྒོ་གསུམ་དུས་རྟག་ཏུ་མཉམ་པར་བཞག་པས་ན་འདི་སྐད་ཅེས་
56

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
བྱའོ། ། གསང་སྔགས་ཀྱི་ཚུལ་ཆེན་པོའི་ལམ་བསྒོམས་པ་ལས་བྱུང་བ་ཡིན་ལ། དེར་མ་ཟད། ད་ལྟ་ནི་འབྲས་བུ་
གསང་སྔགས་ཀྱི་ཚུལ་ཆེན་པོའི་བདག་ཉིད་ཅན་གྱི་ཡེ་ཤེས་ཐོབ་པ་གནས་སོ། ། འདིའི་རྣམ་སྣང་ནི་ཤཱཀྱ་ཐུབ་
པའི་ངོ་བོ་རྣམ་སྣང་དེ་ལ་བཤད་པ་དང༌། འཇམ་དབྱངས་ལ་རིགས་ལྔར་ཕྱེ་བའི་རྣམ་སྣང་ལ་བཤད་པ་གཉིས་
དང་། དེ་གཉིས་ངོ་བོ་གཅིག་ཏུ་བཤད་པ་ལྟ་བུར་ཡང་སྣང་བ་ལས། གཉིས་པའི་དབང་དུ་བྱས་ཚེ་འཇམ་དཔལ་
ཉིད་ཀྱིས་སྔར་ནས་ཀྱང་། ཐུན་མོང་དང་ཐུན་མོང་མ་ཡིན་པའི་སྦྱིན་པ་ནས། སྨོན་ལམ་གྱི་ཕར་ཕྱིན་གྱི་བར་
སྔར་བཤད་པ་ལྟར་ཕ་རོལ་ཏུ་ཕྱིན་པ་བཅུ་བོ་ཐོབ་པ་སྟེ། དེར་མ་ཟད། དེ་ལྟ་ཡང་འབྲས་བུའི་ཕ་རོལ་ཏུ་ཕྱིན་པ་
བཅུ་ལ་གནས་ཤིང་། རྒྱུ་དང་འབྲས་བུའི་ཕ་རོལ་ཏུ་ཕྱིན་པ་བཅུ་ནི་སྐྱོན་གྱིས་མ་གོས་པས་ན་དག་པ་སྟེ། ཕ་རོལ་
ཏུ་ཕྱིན་པ་བཅུའི་ཚུལ་ལ་རང་ཉིད་གནས་ཤིང་། སེམས་ཅན་གཞན་ཡང་ཚུལ་དེ་ལ་འགོད་དོ། ། མགོན་པོ་ཁྱོད་
ནི། ས་དང་པོ་རབ་ཏུ་དགའ་བ་ནས། བཅུ་བ་ཆོས་ཀྱི་སྤྲིན་གྱི་བར་རྫོགས་པའི་ཕྱིར། ས་བཅུའི་དབང་ཕྱུག་
ཅེས་བྱ་སྟེ། ས་བཅུ་མཐར་ཕྱིན་པའི་ས་ལ་ནི་གནས་པ་བོ་ཡིན་ནོ། ། སྡུག་བསྔལ། ཀུན་འབྱུང་། འགོག་པ།
ལམ། ཟད་པ། མི་སྐྱེ་བ། ཆོས། རྗེས་སུ། ཀུན་རྫོབ། གཞན་གྱི་སེམས་ཏེ་རེ་རེ་ལ་ཤེས་པ་སྦྱར་བའི་ཤེས་པ་
བཅུ་རྣམ་པར་དག་པའི་བདག་ཉིད་ཅན་ཡིན་ལ། ཤེས་པ་བཅུ་རྣམ་པར་དག་པ་ཐུགས་རྒྱུད་ལ་འཆང་བ་བོ་སྟེ།
སྡུག་བསྔལ་བདེན་པ་ཇི་ལྟ་བ་བཞིན་དུ་ཤེས་ནས། གཞན་གྱི་སེམས་ཇི་ལྟ་བ་བཞིན་དུ་ཤེས་པའི་ཡེ་ཤེས་དང་ལྡན་
པའོ། ། རྣམ་པ་བཅུ་བོ་ཞེས་དང་དོན་བཅུའི་དོན་ཞེས་པ་ལ་དོན་མི་འདྲ་བ་བཤད་པ་འགའ་རེ་སྣང་ཡང་།
ཕུང་བོ་ལྔ་དང་། ཉོན་མོངས་ལྔ་སྟེ་བཅུ་ནི་རྣམ་པ་བཅུའམ། ཕུང་བོ་ལྔ་དག་པས་རིགས་ལྔ་དང་། ཉོན་མོངས་
ལྔ་དག་པས་ཡེ་ཤེས་ལྔ་སྟེ་བཅུ་ལ་དོན་བཅུའི་དོན་ཞེས་བྱ་བར་བཤད་པ་ལྟར་རམ། ཡང་ན། སློབ་པའི་སྐབས་
ཀྱི་སྟོབས་རྣམ་པ་བཅུ་བོ་གོམས་པས་དོན་བཅུའི་འབྲས་བུ་ཐོབ་སྟེ། དེ་ཡང་སངས་རྒྱས་ཀྱི་གོ་འཕང་དོན་ཆེན་པོ་
ཐུབ་དབང་གི་གནས་དང་གནས་མ་ཡིན་པ་མཁྱེན་པའི་སྟོབས་ནས། ཟག་པ་ཟད་པ་མཁྱེན་པའི་སྟོབས་ཀྱི་བར་
སྟོབས་བཅུ་མངའ་བ་དང་། ཐུགས་སེམས་ལ་ཁྱབ་པའི་བདག་ཉིད་ཅན་ནམ། ཡང་ན། རྗེ་བཙུན་གྱི་རྒྱུད་ལ་
སྟོབས་སོགས་ཡོན་ཏན་གྱིས་ཁྱབ་པར་བཤད་པ་ལྟར་རོ། ། སྟོབས་བཅུ་འདི་ཡང་ཐུན་མོང་བའི་སྟོབས་བརྗོད་པ་
བཞིན་དང་། ཡང་། བསམ་པའི་སྟོབས་ནས། ཆོས་ཀྱི་འཁོར་ལོ་བསྐོར་བའི་སྟོབས་ཀྱི་བར་བཅུ་དྲི་མེད་འོད་
ལས་བཤད་དེ། དེ་འདྲའི་སྟོབས་དེས་སེམས་ཅན་ཀུན་གྱི་དོན་ནི་མ་ལུས་པ་བྱེད་པ་ཡིན་ནོ། ། རྣམ་བཅུ་དབང་
ལྡན་ཞེས་པ་ལ་མཚོན་བྱེད་དང་མཚོན་དོན་གཉིས། དང་པོ་ནི། ཧ་ཀྵ་མ་ལ་ཝ་ར་ཡཾ་སྟེ་ཡི་གེ་བདུན་དང་། ཟླ་
ཚེས་ཐིག་ལེ་དང་བཅས་པ་དང་། ནཱ་ད་དང་། ཡི་གེ་ཐམས་ཅད་ཀྱི་སྲོག་གི་ཨ་ཡིག་སྟེ་བཅུ་ལ་རྣམ་བཅུ་དབང་

༄༅། ། རྗེ་བཙུན་གྲུགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྡན་ཞེས་བྱ་ལ། དུས་འཁོར་ལྟར་ན། དེ་དག་གིས་མང་དུ་མཚོན་པར་བྱེད་དོ། ། མཚོན་དོན་གྱི་དབང་བཅུ་
ཐུན་མོང་བ་ནི། ཚེ་ལ་དབང་བ་དང་། དེ་བཞིན་དུ། ལས་དང་། ཡོ་བྱད་དང་། མོས་པ་དང་། སྨོན་ལམ་
དང་། རྫུ་འཕྲུལ་དང་། སྐྱེ་བ་དང་། ཆོས་དང་། སེམས་དང་། ཡེ་ཤེས་ལ་དབང་བ་སྟེ་བཅུ་དང་ལྡན་ན།
རྣམ་པ་བཅུའི་དབང་དང་ལྡན་པའི་ཆེ་བ་བོ་སྟེ་ཆེན་པོའོ། ། གློ་བུར་དུ་བྱུང་བ་མ་ཡིན་པར་ཐོག་མ་མེད་པ་ནས་
རང་བཞིན་གྱིས་གྲུབ་པའི་སྤྲོས་པ་མེད་པའི་བདག་ཉིད་དུ་གནས་པའི་དེ་བཞིན་ཉིད་དང་དབྱེར་མི་ཕྱེད་པའི་
བདག་ཉིད་ཅན་གྱི་ཡེ་ཤེས་སྒྲིབ་གཉིས་རྣམ་པར་དག་པའི་བདག་ཉིད་ལས་མི་གཡོ་བར་ཆུ་ལ་ཆུ་བཞག་པ་ལྟར་
མཉམ་པར་བཞག་གོ། དེ་ལྟ་ནའང་གཞན་གྱི་དོན་དུ་མི་འཇུག་པ་མིན་ཏེ། གཞན་ལ་རྫུན་མེད་པའི་བདེན་པར་
སྨྲ་ཞིང་ཚིག་གཞན་དུ་མི་འགྱུར་བ་ཡིན་ལ། སེམས་ཅན་གྱི་དོན་བྱེད་པར་དམ་བཅས་པ་ཇི་སྐད་སྨྲས་པ་དེ་བཞིན་
དུ་བྱེད་ཅིང་། གཟུང་འཛིན་གྱི་ཆོས་གཉིས་རང་གཞིན་གྱིས་མེད་པ་དེ་ནི། གཞན་ལ་གཉིས་སུ་མེད་པའི་ཚུལ་དེ་
ལྟར་སྟོན་པར་བྱེད་དོ། ། སྔར་བཤད་པ་དེ་དག་གིས་དབང་བསྐུར་ཚུལ་དང་། སློབ་མའི་རྣམ་གཞག་ཀྱང་
བསྟན་པར་བཞེད་པའང་ཡོད་དོ། ། རང་ཉིད་ཡང་དག་པའི་མཐའ་དེ་བཞིན་ཉིད་ལ་རྣམ་པར་གནས་ནས་
སེམས་ཅན་གཞན་ཆོས་ཐམས་ཅད་གང་ཟག་དང་ཆོས་ཀྱི་བདག་མེད་པར་སྟོན་པའི་སེང་གེའི་སྒྲ་སྒྲོགས་པ་དང་
ལྡན་པའི་ཕྱིར། བདག་ཏུ་སྨྲ་བའི་མུ་སྟེགས་བྱེད་ཀྱི་རི་དྭགས་ངན་པའི་ཚོགས་རྣམས་འཇིག་པར་བྱེད་དོ། །
འདི་ནི་གཟུགས་ཅན་གྱི་རྒྱན་ཏེ། འཇམ་དཔལ་དང་། སེང་གེ དེའི་གསུང་དང་སེངྒེའི་སྒྲ། མུ་སྟེགས་ངན་
པ་དང་། རི་དྭགས་གཉིས་སྦྱར། སེངྒེའི་སྒྲས་རི་དྭགས་སྐྲག་པར་བྱེད་པ་བཞིན་དུ། རྗེ་བཙུན་གྱི་བདག་མེད་
སྟོན་པའི་གསུང་གིས། བདག་སྨྲའི་མུ་སྟེགས་ཀྱི་རིགས་རྣམས་སྐྲག་པར་བྱེད་པར་བསྟན་ཏོ། ། སངས་རྒྱས་ཀྱི་
ཞིང་ཀུན་དུ་འགྲོ་བའི་ཚུལ་གྱིས་སེམས་ཅན་གྱི་དོན་སྒྲུབ་པར་བྱེད་པའི་ཕྱིར་དོན་ཡོད་པའི་སྟོབས་དང་ལྡན་ལ།
དེའི་ཚེ་མགྱོགས་ཚུལ་ནི། དེ་བཞིན་གཤེགས་པའི་ཡིད་ལྟར་སྐད་ཅིག་གཅིག་ལ་ཞིང་དེ་དང་དེ་དག་ཏུ་སླེབ་པའི་
མགྱོགས་པ་སྟེ་མྱུར་རོ། ། གང་ལས་རྒྱལ་བ་ཡིན་ན་ཉོན་མོངས་པ་དང་སྡིག་པའི་ཆོས་ལས་རྣམ་པར་རྒྱལ་ཞིང་།
ཕ་རོལ་གྱི་སྨྲ་བ་ངན་པའི་དགྲ་ལས་རྒྱལ་བའོ། ། ཁམས་གསུམ་གྱི་ཆོས་ཀྱི་རྒྱལ་སྲིད་ལ་དབང་བསྒྱུར་བའི་ཕྱིར་ན།
འཁོར་ལོ་སྒྱུར་བ་དང་། གཞན་གྱི་དཔུང་འཇོམས་པས་ན་སྟོབས་པོ་ཆེ་ཞེས་བྱའོ། ། ཉན་ཐོས་ཀྱི་ཚོགས་ཀྱི་སློབ་
དཔོན་མཛད་ཅིང་། རང་རྒྱལ་གྱི་ཚོགས་རྣམས་ཀྱི་མཆོག་ཡིན་ལ། བྱང་ཆུབ་སེམས་དཔའི་ཚོགས་རྣམས་ཀྱི་རྗེ་
བོ་སྟེ་དཔོན་དང་། དེ་བཞིན་གཤེགས་པའི་ཚོགས་ཀྱི་བདག་པོ་སྟེ། མདོར་ན། རྗེ་བཙུན་ནི། རིགས་དང་
དཀྱིལ་འཁོར་གྱི་བདག་པོ་ཉིད་དུ་བསྟན་པའོ། ། དེ་རྣམས་ལ་ཡོན་ཏན་གྱི་དབང་སྒྱུར་བས་དབང་དང་ལྡན་ལ།
08

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
དེ་ཉིད་ཀྱི་ཕྱིར་ན་མཐུ་ཆེན་པོ་ཞེས་ཀྱང་བྱའོ། ། མཐུ་དེ་ཡང་ཡེ་ཤེས་ཀྱི་སྟོབས་ཡིན་པས་ཡེ་ཤེས་དེ་རང་གིས་
གཅེས་པར་འཛིན་ཞེས་ཀྱང་བཤད་ལ། ཆོས་དང་རྗེ་བཙུན་ཉིད་སངས་རྒྱས་བྱང་སེམས་ཀྱིས་གཅེས་པར་འཛིན་
པའི་ཕྱིར་གཅེས་པ་འཛིན་པ་སྟེ་ཞེས་བཤད། ཐེག་པ་ཆེན་པོའི་སྔགས་ཀྱི་ཚུལ་མཐར་ཐུག་པ་ཆེན་པོ་ལ་གནས་
པས་ན་གཞན་གྱི་དྲིང་མི་འཇོག་སྟེ། ཉན་རང་བྱང་སེམས་སོགས་སློབ་དཔོན་གཞན་ལ་བལྟོས་པ་མེད་པའི་ཕྱིར་
རོ། ། གསུང་གི་ཡོན་ཏན་གྱི་ཁྱད་པར་ལ་དོན་སོ་སོ་ཡང་དག་པ་རིག་པ་ཉིད་ཐོབ་པས་ན། ཚིག་གི་རྗེ་དང་།
ཆོས་སོ་སོ་ཡང་དག་རིག་པ་ཐོབ་པས་ན། ཚིག་གི་བདག་པོ་དང་། ངེས་པའི་ཚིག་སོ་སོ་ཡང་དག་རིག་པས་ནི་སྨྲ་
མཁས་པ་དང་། སྤོབས་པ་སོ་སོ་ཡང་དག་རིག་པས་ནི་ཚིག་ལ་དབང་བའོ། ། སྐད་སྣ་ཚོགས་ཀྱིས་ཆོས་སྟོན་པའི་
ཕྱིར་ན། ཚིག་མཐའ་ཡས་པའོ། ། དོན་མི་སླུ་བར་སྟོན་པས་ན་ཚིག་བདེན་ཞིང་། སྔ་ཕྱི་མི་འགལ་བར་དོན་
དང་མཐུན་པར་སྟོན་པས་ན་བདེན་པར་སྨྲ་བ་སྟེ། སྡུག་བསྔལ་བདེན་པ། ཀུན་འབྱུང་། ལམ། འགོག་
བདེན་ཏེ། འཕགས་པའི་བདེན་པ་བཞི་ནི་གདུལ་བྱ་ལ་སྟོན་པ་པོའོ། ། དེ་དག་ནི་སྒྲ་ཇི་བཞིན་པའི་དབང་དུ་
བྱས་ལ། འདི་དག་གིས་སྦས་དོན་ལ་དབང་བསྐུར་བའི་སློབ་དཔོན་གྱི་དབྱེ་བ་བསྟན་པའི་ཚུལ་ཡང་ཡོད་དོ། །
ཐེག་པ་དམན་པའི་ལམ་དུ་ལྡོག་མི་སྲིད་པས་ན། ཕྱིར་མི་ལྡོག་པ་སྟེ། དེ་ཡང་རྫོགས་པའི་བྱང་ཆུབ་ལས་ཕྱིར་མི་
ལྡོག་པའི་དོན་ནོ། ། ལས་ཉོན་མོངས་ཀྱི་དབང་གིས་འཁོར་བར་མི་འོང་བས་ན་ཕྱིར་མི་འོང་བའོ། ། གདུལ་བྱ་
འདུལ་བའི་ཕྱིར་དུ་འདྲེན་པ་རང་རྒྱལ་ཚོགས་ན་གནས་པ་དང་། གཅིག་བུར་གནས་པ་བསེ་རུ་ལྟ་བུའི་ཚུལ་དུ་
སྤྲུལ་བར་མཛད་ལ། ཡང་ན། རང་རྒྱལ་དེ་དག་གི་རིགས་ཅན་ལ་ཆོས་བསྟན་ནས། རང་རྒྱལ་དགྲ་བཅོམ་པའི་
གོ་འཕང་འཐོབ་པར་བཤད་པ་ལྟར་རོ། ། གདུལ་བྱའི་རིགས་སྣ་ཚོགས་པ་རང་རང་གི་རིགས་དང་། མཐུན་
པར་འཁོར་བ་ལས་ངེས་པར་འབྱུང་བའི་ཐབས་སྣ་ཚོགས་པ་བསྟན་ནས་དེ་ལ་ངེས་པར་འབྱུང་བའི་ཐར་བ་ལ་
འགོད་པར་མཛད་དོ། ། གོ་འཕང་དེར་འབྱུང་བའི་ཐབས་ཆེན་པོ་རྒྱུ་གཅིག་བུ་ནི་དགེ་བའི་ལས་ཁོ་ནའོ། །
འདིར་འབྱུང་བ་ཆེན་པོ་ནི་རྒྱ་འགྲེལ་ཁ་ཅིག་ཏུ་འབྱུང་བཞིར་བཤད་པ་ཡང་སྣང་ལ། འོན་ཀྱང་འགྱུར་བ་ཆེན་པོ་
ཞེས་འབྱུང་བ་ནི། མ་དག་པར་གསལ་སྟེ་འགྲེལ་བ་རྣམས་སུ་འབྱུང་བའི་དོན་དུ་བཤད་པས་སོ། ། ཉོན་མོངས་
དང་བྲལ་བས་ན། དོན་དམ་པའི་དགེ་སློང་ཞེས་བྱ་ལ། ཉོན་མོངས་ཅན་དང་ཉོན་མོངས་ཅན་མ་ཡིན་པའི་ཟག་
པ་ཐམས་ཅད་སྤངས་པའི་ཕྱིར་ན་དགྲ་བཅོམ་པ་ཟག་པ་ཟད་པ་དང་། འདོད་པའི་ཡུལ་ལྔ་ལ་འདོད་ཆགས་དང་
བྲལ་བའི་ཕྱིར། འདོད་པའི་ཡུལ་གཟུགས་སོགས་ལ་ཆགས་པས་འཇུག་པ་མེད་པས་མིག་སོགས་ཀྱི་དབང་པོ་ལྔ་
ཐུལ་བ་ཡིན་ཏེ། དཔེར་ན། རྟ་རྒོད་བཏུལ་བ་བཞིན་ནོ། ། མཐར་ཐུག་གི་ཟག་མེད་ཀྱི་བདེ་བ་དམ་པ་རྙེད་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པས་བདུད་བཞི་ལ་འཇིགས་པ་མེད་པའི་གནས་ཐོབ་པའོ། ། ཉོན་མོངས་པའི་ཚ་གདུང་སྤུངས་པས་ན་བསིལ་
བར་གྱུར་བ་དང་། གློ་བུར་གྱི་དྲི་མས་མ་གོས་པས་རྙོག་པ་མེད་པའོ། ། འདི་དག་གི་སྦས་དོན་ལ་རྡོ་རྗེ་སློབ་
དཔོན་གྱིས་ཆོས་སྟོན་ཚུལ་དང་། དེའི་ཡོན་ཏན་བསྟན་པ་ལ་སྦྱར་བ་ཞིག་ཀྱང་སྣང་ངོ་། ། རྗེ་བཙུན་གྱིས་གཞན་
གྱི་སེམས་ཤེས་པ་དང་། སྔོན་གྱི་གནས་དྲན་པ་དང་། ཟག་པ་ཟད་པ་སྟེ་ཤེས་པའི་རིག་པ་དང་ནི། རྫུ་འཕྲུལ་གྱི་
རྐང་པར་ལྡན་ལ། མཐར་ཐུག་གི་བདེ་བ་དམ་པར་གཤེགས་པས་བདེ་བར་གཤེགས་པ། སེམས་ཅན་རྣམས་ཀྱི་
བསམ་པ་ཇི་ལྟ་བ་བཞིན་མཁྱེན་ནས་ཆོས་སྟོན་པས་འཇིག་རྟེན་རིག་པ་སྟེ་མཁྱེན་པའི་གཙོ་བོ་དམ་པའི། མཆོག་
གོ། མི་སྣ་སོགས་བདག་གི་བ་ལ་དམིགས་ནས་བདག་གི་བར་རང་བཞིན་གྱི་གྲུབ་པར་མི་འཛིན་ལ། བདག་ལ་
དམིགས་ནས་བདག་གམ་ངར་རང་ངོས་ནས་གྲུབ་པར་ཡང་མི་འཛིན་ཞིང་། ཀུན་རྫོབ་ཀྱི་སྣང་བ་རྣམས་སྒྱུ་མ་ལྟ་
བུ་དང་། དེ་དག་རང་བཞིན་གྱིས་མེད་པའི་དོན་དམ་པ་སྟེ། བདེན་པ་དེ་གཉིས་ཀྱི་ཚུལ་ཤེས་པ་ལ་གནས་
པའོ། ། ཤེས་རབ་ཀྱི་སྟོབས་ཀྱིས་འཁོར་བའི་རྒྱུ་མཚོའི་ཕ་རོལ་གྱི་མཐར་སོན་པ་སྟེ་ཕྱིན་ལ། དེ་ཡང་ལྟ་བ་དང་
སྤྱོད་པས་ལམ་གྱི་བྱ་བ་ཐམས་ཅད་བྱས་པ་ལས་སྒྲིབ་གཉིས་ཀྱི་རླན་གཤེར་བསྐམས་པའི་སངས་རྒྱས་ཀྱི་སར་གནས་
སོ། ། ཡང་ན། བྱ་བ་བྱས་པ་ནི་སེམས་ཅན་གྱི་དོན་བྱ་བའོ་ཞེས་འཆད་པ་ལྟར་རོ། ། དེ་ཁོ་ན་ཉིད་དམ་རྟག་ཏུ་
མཉམ་པར་བཞག་པའི་ཤེས་པ་འབའ་ཞིག་ངེས་པར་གསལ་བ་སྟེ། དེས་དེ་ཁོ་ན་ཉིད་མངོན་སུམ་དུ་རྟོགས་པའི་
ཕྱིར་རོ། ། ཡང་ན་སངས་རྒྱས་ཀྱི་སར་རྟེན་བརྟེན་པའི་དངོས་པོ་རྣམས་ཡེ་ཤེས་ཀྱི་བདག་ཉིད་འབའ་ཞིག་ཏུ་
སྣང་བའི་དོན་ཏེ། བཤད་པ་མི་འདྲ་བ་མང་ངོ༌། ། ཤེས་རབ་མཚོན་ཆ་ལྟ་བུས་གདུལ་བྱའི་མི་མཐུན་ཕྱོགས་
ཐམས་ཅད་རྣམ་པར་འཇོམས་པར་བྱེད་ལ། ལུང་དང་རྟོགས་པའི་དམ་ཆོས་རྣམས་ལ་དབང་བསྒྱུར་བས་ན་ཆོས་
ཀྱི་རྒྱལ་པོ་སྟེ། དེས་ཆོས་ཀྱིས་སེམས་ཅན་རྣམས་ཀྱི་མ་རིག་པའི་མུན་པ་བསལ་ནས་གནས་པས་གསལ་བར་ལྡན་
པའམ། ཡང་ན། ཆོས་དེ་དག་རྗེ་བཙུན་གྱི་ཐུགས་ལ་གསལ་བར་ལྡན་པའོ་ཞེས་བཤད་པ་ལྟར་རམ། ཡང་།
དམ་ཆོས་ནི་ལུང་དང་། ཆོས་རྒྱལ་ནི་རྟོགས་པའི་དམ་ཆོས་སོ། ། དམ་ཆོས་དེས་འཇིག་རྟེན་སེམས་ཅན་གྱི་མ་
རིག་པའི་མུན་པ་བསལ་ནས་ཡེ་ཤེས་ཉིད་སྣངང་པར་བྱེད་པའི་མཆོག་གོ། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་ལ་
དབང་བསྒྱུར་བས་ན་ཆོས་ཀྱི་དབང་ཕྱུག་དང་། འཁོར་ལ་ཆོས་དེ་རྣམས་རང་དབང་གི་སྟོན་པས་ན་ཆོས་ཀྱི་རྒྱལ་
པོ་དང་། ལེགས་པ་ཐར་བ་དང་སངས་རྒྱས་ཀྱི་ཆོས་གཟུགས་ཀྱི་སྐུ་སྟེ། དེ་ཐོབ་བྱེད་ཀྱི་ཐབས་དང་རྗེས་སུ་
མཐུན་པའི་ལམ་ནི་སྟོན་པ་བོའོ། ། དེ་ལྟར་བསྟན་པས་གདུལ་བྱའི་འདོད་པའི་ཐམས་ཅད་གྲུབ་པར་བྱས་པས་
གདུལ་བྱ་འམ་རྗེ་བཙུན་རང་ཉིད་ཀྱི་བསམ་པ་གྲུབ་པ་སྟེ། སྔོན་སྨོན་ལམ་དེ་ལྟར་བཏབ་པ་བཞིན་འགྲུབ་པའི་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་པོའི་དོན་འགྲེལ་གསལ་བ། །
ཕྱིར་རོ། ། བདག་གཉིས་སུ་མཚན་མར་འཛིན་པའི་ཀུན་ཏུ་རྟོག་པ་ཐམས་ཅད་སྤངས་པའི་ཆོས་ཀྱི་སྐུ་ཐོབ་ཅིང་།
ཆོས་སྐུ་དེ་ནི་གཉིས་སྣང་གི་རྟོག་པ་ཐམས་ཅད་དང་བྲལ་བས་རྣམ་པར་མི་རྟོག་པའི་རང་བཞིན་ཅན་དག་པ་
གཉིས་ལྡན་གྱི་ཆོས་དབྱིངས་མི་ཟད་པ་ཡིན་པའི་ཕྱིར། ཆོས་ཀྱི་དབྱིངས་དམ་པ་ཟད་མི་ཤེས་ཞེས་བྱ་སྟེ། ཟད་པ་
དང་འཇིག་པ་མེད་པའི་ཆོས་ཉིད་ཀྱི་སྐུ་ཡིན་པའི་ཕྱིར་རོ། ། དེ་ནི་སྤངས་པ་ཆོས་སྐུའི་དབང་དུ་བྱས་ལ་གཟུགས་
སྐུ་དང་ཡེ་ཤེས་ཆོས་སྐུ་གཉིས་ཀྱི། དང་པོ་ནི། ལེགས་པར་སྤྱད་པའི་བསོད་ནམས་དང་ལྡན་པ་ཡིན་ལ། སྔར་
བསགས་པའི་བསོད་ནམས་ཀྱི་ཚོགས་ལས་བྱུང་བ་དང་། ཕྱི་མ་ཡེ་ཤེས་ཆོས་སྐུ་ནི། ཡེ་ཤེས་ཀྱི་འབྱུང་གནས་ཆེན་
པོ་ཡེ་ཤེས་ཀྱི་ཚོགས་ལས་འབྱུང་བ་ཡིན་ནོ། ། དེ་ལྟ་བུའི་ཡེ་ཤེས་དང་ལྡན་པས་ནི། དངོས་པོ་རྣམས་ཇི་ལྟར་
འབྱུང་བ་དང་འཇིག་པའི་ཁྱད་པར་དང་ཐ་སྙད་དུ་ཡོད་ཅིང་། རང་བཞིན་གྱིས་མེད་པའི་ཁྱད་པར་ཇི་ལྟ་བ་
བཞིན་དུ་ཤེས་པས་སམ། ཡང་ན། ཡོད་པ་ནི་མངོན་སུམ་དང་། མེད་པ་ནི་ལྐོག་གྱུར་ལ་བཤད་པ་ལྟར་རོ། །
བསོད་ནམས་དང་ཡེ་ཤེས་ཀྱི་ཚོགས་གཉིས་ཀྱི་ཚོགས་ནི་མཐའ་དག་བསགས་པ་བོ་སྟེ། རྗེ་བཙུན་དེའི་ཡེ་ཤེས་
དང་དེས་མཚོན་པའི་གཞན་གྱི་ཡེ་ཤེས་ལའང་སྦྱར་རུང་ངོ་། ། འདིར་སྦས་དོན་དུ་བསོད་ནམས་ཀྱི་ཚོགས་བསྟན་
པའི་སྒོ་ནས་བསྐྱེད་རིམ་དང་། ཡེ་ཤེས་ཀྱི་ཚོགས་བསྟན་པའི་སྒོ་ནས་རྫོགས་རིམ་ཀྱང་བཤད་པའི་ཚུལ་ཡོད་
དོ། ། གཟུགས་སྐུའི་འཕྲིན་ལས་རྒྱུན་མི་འཆད་པ་དང་། ཆོས་ཀྱི་དེ་བཞིན་ཉིད་མི་འཇིག་པའི་ཕྱིར་ན་རྟག་པ་
ཞེས་བྱ་ལ། དེ་ནི་མི་མཐུན་ཕྱོགས་ལས་གྲོལ་བས་ན་ཀུན་ལས་རྒྱལ་བའོ། ། རྟག་ཏུ་བསམ་གཏན་དང་པོ་སོགས་
དང་། བླ་མེད་ལྟར་བདེ་སྟོང་དབྱེར་མེད་ཀྱི་ཡེ་ཤེས་ཉིད་ལ་རྣལ་འབྱོར་དུ་བྱེད་པ་ཅན་ཏེ་དེ་དག་ལ་བསམ་གཏན་
བྱེད་ཅིང་། བསྒོམ་པའམ་བསམ་པར་བྱ་བར་གནས་སོ། ། དེ་ལྟ་བུའི་བསམ་གཏན་གྱི་བློ་དང་ལྡན་པའི་བདག་
ཉིད་ཅན་ཡིན་པའི་ཕྱིར། ཆོས་ཐམས་ཅད་རང་བཞིན་གྱིས་སྟོང་བར་རྟོགས་པའི་མཉམ་གཞག་སོ་སོ་རང་རིག་
པའི་ཡེ་ཤེས་ལས་མི་གཡོ་བར་གནས་པ་ཞེས་བྱའོ། ། འདིར་རྟག་པ་ཞེས་པ་ནི་རྣམ་སྣང་ལ་བྱས་ནས་དེའི་རྣལ་
འབྱོར་བསྒོམ་ཚུལ་ཞིག་ཀྱང་བསྟན་པར་བཞེད་པའང་ཡོད་དོ། ། སངས་རྒྱས་ཀྱི་གོ་འཕང་མཆོག་གི་དང་པོ་ཆོས་
ཀྱི་སྐུ་ཐོབ་ལ་དེ་དང་དུས་མཉམ་པའི་ཚུལ་གྱིས་ལོངས་སྐུ་དང་སྤྲུལ་སྐུ་གཉིས་ཀྱང་ཐོབ་པས་ན་ཆོས་སྐུ་ལོངས་སྐུ་
སྤྲུལ་སྐུ་སྟེ་སྐུ་གསུམ་འཆང་བ་སྟེ་ཐོབ་པའམ་འཛིན་པའོ། ། བླ་མེད་ལྟར་ན་སངས་རྒྱས་རྡོ་རྗེ་འཆང་འཇམ་
དཔལ་དེ་ནི། ངོ་བོ་ཉིད་སྐུ་དང་། ཡེ་ཤེས་ཆོས་སྐུ། ལོངས་སྤྱོད་རྫོགས་སྐུ། སྤྲུལ་སྐུ་ལ་རྣམ་པར་སྨིན་པ་དང་།
སྨིན་པ་མ་ཡིན་པའི་སྤྲུལ་སྐུ་གཉིས་སུ་ཕྱེ་བས་སྐུ་ལྔའི་བདག་ཉིད་ཅན་ཡིན་པས་རིགས་ཀུན་ལ་ཁྱབ་པའི་བདག་
ཉིད་ཅན་དང་། ཆོས་དབྱིངས་ཡེ་ཤེས་སོགས་ཡེ་ཤེས་ལྔའི་བདག་ཉིད་ཅན་ཡིན་ལ་ཡེ་ཤེས་ལྔ་མཚོན་པའི་ཕྱིར་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ་ །
སངས་རྒྱས་རིགས་ལྔའི་བདག་ཉིད་ཅོད་པན་དུ་འཛིན་པ་ཅན་ནོ། ། སྤྱན་ལྔ་དང་ཡང་ལྡན་ཏེ། ཤའི་སྤྱན་ལ་
སོགས་པ་སྤྱན་ལྔ་ནི་ཡུལ་ཐམས་ཅད་ལ་ཆགས་པ་མེད་ཅིང་། ཐོགས་པ་མེད་པ་ཉིད་ཡིན་ལ། དེ་ལྟ་བུའི་སྤྱན་ལྔ་
འཆང་བའི་ཕྱིར་རོ། ། རྗེ་བཙུན་ཉིད་དུས་གསུམ་གྱི་སངས་རྒྱས་ཐམས་ཅད་བསྐྱེད་པ་བོ་སྟེ་ཡབ་ཏུ་གྱུར་བ་སྟེ་
འོན་ཀྱང་སངས་རྒྱས་ཀྱི་སྲས་པོ་ ས་བཅུ་བའི་བྱང་ཆུབ་སེམས་དཔའ་ཆེན་པོ་དམ་པ་མཆོག་གི་ཚུལ་འཛིན་
པའོ། ། ཆོས་རྣམས་རང་བཞིན་མེད་པར་ཤེས་པ་ཉིད་ཀྱིས། སྲིད་པ་འཁོར་བ་ལས་འབྱུང་བས་ན་འཁོར་བའི་
སྐྱེ་གནས་མེད་དོ། ། འདིར་འགྲེལ་བ་རྣམས་ལས་སྐྱེ་གནས་མེད་པའི་དོན་དུ་བཤད་པས། ཏེ་ཞེས་པ་ནི་མ་དག་
པར་གསལ་ལོ། ། དེ་ཡང་ཆོས་ཉིད་རྟོགས་པ་ལས་བྱུང་བའི་ཡེ་ཤེས་ཀྱི་སྐུས་སྲིད་པར་སྐྱེ་བའི་རྒྱུ་ལས་དང་ཉོན་
མོངས་པ་ཐམས་ཅད་སེལ་བར་བྱེད་པའོ། ། གཉིས་སུ་མེད་པའི་ཡེ་ཤེས་ཀྱི་བདག་ཉིད་ཅན་གྱི་སྐུ་ཡིན་པས་ན་
གཅིག་པུ་དང་། དེ་མི་མཐུན་ཕྱོགས་ཀྱིས་ཕྱེད་པར་མི་ནུས་པའི་སྲ་བརྟན་ཅན་ཡིན་པས་ན། སྲ་ཞིང་འཁྲེགས་པ་
དང་རྡོ་རྗེའི་བདག་ཉིད་ཅན་ཏེ། དེ་ལྟ་བུའི་སྐུ་དེ་ཐོབ་མ་ཐག་པ་ནས་འགྲོ་བའི་དཔལ་དུ་གྱུར་བས་ན། སྐྱེས་མ་
ཐག་པ་ནས་འགྲོ་བའི་བདག་པོའོ། ། འདིར་གཅིག་པུ་སྲ་འཁྲེགས་རྡོ་རྗེ་ནི། ངེས་དོན་ལ་སྦྱར་ན། བདེ་སྟོང་
དབྱེར་མེད་ཀྱི་ཡེ་ཤེས་དང་། ཟུང་འཇུག་གི་སྐུ་ལ་བྱེད་དུ་རུང་། ནམ་མཁའ་ལྟ་བུའི་ཆོས་ཀྱི་དབྱིངས་རྟོགས་པ་
ལས་བྱུང་བའི་རང་བྱུང་བའི་ཡེ་ཤེས་མངོན་དུ་བྱས་ཤིང་། ཟབ་མོ་རྟོགས་པའི་ཤེས་རབ་དང་རྒྱ་ཆེ་བ་རྟོགས་པའི་
ཡེ་ཤེས་ཀྱི་མེ་བོ་ཆེ་སྟེ་མེ་ཆེར་འབར་བས། གདུལ་བྱའི་ཉོན་མོངས་པ་སོགས་ཐམས་ཅད་སྲེག་པར་བྱེད་ཅིང་།
ཡེ་ཤེས་དེའི་འོད་ཆེན་པོས་རང་གི་རྒྱུད་རྣམ་པར་སྣང་བར་བྱེད་དོ། ། འདིར་ནམ་མཁའ་ནི། ཆོས་ཉིད་ཀྱི་འོད་
གསལ་ལ་བྱས་ནས་དེ་ལས་ཡེ་ཤེས་ཀྱི་སྐུ་ཟུང་འཇུག་འགྲུབ་པའི་ཚུལ་ལའང་བཤད་དུ་རུང་ངོ་། ། ཡེ་ཤེས་དེས་
ཡུལ་ཐམས་ཅད་མངོན་སུམ་དུ་རྟོགས་པས་ན། སྣང་བ་ལམ་མེ་བར་གསལ་ལོ། ། འགྲོ་བའི་མ་རིག་པའི་མུན་པ་
ཐམས་ཅད་སེལ་བའི་ཕྱིར་ན་མར་མེ་ཞེས་བྱའོ། ། དེ་སེལ་བ་ཙམ་དུ་མ་ཟད་དེ་དག་གི་རྒྱུད་སྣང་བར་བྱེད་པའི་
ཕྱིརཡེ་ཤེས་ཀྱི་སྒྲོན་མེའོ། ། ནམ་མཁའ་ལས་བྱུང་ནས་འདིའི་བར་གྱི་རྐང་པ་ལྔས། རིམ་བཞིན། ཆོས་
དབྱིངས་ཡེ་ཤེས། མེ་ལོང་ལྟ་བུ། མཉམ་པ་ཉིད། སོ་སོར་རྟོགས་པ། བྱ་གྲུབ་ཡེ་ཤེས་ཏེ་ལྔ་བཤད་པར་འདོད་
པའང་ཡོད་དོ། ། ཡེ་ཤེས་ལྔའི་རང་བཞིན་མཚོན་པའི་ཕྱིར་རྣམ་པར་བཀྲ་བའི་འོད་ཁ་དོག་ལྔ་དང་ལྡན་པས་ན།
གཟི་བརྗིད་ཆེན་པོ་འོད་གསལ་བའོ། ། སྔགས་ཀྱི་མཆོག་གསང་སྔགས་ཀྱི་བདག་པོ་ཡིན་པས། རིག་པའི་རྒྱལ་
པོའོ། ། དེ་ཡང་སྔགས་ཀྱི་དཀྱིལ་འཁོར་གྱི་གཙོ་བོ་ཡིན་པའི་དོན་ནོ། ། གསང་སྔགས་ཀྱི་རྒྱལ་པོ་ཡིན་པས།
དེའི་སྒོ་ནས་སེམས་ཅན་གྱི་དོན་ཆེན་པོ་བྱེད་དོ། ། གསང་སྔགས་ཞེས་པའི་དོན་ནི། ཐབས་ཤེས་དབྱེར་མེད་པ་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་པོའི་དོན་འགྲེལ་གསལ་བ། །
ཞིག་ལ་བྱེད་པས། དེ་རྒྱུད་སྡེ་བཞིའི་དོན་ལ་ཡོད་དོ། ། གསང་སྔགས་དེ་དང་དེ་ཉིད་ལྡན་པ་ནི། གཙུག་ཏོར་
ཆེན་པོ་ལྟར་རྨད་དུ་བྱུང་བ་སྟེ། ཀུན་གྱི་སྤྱི་གཙུག་ཏུ་བཀུར་བར་འོས་སོ། ། འདི་དག་གིས་ཁྲོ་བོ་ཁམས་གསུམ་
རྣམ་རྒྱལ་གྱི་དཀྱིལ་འཁོར་བསྟན་པར་བཤད་པའང་ཡོད་པས། དེའི་ལུགས་ལ། གཙུག་ཏོར་ཆེན་པོ་ནི་གཙུག་
ཏོར་འཁོར་སྒྱུར་དང་། རིག་སྔགས་རྒྱལ་པོ་ནི་གནོད་མཛེས་ལ་བྱེད་པར་སྣང་། དུས་ཀྱི་འཁོར་ལོའི་ལུགས་སུ་
བྱས་ཏེ་བཤད་ན། གཙུག་ཏོར་ཆེན་པོ་ཞེས་པ་དང་། ནམ་མཁའི་བདག་པོ་སོགས་ལ་བཤད་པ་ཡ་མཚན་ཞིག་
འདུག་ཀྱང་མང་དུ་དོགས་ནས་མ་བྲིས་སོ། ། ནམ་མཁའ་ལྟ་བུའི་ཆོས་ཀྱི་དབྱིངས་ལ་རྟག་ཏུ་མཉམ་པར་གཞག་
པའི་བདག་ཉིད་ཅན་ཡིན་པའི་ཕྱིར་ན་བདག་པོ་སྟེ། དེ་ལ་གནས་བཞིན་དུ་སྤྲུལ་བ་དང་འཕྲིན་ལས་མི་འདྲ་བ་སྣ་
ཚོགས་སྟོན་པར་བྱེད་དོ། ། རིགས་ཐམས་ཅད་ཀྱི་བདག་པོའི་སྐུ་ཡིན་པས་ན། སངས་རྒྱས་ཀུན་གྱི་བདག་པོའི་
སྐུ་ཡི་མཆོག་སྟེ། ཟུང་འཇུག་གི་སྐུ་བརྙེས་པའོ། ། སྐུ་དེའི་སྒོ་ནས་སྤྲུལ་བ་སྣ་ཚོགས་བསྟན་ནས་སེམས་ཅན་གྱི་
དོན་བྱེད་པས་ན། འགྲོ་ཀུན་དགའ་བའི་མིག་དང་ལྡན་པ་སྟེ། གང་ལ་གང་མོས་ཀྱི་གཟུགས་འཛིན་པའོ། ། དེ་
ཡང་གང་ཞེ་ན། ལྷ་མི་ཀླུ་སོགས་སྣ་ཚོགས་པའི་གཟུགས་ཅན་བསྐྱེད་པ་བོ་སྟེ་སྤྲུལ་བར་བྱེད་དོ། ། མིག་དང་ཞེས་
པ་ལ་དོན་གཞན་ཡང་། ཤེས་རབ་དང་ཡེ་ཤེས་ཀྱི་མིག་ཅེས་བཤད་པའང་སྣང་ངོ་། ། དེ་ལྟ་བུའི་ཡོན་ཏན་དང་
ལྡན་པའི་འཇམ་དཔལ་དེ་ནི། ཚངས་པ་བརྒྱ་བྱིན་སོགས་ཀྱིས་ཀྱང་མཆོད་པར་འོས་པ་དང་བརྗེད་པར་འོས་པ་
སྟེ་བསྟོད་འོས་པ་དང་། ལྷ་མིའི་དྲང་སྲོང་རྣམས་ལས་ཁྱད་པར་དུ་འཕགས་པས་ན་དྲང་སྲོང་ཆེན་པོའོ། ། སྐུ་
གསུང་ཐུགས་ཀྱི་རིགས་སམ། གསང་སྔགས་རིགས་སྔགས་གཟུངས་སྔགས་ཀྱི་རིགས་གསུམ་འཆང་བ་སྟེ་འཛིན་
པས་ན། གསང་སྔགས་དང་ལྡན་པ་ཞེས་བྱའོ། ། གསང་སྔགས་ཀྱི་ཚུལ་ལས་མི་འདའ་བས་ན་དམ་ཚིག་ཆེན་པོ་
ཏེ། ཚུལ་དེས་དོན་གྱི་གསང་སྔགས་འཛིན་ལ། དེ་ཡང་གཉིས་སུ་མེད་པའི་ཡེ་ཤེས་དང་། ཟུང་འཇུག་གི་སྐུ་
འཛིན་པའོ། ། གཙོ་བོའམ་མཆོག་ཏུ་གྱུར་བའི་ཡེ་ཤེས་དང་སྐུ་དེ་ལྟ་བུ་འཛིན་པ་ནི་སངས་རྒྱས་ལ་སོགས་པའི་
དཀོན་མཆོག་གསུམ་འཛིན་པའང་ཡིན་ནོ། ། དེ་ཡང་ཡེ་ཤེས་དེ་ནི་ཆོས་དཀོན་མཆོག་དང་། དེ་མཐར་ཕྱིན་
པའི་སངས་རྒྱས་དང་། དེ་སྒྲུབ་པར་བྱེད་པ་ནི་དགེ་འདུན་དཀོན་མཆོག་ཏུ་བྱེད་པའོ། ། ཐེག་པ་མཆོག་གསུམ་
ཞེས་པ་ནི། ཕྱི་མ་ཉན་ཐོས་རང་རྒྱལ་བྱང་སེམས་ཀྱི་ཐེག་པ་གསུམ་དང་། ནང་དུ་གསང་སྔགས་རིག་སྔགས་
གཟུངས་སྔགས་གསུམ་ལ་བཤད་དོ། ། དེ་གསུམ་ནི་གདུལ་བྱ་ལ་སྟོན་པ་པོ་ཡིན་ལ། འབྲས་བུའི་དོན་ཡོད་པའི་
ཐུགས་རྗེའི་ཞགས་པས་གདུལ་བྱ་རྣམས་རྗེས་སུ་འཛིན་པ་དང་། ཐུགས་རྗེའི་ཞགས་པ་དེ་ནི། མི་མཐུན་ཕྱོགས་
རང་དོན་ཉིད་གཙོ་བོ་བྱེད་པ་ལ་རྣམ་པར་རྒྱལ་བ་དང་ཐུགས་རྗེས་སེམས་ཅན་མི་གཏོང་བས་ན་འཛིན་པ་ཆེན་པོ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡིན་ལ། མི་མཐུན་ཕྱོགས་ཀྱིས་མི་ཕྱེད་པས་ན་རྡོ་རྗེ་དང་སེམས་ཅན་རྗེས་སུ་འཛིན་པའམ་འཆིང་བས་ན་ཞགས་
པ་སྟེ། དེ་ལྟ་བུའི་ཡེ་ཤེས་དེས་འཛིན་པ་དང་། འཆིང་བར་བྱེད་པ་གཉིས་ཀྱི་སྒོ་ནས་རྡོ་རྗེ་ལྕགས་ཀྱུ་དང་། རྡོ་
རྗེ་ཞགས་པ་ཆེན་པོ་ཞེས་མཚུངས་པའི་མིང་གིས་བརྗོད་དོ། ། འདིར་ལྕགས་ཀྱུ་དང་ཞགས་པ་ཞེས་པའི་སྦས་དོན་
དུ་སྒོ་བ་བཞིན་བསྟན་པར་བཞེད་དོ། ། གོང་དུ་བརྗོད་པ་དེ་དག་གིས་རྫོགས་རིམ་གྱི་སྦྱོར་བ་ཡང་ལག་དྲུག་
བསྟན་པར་དུས་འཁོར་གྱི་ལུགས་སུ་འགྲེལ་ཚུལ་སྣང་ཡང་མ་བྲིས་སོ། ། ཞེས་བྱ་བ་ནི་ལེའུ་དྲུག་པའི་རྣམ་པར་
བཤད་པའོ། །
གཉིས་པ་མེ་ཁོང་ལྟ་བུའི་ཡེ་ཤེས་ནི། རྡོ་རྗེ་འཇིགས་བྱེད་འཇིགས་པར་བྱེད། ། ནས། སྒྲ་དང་ལྡན་པ་
རྣམས་ཀྱི་མཆོག། ཅེས་སོ། ། དེ་ནས་རྡོ་རྗེ་འཇིགས་བྱེད་འཇིགས་པར་བྱེད་ཅེས་གསུངས་ཏེ། འདི་དག་ལ་
བཤད་ཚུལ་མི་འདྲ་བ་གཞན་སྣང་ཡང་། དྲང་ངེས་གཉིས་ཀྱིས་བཤད་ན། བདེ་སྟོང་དབྱེར་མེད་ཀྱི་ཡེ་ཤེས་
མཐར་ཐུག་ནི། ངེས་དོན་གྱི་རྡོ་རྗེ་འཇིགས་བྱེད་ཡིན་ལ། དེས་སྒྲིབ་གཉིས་བག་ཆགས་དང་བཅས་པ་འཇིགས་
པར་བྱེད་ པས དེ་ལྟར་དུ་ བརྗོད་ ཅིང་ ཡང་ བདུད་དང་ སྲིན་པོ་ སོགས་འཇོམས་པར་བྱེད་ པའི་ཕྱིར་ན།
འཇིགས་པར་བྱེད་ཅེས་བརྗོད་དོ། ། རྒྱ་འགྲེལ་འགའ་ཞིག་ཏུ་ནི། འཇིགས་པར་བྱེད་པ་དེ་གདོང་དྲུག་ཅེས་
པའི་ཁྲོ་བོ་ཉིད་དང་སྦྱར་ལ། ལ་ལར་རྡོ་རྗེ་འཇིགས་བྱེད་ཅེས་པས་འཇིགས་བྱེད་དང༌། འཇིགས་པར་བྱེད་ཅེས་
པས་ཕྱག་རྡོར་དབང་བསྐུར་བའི་རྒྱུད་ལས་འབྱུང་བའི་སྤྲུལ་པའི་ཁྲོ་བོ་དེ་བསྟན། གདོང་དྲུག་ནི། གདོང་དྲུག་
གི་རྒྱུད་ནས་བཤད་པའི་ཁྲོ་བོ་བསྟན་པ་ཡིན་ཞེས་སོགས་བཤད་ཚུལ་མང་ངོ་། ། འོན་ཀྱང་འདི་ལྟར་བཤད་པར་
བྱ་སྟེ། རྡོ་རྗེ་འཇིགས་བྱེད་ཅེས་པ་འཇིགས་བྱེད་ཉིད་ལ་བྱས་ནས། དེས་གང་འཇིགས་པར་བྱེད་ན་བདུད་དང་
གཤིན་རྗེ་སོགས་འཇིགས་པར་བྱེད་དོ། ། ཡང་། འཇམ་དཔལ་གྱི་སྤྲུལ་བའི་ཁྲོ་བོ་རྒྱལ་བོ་གདོང་དྲུག་ཅེས་བྱ་བ་
དེ་ཡང་འཇིགས་པའི་གཟུགས་ཅན་ཏེ། དེའི་གདོང་དྲུག་རེ་རེ་ལའང་མིག་གསུམ་གསུམ་ཡོད་ཀྱང་། མིག་
གསུམ་པོ་དེ་གཅིག་ཏུ་བསྡུས་ན། མིག་དྲུག་ཡོད་ཅེས་བྱ་ལ་ལག་པ་དྲུག་དང་ལྡན་ཞིང་། བདུད་དང་བགེགས་
ཐམས་ཅད་འཇོམས་ནུས་པས་ན་སྟོབས་དང་ལྡན་པའོ། ། ཐོད་སྐམ་སོགས་རུས་པའི་རྒྱན་གྱིས་བརྒྱན་པས་ན་
ཀེང་རུས་ཀྱིས་བརྒྱན་པ་དང་། ཞལ་མཆེ་བ་གཙིགས་པ་བོའོ། ། ཡང་། ཁྲོ་བོ་ཧ་ལ་ཧ་ལ་ཞེས་བྱ་བ་འཇམ་
དཔལ་གྱི་སྤྲུལ་བ་དེ་ལ་ཞལ་བརྒྱ་ཡོད་པས། གདོང་བརྒྱ་བ་ཞེས་བྱ་ལ། དེས་གཤིན་རྗེ་འཇོམས་པས་ན་གཤིན་རྗེ་
གཤེད་པོ་དང་། བགེགས་འཇོམས་པས་ན་བགེགས་ཀྱི་རྒྱལ་པོའོ། ། ཧ་ལ་ཧ་ལ་ཞེས་པ་ནི་སྔ་མའི་སྦྲུལ་རྒྱན་དུ་
བཤད་པའང་སྣང་ངོ་། ། ཕྱག་མཚན་གྱི་རྡོ་རྗེ་ནི། དཔེ་མེད་པའི་ཤུགས་ཆེན་པོ་ཅན་ཏེ་བགེགས་ཐམས་ཅད་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
འཇིགས་པར་བྱེད་པའོ། ། འགའ་ཞིག་ཏུ་གཤིན་རྗེ་གཤེད་པོ་དང་། བགེགས་ཀྱི་རྒྱལ་པོ་དང་རྡོ་རྗེ་ཤུགས་ཅན་
དང་། འཇིགས་པར་བྱེད་མ་རྣམས་རེ་རེས་ཀྱང་འཇམ་དཔལ་རྣམ་འཕྲུལ་གྱི་ཁྲོ་བོ་རེ་རེ་བསྟན་པར་བཤད།
ཡང་། དྲང་དོན་དུ་རྫས་ཀྱི་རྡོ་རྗེ་ལ་དེ་ལྟར་དུ་གྲགས་པ་ཡིན་ཀྱང་། རྡོ་རྗེའི་དོན་ནི། ངེས་དོན་གྱི་སྙིང་པོའི་
དབང་དུ་བྱས་ན། བདེ་སྟོང་དབྱེར་མེད་པའི་ཡེ་ཤེས་ཉིད་ལ་བྱེད་པ་ཡིན་ལ། དེ་ཉིད་ལྷ་དྲག་པོའི་རྣམ་པར་
བསྟན་པས་ན་སྒྱུ་འཕྲུལ་རྡོ་རྗེ་ཞེས་བྱའོ། ། ལ་ལར་རྡོ་རྗེ་གྲགས་པ་དང་། རྡོ་རྗེ་སྙིང་པོ་དང་། སྒྱུ་འཕྲུལ་རྡོ་རྗེ་
སོགས་རེ་རེས་ཀྱང་ཁྲོ་བོ་རེ་རེ་བསྟན་པར་བཤད་དེ། འདིའི་གོང་འོག་རྣམས་སུ་ཁྲོ་བོ་ལྔ་བཅུའི་སྐོར་ཞིག་བཤད་
པར་བཞེད་པའང་ཡོད་དོ། ། དེ་ལྟར་སྤྲུལ་བའི་ཁྲོ་བོ་དེ་ཡང་མིའུ་ཐུང་གི་གཟུགས་སུ་ཡོད་ཅིང་ལྟོ་བ་ཆེ་བས་ན་
གསུས་པ་ཆེ་ཞེས་བྱའོ། ། དེ་ནི་ངེས་དོན་གྱི་རྡོ་རྗེ་གཉིས་སུ་མེད་པའི་ཡེ་ཤེས་ལས་སྐྱེས་པ་ཡིན་ལ། དེ་ལས་སྐྱེས་
པའི་སྐུ་དེ་ཡང་མི་ཕྱེད་པའི་རྡོ་རྗེའི་བདག་ཉིད་ཅན་ནོ། ། མི་ཕྱེད་པའི་རྡོ་རྗེའི་སྙིང་པོ་ངེས་དོན་གྱི་རྡོ་རྗེ་གཉིས་
སུ་མེད་པའི་མཐར་ཐུག་པ་ནི། གཉིས་སྣང་ཐམས་ཅད་ཞི་བས་ན། ནམ་མཁའ་དང་འདྲ་བ་ཞེས་བྱ་ལ། དེ་ནི་
མཚན་འཛིན་གྱི་རྣམ་རྟོགས་མི་གཡོ་བ་སྟེ་བསྐྱོད་པར་མ་ནུས་སོ། ། སྐུའི་ཆ་བྱེད་ལས། དབུའི་རལ་བ་ནི་སྤྱི་བོར་
མཉམ་པོར་གཅིག་གིས་བཅིངས་པའི་བསྒྱིངས་པ་སྟེ་འགྱིངས་པའི་ཚུལ་ལོ། ། ཁྲོ་བོ་དེ་དག་ནི་གླང་ཆེན་གྱི་ཀོ་བ་
རློན་པ་སྟོད་དུ་གོས་སུ་གྱོན་པ་ཅན་ནོ། ། གསུང་གི་གད་བརྒྱངས་ནི་སྒྲ་དྲག་པོ་ཆེན་པོ་ཧ་ཧ་ཞེས་སྒྲོགས་པར་བྱེད་
ཅིང་ཧི་ཧི་ཞེས་པའི་སྒྲ་སྒྲོགས་ཏེ་གདུག་པ་ཅན་རྣམས་འཇིགས་པར་བྱེད་དོ། ། དྲག་ཆེན་ཞེས་པ་ལ་གྲགས་ཆེན་
གྱི་དོན་དུ་བྱས་པའང་སྣང་ངོ༌། ། ཧ་ཧ་ལ་ སོགས་པའི་གད་མོ་ཆེན་མོས་ས་གསུམ་ཁྱབ་པར་བྱེད་པའི་གད་
བརྒྱངས་ཅན་གྱི་སྙིང་པོ་ཉིད་སྟོན་པའི་རྡོ་རྗེ་གད་མོ་བཞད་པའི་སྒྲ་ཆེས་ཆེར་སྒྲོགས་པའོ། ། ནང་དུ་བདེ་སྟོང་གི་
ཡེ་ཤེས་ཀྱིས་མྱོས་པས་ཕྱི་རོལ་ཏུ་ཞལ་ནས་སྒྲ་དེ་ལྟར་སྒྲོགས་པར་བྱེད་ཀྱང་། ཐུགས་ནི་མི་མཐུན་ཕྱོགས་ཀྱིས་མི་
ཕྱེད་པས་ན་རྡོ་རྗེ་དང་། རང་དོན་མཐར་ཐུག་པས་ན་སེམས་དཔའ་དང་། གཞན་དོན་མཐའ་ཐུག་པས་ན་
སེམས་དཔའ་ཆེན་པོ་ཞེས་བྱ་ཞིང་ཟག་མེད་བདེ་སྟོང་གི་ཡེ་ཤེས་དེ་ནི་རྡོ་རྗེའི་རྒྱལ་པོ་ཡིན་ལ། དེ་མི་འགྱུར་བའི་
བདེ་བའི་ངོ་བོར་གྱུར་པས་ན་བདེ་བ་ཆེ་བ་དང་། དེས་མི་མཐུན་ཕྱོགས་འཇོམས་པས་ན་རྡོ་རྗེ་དྲག་པོ་དང་།
རང་གཞན་ཐམས་ཅད་མགུ་བར་བྱེད་པས་ན་དགའ་བ་ཆེ་བའོ། ། གཞན་ཡང་། ཞལ་ནས་རྡོ་རྗེ་ཧཱུྃ་སྟེ་ཧཱུྃ་ཞེས་
སྒྲོགས་ཤིང༌། མཚོན་དུ་ནི་དྲང་ངེས་ཀྱི་རྡོ་རྗེའི་མདའ་གཉིས་ཐོགས་པ་སྟེ། ནང་གི་མི་མཐུན་ཕྱོགས་འབིགས་
པར་བྱེད་པའི་ངེས་དོན་ཡེ་ཤེས་ཀྱི་མདའ་དང་། དྲང་དོན་དུ་མཚོན་གྱི་མདའ་འམ་མདའ་དང་འདྲ་བའི་མཚོན་
ཐོགས་པ་ལའང་བཤད། དེ་བཞིན་དུ་ངེས་དོན་ཤེས་རབ་ཀྱི་རལ་གྲི་དང་། དྲང་དོན་མཚོན་གྱི་རལ་གྲི་འཆང་
65

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བས་ན་རྡོ་རྗེ་རལ་གྲི་དང་། དེས་མི་མཐུན་ཕྱོགས་གཅོད་པར་བྱེད་པས་ནི་མ་ལུས་གཅོད་པའོ། ༑ རྡོ་རྗེ་ཀུན་
འཆང་ཞེས་པ་ལ་དྲང་ངེས་གཉིས་ལས་དྲང་དོན་གྱི་སྣ་ཚོགས་རྡོ་རྗེ་འཆང་བ་ཡིན་ལ། ངེས་དོན་གྱི་ཡེ་ཤེས་ལྔ་
འཆང་བའོ། ། དེ་ལྟ་བུའི་དྲང་ངེས་ཀྱི་རྡོ་རྗེ་འཛིན་པས་ན་རྡོ་རྗེ་ཅན་ཞེས་བྱའོ། ། ངེས་དོན་གཉིས་སུ་མེད་པའི་
ཡེ་ཤེས་ཀྱི་རྡོ་རྗེ་གཅིག་པུ་དེས་ནི་མི་མཐུན་ཕྱོགས་ཀྱི་གཡུལ་སེལ་བར་བྱེད་པ་སྟེ། མཚོན་བྱེད་དུ་རྫས་ཀྱི་རྡོ་རྗེ་
བསྣམས་པའོ། ། རྡོ་རྗེ་འབར་བ་མིག་མི་བཟང་། ། ཞེས་པ་ལ་དྲང་ངེས་གྱི་བཤད་པ་གཉིས་ལས་ངེས་དོན་ནི།
ཐུགས་ཡེ་ཤེས་ཀྱི་རྡོ་རྗེའི་སྤྱན་གྱིས་ཡུལ་ཐམས་ཅད་མཐོང་བའི་མཐའ་ཚད་བཟུང་མི་ནུས་པ་དང་། ཡེ་ཤེས་ཀྱི་
མིག་དེས་ཉོན་མོངས་པ་སོགས་འཇོམས་པར་བྱེད་པས་ན། མིག་མི་བཟང་ཤེས་བྱ་ལ། དྲང་དོན་གྱི་ཡེ་ཤེས་དེ་
གང་ལ་ཡོད་པའི་ཁྲོ་བོ་དེ་དག་གི་སྤྱན་ལས་མེ་ལྟ་བུའི་འོད་འབར་པས་ན་རྡོ་རྗེ་འབར་བ་དང་། སྤྱན་གྱི་འོད་དེས་
གདུག་པ་ཅན་རྣམས་སྲེག་པར་བྱེད་པའི་ཕྱིར་མིག་མི་བཟང་བའོ། ། ཞེས་བྱ་བ་སྟེ་དེས་ནི་སྤྱན་རྩ་གློག་ལྟར་
འཁྱུག་པ་སོགས་བལྟ་བར་མི་བཟད་པར་བསྟན་ཏོ། ། འདིར་མིག་མི་བཟང་བ་དང་མི་བཟད་པ་གང་བྱས་ཀྱང་
དོན་འདྲ་ཡང་འགྲེལ་བ་ཕལ་ཆེར་ལས་སྔ་མ་ལྟར་འབྱུང་ངོ༌། ། དེ་ལྟ་བུའི་དྲང་ངེས་ཀྱི་སྤྱན་གཉིས་ཀྱང་མི་མཐུན་
ཕྱོགས་ཀྱིས་མི་ཕྱེད་པས་ན་རྡོ་རྗེ་ཞེས་བྱ་ལ། དེར་མ་ཟད། དབུའི་སྐྲ་ཡང་རྡོ་རྗེ་འབར་བ་སྟེ། ཡེ་ཤེས་ཀྱི་བདག་
ཉིད་ཅན་ཡིན་པས་སོ། ། དེ་ནི་དབུ་སྐྱེས་མཚོན་པའི་དབུ་ཞབས་ཕྱག་སོར་མོ་སོགས་སྐུའི་ཆ་ཐམས་ཅད་ཀྱང་ཡེ་
ཤེས་ཀྱི་ངོ་བོའི་བདག་ཉིད་ཡིན་པས་ཐམས་ཅད་ཀྱིས་ཡུལ་མཐོང་བ་དང་ཐོས་པའི་ཁྱད་པར་མེད་དོ། ། དེ་ཡང་།
བདེ་མཆོག་རྩ་རྒྱུད་ལས། ཀུན་ཏུ་ཕྱག་དང་ཞབས་ལྡན་པའི། ༈ ཀུན་ཏུ་སྤྱན་དང་དབུ་དང་ཞལ། ། ཀུན་ཏུ་
སྙན་ལྡན་འཇིག་རྟེན་ན། ། ཐམས་ཅད་གཡོགས་ཏེ་རྣམ་པར་བཞུགས། ། ཞེས་གསུངས་པ་ལྟར་རོ། ། དེ་ལྟ་
ནའང་དེ་དག་ཤེས་པ་ཡིན་ནོ་ཞེས་མི་བྱའོ། ། འབར་བའི་དོན་ནི། དྲང་དོན་དུ་འོད་འབར་བ་ལའང་བྱེད་ཅིང་།
ངེས་དོན་དུ་ཡུལ་བསལ་བར་གཟིགས་པའོ། ། རྡོ་རྗེ་འབེབས་པ་འབེབས་པ་ཆེ་ལའང་གཉིས་ཏེ། དྲང་དོན་དུ་
སྐུའི་ཆ་ཐམས་ཅད་ནས་རྡོ་རྗེའི་མཚོན་ཆའི་ཆར་འབེབས་པ་དང་། རབ་ཏུ་འབེབས་པས་གདུག་པ་ཅན་འདུལ་
བའི་དོན་ཏེ། འབེབས་པ་ནི་གདུག་པ་ཅན་ཆུང་ངུ་འདུལ་བ་དང་། འབེབས་པ་ཆེན་པོ་ནི། གདུག་པ་ཅན་
ཆེན་པོ་འདུལ་བ་ལའང་བཤད། ངེས་དོན་ནི། རྡོ་རྗེ་ལྟ་བུའི་ཡེ་ཤེས་ཀྱིས་དེ་ཁོ་ན་ཉིད་མངོན་སུམ་དུ་གཟིགས་
པས་འབེབས་པ་དང་། ཇི་སྙེད་པའི་ཤེས་བྱ་ཐམས་ཅད་ཐོགས་མེད་དུ་གཟིགས་པ་ནི་འབེབས་པ་ཆེན་པོ་སྟེ།
བཤད་མ་ཐག་པའི་དྲང་ངེས་ཀྱི་སྤྱན་དང་། སྐྲ་སོགས་ལའང་སྦྱར་རུང་བར་སེམས་སོ། ། མིག་བརྒྱ་བ་སྟེ་ཞེས་པ་
ནི་ཆོས་ཐམས་ཅད་མངོན་སུམ་དུ་རྟོགས་པའི་ཡེ་ཤེས་ཀྱི་སྤྱན་བརྒྱས་མཚོན་ནས་མང་དུ་ཡོད་པར་བསྟན་པ་དང་།
66

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
ཁྲོ་བོ་གདོང་བརྒྱ་བ་ལ་མིག་བརྒྱ་སོགས་ཡོད་པའི་དོན་དུ་བཤད་པ་གཉིས་སོ། ། ཡུལ་ལ་ཐོགས་པ་མེད་པས་ན་རྡོ་
རྗེའི་མིག་གོ། འདིར་ལུས་ནི་ཞེས་སོགས་གོང་མ་དང་། ཟློས་སམ་སྙམ་དུ་དོགས་པར་མི་བྱ་སྟེ། ཕྱི་ནས་
གསུངས་པས་མི་འགལ་པར་ཤེས་དགོས་པ་དེ་བཞིན་དུ་གཞན་ལ་ཡང་ཤེས་པར་བྱའོ། ། ལུས་ནི་རྡོ་རྗེའི་པ་སྤུ་
ཅན་ཏེ། ལུས་ཀྱི་བ་སྤུ་རྣམས་ནི་གཉིས་སུ་མེད་པའི་ཡེ་ཤེས་ཀྱི་རང་བཞིན་ཅན་ནོ། ། ཐ་མལ་གྱི་པ་སྤུ་མ་ཡིན་
པར་ཡེ་ཤེས་ཀྱི་ངོ་བོ་རྡོ་རྗེའི་སྤུ་ནི་གཅིག་བུ་སྟེ་ཁོ་ནའི་རང་བཞིན་ལུས་ཅན་དང་། ཕྱག་གི་སེན་མོ་སྐྱེས་པ་ནི་རྡོ་
རྗེའི་རྩེ་མོ་དང་མཚུངས་ཞིང་མི་མཐུན་པའི་ཕྱོགས་འཇོམས་པར་བྱེད་དོ། ། དེ་བཞིན་དུ་རྡོ་རྗེའི་སྙིང་པོ་ཅན་གྱི་
པགས་པ་མཁྲེགས་པ་སྟེ། སྲ་ཞིང་མཁྲེགས་པས་སུས་ཀྱང་མི་འབིགས་པའི་ཕྱིར་རོ། ། ཡེ་ཤེས་ཀྱི་རང་བཞིན་
ཅན་གྱི་རྡོ་རྗེའི་འཕྲེང་བ་མི་མགོའི་རྣམ་པ་ཅན་ཐོགས་པ་སྟེ། དེ་རྣམས་ཀྱི་མཚོན་དོན་ཕུན་སུམ་ཚོགས་པའི་
དཔལ་དང་ལྡན་པའོ། ། མདོར་ན། ཡེ་ཤེས་ཀྱི་རང་བཞིན་ཅན་གྱི་རྡོ་རྗེའི་རྒྱན་སྔར་བཤད་པ་དེ་དག་ཀུན་གྱི་
བརྒྱན་པ་སྟེ། རྒྱུན་ཐམས་ཅད་ཀྱང་ཡེ་ཤེས་ཀྱི་ཆ་ཤས་ཡིན་པས་ན། ཀུན་ཀྱང་རྡོ་རྗེ་འབར་བ་མིག་མི་བཟང་།
སྐྲ་ཡང་ཞེས་པའི་སྐབས་སུ་བཤད་པ་ལྟར་ཉན་པ་དང་ལྟ་བ་སོགས་ཀྱི་ཁྱད་པར་དང་ལྡན་ནོ། ། གསུང་གིས་གད་
བརྒྱངས་ཧ་ཧ་ཞེས་ངེས་པར་སྒྲོགས་པ་སྟེ། དྲག་པོའི་དབང་དུ་བྱས་པའོ། ། འདི་ནི་གོང་དུ་བསྟན་ཀྱང་ཁྲོ་བོ་སོ་
སོ་ལ་སྦྱར་བའམ། ཡང་ན། སྔ་མ་ལྟར་གསུང་གི་ཧ་ཧ་ཞེས་སྒྲོགས་པ་སོགས་ཀྱང་ཡེ་ཤེས་ཀྱི་བདག་ཉིད་ཅན་དུ་
བསྟན་པ་སྟེ། སྔགས་བླ་མེད་ཀྱི་ཐེག་པའི་སྐབས་སུ་སྐུ་གསུང་ཐུགས་ཀྱི་རྡོ་རྗེ་གསུམ་ངོ་བོ་དབྱེར་མི་ཕྱེད་པའི་
བདག་ཉིད་ཅན་ཡིན་པའི་ཕྱིར་རོ། ། ཞི་བའི་དབང་དུ་བྱས་ན། ཡི་གེ་དྲུག་པ་རྡོ་རྗེ་སྒྲ། ། ཞེས་པའི་ཡི་གེ་དྲུག་
པ་ནི། ཨ་ར་པ་ཙ་ན་དྷཱིལ་བྱེད་པ་དང་། ༀ་ཝཱ་གི་ཤྭ་རི་ཚུལ་བྱེད་པ་གཉིས་སྣང་ལ། དེ་ལྟ་བུའི་རྡོ་རྗེའི་ཚིག་
གི་སྒྲ་སྒྲོགས་པ་སྟེ། ཡི་གི་དེ་དག་མཚོན་དོན་རིགས་དྲུག་གིས་བསྡུས་པའི་སྔགས་ཀྱི་ཐེག་པ་སྟོན་པའི་དོན་ནོ། །
དེ་ལྟར་སྒྲོགས་པའི་གསུང་ནི་འཇམ་ཞིང་སྙན་པའི་དབྱངས་ཆེན་པོ་སྟེ། དེའི་སྒྲ་ཆེ་བའམ་མཆོག་ཡིན་ལ། དེ་ནི་
ས་འོག་སོགས་འཇིག་རྟེན་གསུམ་ན་སྒྲ་ཇི་སྙེད་ཡོད་པའི་ནང་ནས་འགྲན་ཟླ་མེད་པས་སྒྲ་གཅིག་པ་ལྟ་བུ་སྟེ་དེ་ཡང་
ནམ་མཁའི་མཐའ་ཀླས་ཏེ། ནམ་མཁའི་ཁམས་ལ་མཐའ་མེད་པ་ལྟར་མཐའ་དང་བྲལ་བའི་ཚུལ་གྱིས་སྒྲ་སྒྲོགས་
པ་བྱེད་པའི་ཕྱིར་ན། སྒྲ་དང་ལྡན་པ་གཞན་རྣམས་ཀྱི་མཆོག་ཅེས་བྱའོ། ། འདིར་ཡི་གེ་དྲུག་པ་ནི་ཧཱུྃ་གི་སྒྲ་དྲུག་
ལ་བྱས་ནས། དེ་སྒྲོགས་པ་བོ་དྲག་པོ་ཉིད་ལ་སྦྱར་བ་དང་། ཡི་གེ་དྲུག་སྔར་ལྟར་བྱས་ནས། འཇམ་དབྱངས་
ཞེས་པ་འཇམ་དབྱངས་ཉིད་ལ་སྦྱར་བའང་ཡོད་དོ་ཞེས་པ་ནི་ལེའུ་བདུན་པའི་བཤད་པའོ། །
གསུམ་པ་སོར་རྟོག་ཡེ་ཤེས་ནི། ཡང་དག་བདག་མེད་དེ་བཞིན་ཉིད། ། ནས། ཡེ་ཤེས་མེ་ལྕེས་འོད་རབ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསལ། ཞེས་སོ། ། ཡང་དག་པའི་གནས་ལུགས་ཀྱི་དོན་སྟོང་བ་ཉིད་དེ་ནི། ཆོས་ཀྱི་བདག་དང་གང་ཟག་གི་
བདག་མེད་པས་རབ་ཏུ་ཕྱེ་བའི་དེ་བཞིན་ཉིད་ཡིན་པས་དེ་ལ་ཡང་དག་པའི་མཐའ་ཞེས་ཀྱང་བྱ་སྟེ། དེ་ནི་ཡི་གེ་
དང་བརྗོད་པའི་སྒྲ་དང་རྟོག་པ་ཙམ་གྱིས་བློ་ཡུལ་དུ་མཚོན་པར་བྱར་མེད་དེ་རྟོག་གེ་ཙམ་གྱི་ཡུལ་མ་ཡིན་པའི་ཕྱིར་
རོ། ། འདིར་སངས་རྒྱས་ཀྱི་ཐུགས་རྒྱུད་ལ་མངའ་བའི་དག་པ་གཉིས་ལྡན་གྱི་ཆོས་སྐུ་སྟོང་བ་ཉིད་དག་དེ་མངོན་
སུམ་དུ་རྟོགས་པའི་ཡེ་ཤེས་ཀྱི་སྐུ་གཉིས་བསྟན་ཏེ། ། དེ་ལྟ་བུའི་སྟོང་བ་ཉིད་སྟོན་པར་བྱེད་པའི་གང་ཟག་མཆོག་
ཡིན་པའི་ཕྱིར་ན་སྨྲ་བའི་ཁྱུ་མཆོག་ཅེས་བྱ་སྟེ། ཟབ་པ་བདག་མེད་པ་ཇི་ལྟ་བ་བཞིན་སྟོན་ཅིང་། རྒྱ་ཆེ་བ་ཇི་སྙེད་
པ་ཐམས་ཅད་དང་ཐབས་ཀྱི་ཕྱོགས་ལེགས་པར་སྟོན་པའི་སྒྲ་སྒྲོགས་པས་སོ། ། དེ་ལྟར་སྟོན་པའི་གསུང་ལ་ཆོས་
ཀྱི་དུང་ཞེས་བྱ་སྟེ། དེ་ཆོས་ཀྱི་སྒྲ་ཆེན་པོ་སྒྲོགས་པ་དང་ལྡན་པའོ། ། དེ་ཡང་རྗོད་བྱེད་ཀྱི་ངོས་ནས་ཆོས་དུང་
བུས་པ་ལྟ་བུའི་སྒྲ་ཆེ་བ་སོགས་དང་བརྗོད་བྱའི་ངོས་ནས་ཟབ་པ་དང་རྒྱ་ཆེ་བ་སྒྲོགས་པའོ། ། གསུང་ལ་ཆོས་ཀྱི་
གཎྜི་སྒྲ་བོ་ཆེ་ཞེས་བྱ་སྟེ། བདུད་དང་མུ་སྟེགས་ཕམ་པར་བྱེད་པའི་གཎྜིའི་སྒྲ་ཆེན་པོ་སྒྲོགས་པ་དང་མཚུངས་
པའོ། ། སྲིད་ཞི་གཉིས་ཀྱི་མཐའ་ལ་མི་གནས་པའི་མྱ་ངན་ལས་འདས་པའི་ཐབས་སྟོན་པར་བྱེད་པ་བོའི་སྒྲ་ཡང་
ཡིན་ལ། སྒྲ་ཕྱོགས་བཅུར་སྒྲོགས་པའི་ཆོས་ཀྱི་རྔ་བོ་ཆེ་དང་མཚུངས་པའང་ཡིན་ནོ། ། སངས་རྒྱས་ཀྱི་ལོངས་སྐུ་
ནི། རྡུལ་ཕྲ་རབ་འདུས་པའི་གཟུགས་མེད་ལ། འོན་ཀྱང་འཇའ་ཚོན་ལྟ་བུའི་གཟུགས་ཕྲ་བའི་བདག་ཉིད་ཅན་
ཡིན་པས་གཟུགས་བཟང་དམ་པ་ཞེས་བྱ་སྟེ། ཤིན་ཏུ་ཕྲ་བའི་རླུང་སེམས་ལས་གྲུབ་པའི་གཟུགས་ལ་མཚན་དཔེ་
གསལ་རྫོགས་ཀྱིས་སྤུས་པའི་ཕྱིར་རོ། ། རྒྱ་འགྲེལ་འགའ་ཞིག་ཏུ། གཟུགས་མེད་པ་ནི་ཆོས་སྐུ་དང་། གཟུགས་
བཟང་པ་ནི་ལོངས་སྐུར་བཤད་པའང་ཡོད་དོ། ། ལོངས་སྐུ་དེས་སྤྲུལ་བ་སྣ་ཚོགས་པ་སྟོན་པས་ན་སྣ་ཚོགས་
གཟུགས་ཅན་ཞེས་བྱ་ལ། ཡེ་ཤེས་ཀྱི་བདག་ཉིད་ཅན་ལས་གྲུབ་པས་ན་ཡིད་ལས་སྐྱེས་པའོ། ། རྡུལ་གཅིག་གི་
སྟེང་དུ་ཡང་སྣ་ཚོགས་པའི་གཟུགས་རྣམས་སྟོན་པས་ན་གཟུགས་རྣམས་ཐམས་ཅད་སྣང་པའི་དཔལ་ཞེས་བྱ་ལ།
ཟླ་བའི་གཟུགས་བརྙན་བཞིན་དུ། གདུལ་བྱའི་བསམ་ངོ་དང་མཐུན་པར་སྤྲུལ་བའི་གཟུགས་བརྙན་མ་ལུས་
འཆར་བའོ། ། བདུད་དང་བགེགས་སོགས་ཀྱིས་ཚུགས་པ་མེད་ཅིང་། ལྷ་དང་མི་སོགས་ཀུན་གྱི་ནང་ནས་
བསོད་ནམས་དང་ཡོན་ཏན་གྱིས་ཆེ་བར་གྲགས་པའོ། ། ས་འོག་སོགས་གསུམ་མམ། འདོད་ཁམས་སོགས་
ཀ་ཁམས་གསུམ་ལ་དབང་ཕྱུག་ཏུ་བྱེད་པའི་ཆེན་པོ་སྟེ། ཁམས་གསུམ་གྱི་བདག་པོ་ཚངས་པ་དང་དབང་ཕྱུག་
སོགས་ལས་ཀྱང་མཆོག་ཡིན་པའི་ཕྱིར་རོ། ། འཕགས་པའི་ལམ་ཤིན་ཏུ་མཐོ་བ་གཉིས་སུ་མེད་པའི་ཡེ་ཤེས་མཐར་
ཐུག་ལ་གནས་པ་སྟེ། དེ་ལྟ་བུའི་ཡེ་ཤེས་ཀྱི་དར་པ་ཆེན་པོ་ནི་དར་བའམ་རྒྱས་ཤིང་འཕེལ་བའི་མཐར་ཕྱིན་པ་ཡིན་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
པས་སོ། ། དེ་ཆོས་རྣམས་ཀྱི་ནང་ནས་མཆོག་གམ་རྩེ་མོ་ལྟ་བུ་ཡིན་པས་ན། དེའི་ཏོག་ཅེས་བྱའོ། ། ཁ་གཅིག་
དར་བ་ཆེན་པོ་ནི། ལོངས་སྐུ་དང་། འགའ་ཞིག་ཡེ་ཤེས་ཀྱིས་མཁྱེན་ཚུལ་རྒྱ་ཆེ་བ་ལ་བཤད་དོ། ། མཛད་པ་ནི།
འཇིག་རྟེན་གསུམ་ན་གཞོན་ནུ་བཅུ་དྲུག་ལོན་པ་ལྟ་བུའི་ལུས་གཅིག་པ་ལྟ་བུར་སྟོན་པ་དང་། ཡང་ཉན་ཐོས་ཀྱི་
གཟུགས་སུ་གནས་བརྟན་དང་རང་རྒྱལ་རྒན་པོ་ལྟ་བུར་སྟོན་པ་དང་། ཚངས་པ་ལ་སོགས་པ་སྐྱེ་དགུའི་བདག་པོ་
དང་། སུམ་ཅུ་རྩ་གཉིས་ཀྱི་མཚན་འཆང་བའི་བྱང་སེམས་སམ་སངས་རྒྱས་ལྟ་བུ་དང་། གཞན་གྱི་ཡིད་དུ་འོང་
བ་སྡུག་གུའི་གཟུགས་དང་ལྡན་པ། འཇིག་རྟེན་གསུམ་ན་མཛེས་པ་དང༌། འཇིག་རྟེན་ལ་རང་ཉིད་ཀྱིས་ཤེས་པ་
ལེགས་པའི་ཕྱོགས་སྟོན་པའི་སློབ་དཔོན་དུ་གྱུར་ཏེ། ལམ་སྟོན་པ་ན། འཇིག་རྟེན་གྱི་སློབ་དཔོན་དུ་གྱུར་བ་དང་།
ཕས་ཀྱི་རྒོལ་བ་གཞན་གྱིས་འཇིགས་པ་མེད་པ་དང་། འཇིག་རྟེན་སེམས་ཅན་གྱི་མགོན་དུ་གྱུར་བ་དང་། དེ་
རྣམས་ངན་སོང་ལས་སྐྱོབ་པ་བོར་གྱུར་བ་དང་། འཇིག་རྟེན་ཐམས་ཅད་ཀྱིས་ཡིད་གཅུགས་པ་སྟེ་ཡིད་མཛའ་
བའི་གྲོགས་ལྟ་བུ་དང་། དེ་དག་སྡུག་བསྔལ་ལས་སྒྲོལ་བའི་སྐྱབས་དང་། དེའི་ཤེས་རྒྱུད་མི་མཐུན་ཕྱོགས་ལས་
སྐྱོབ་པ་བོ་དང་། ཚུལ་དེ་ལྟར་བྱེད་པ་ལ་གོང་ན་གཞན་མེད་པས་བླ་ན་མེད་པ་ཞེས་བྱའོ། ། འདིར་རྒྱ་འགྲེལ་
འགའ་ཞིག་ཏུ་སྐུའི་རྣམ་པར་བསྟན་པ་འམ་བཤད་པར་རྗེ་བཙུན་ཉིད་ལ་དེ་དག་གི་སྒྲ་བཤད་ཀྱི་དབང་དུ་བྱས་
ནས་བཤད། ལ་ལར་དབང་བཞིའི་སྐབས་སུ་དང༌། དེའི་སློབ་དཔོན་གཉིས་སྦྲེལ་ནས་སྟོན་པའི་དོན་དུ་བཤད་
དེ། ཕྱི་མ་ནི་སྦས་དོན་དུ་བྱས་ཀྱང་མི་འགལ་ལ། སློབ་དཔོན་ནི་འཇིག་རྟེན་ཤེས་ལེགས་ཞེས་སོགས་རྐང་པ་བཞི་
འཆད་པར་འདོད་དོ། ། ཆོས་ཀྱི་སྐུ་ནམ་མཁའ་ལྟ་བུའི་མཐའ་ལ་ལོངས་སྤྱོད་པར་བྱེད་ཅིང་། ཤེས་བྱ་ཐམས་
ཅད་མངོན་སུམ་དུ་མཁྱེན་པའི་ཡེ་ཤེས་ཀྱི་འབྱུང་གནས་ཡིན་པའི་ཕྱིར་ན་རྒྱ་མཚོའོ། ། ཡང་ན་རྒྱ་མཚོ་ནི་མང་
ཚིག་སྟེ། ཡེ་ཤེས་མང་དུ་མངའ་བའི་དོན་ནོ། ། བྱ་སྒོ་ངའི་ནང་ནས་འདོན་པ་ལྟར། གདུལ་བྱ་མ་རིག་པའི་སྒོ་
ངའི་སྦུབས་ན་འདུག་པའི་སྒོ་འབྱེད་པར་མཛད་ཅིང་། དེ་ལ་ཕྱིར་བཏོན་ནས་ཐར་བ་ལ་འགོད་པར་བྱེད་དོ། །
སྲིད་པ་སྟེ་འཁོར་བའི་དྲ་བ་ལས་དང་ཉོན་མོངས་པ་ཐམས་ཅད་འཇོམས་པར་བྱེད་པ་བོ་ཞེས་བྱ་སྟེ། རྩ་བ་དང་ཉེ་
བའི་ཉོན་མོངས་པ་མ་ལུས་པ་ཞི་བར་བྱེད་པས་སོ། ། ལས་དང་ཉོན་མོངས་པའི་དབང་གིས་ཉིང་འཚམས་སྦྱོར་
བ་འཁོར་བའི་རྒྱ་མཚོའི་ཕ་རོལ་ཏུ་སོན་པ་སྟེ་ཕྱིན་ནས་ཐར་བ་བླ་ན་མེད་པའི་སྐམ་པར་གནས་པའོ། ། འདི་དག་
གིས་སྦས་དོན་དུ་བློ་མས་དབང་གསུམ་པ་དང་བཞི་པ་བསྐུར་ནས་འཁོར་བ་ལས་གྲོལ་བར་བྱེད་པའི་ཚུལ་ཞིག་
བསྟན་པར་བཤད་དེ། ཡེ་ཤེས་དབང་བསྐུར་ཞེས་པ་ཡང་དབང་དེ་གཉིས་ལ་བྱེད་དོ། ། འོན་ཀྱང་འདི་ལྟར་བྱ་
སྟེ། མེ་ལོང་ལྟ་བུའི་ཡེ་ཤེས་སོགས་ཡེ་ཤེས་ལྔ་དང་ལྡན་པ་ཉིད་མཚོན་པའི་ཕྱིར་སངས་རྒྱས་རིགས་ལྔ་རང་གི་སྤྱི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བོར་དབང་བསྐུར་བའི་ཅོད་པན་ཅན་དུ་ཐོགས་པ་སྟེ། རྫོགས་པའི་སངས་རྒྱས་རྒྱན་དུ་ཐོགས་ཞེས་སོ། ། སྡུག་
བསྔལ་གྱི་སྡུག་བསྔལ། འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་ཏེ་སྡུག་བསྔལ་གསུམ་གྱི་སྡུག་
བསྔལ་མ་ལུས་པ་ཞི་བར་བྱེད་པ་དང་ཆགས་སོགས་དུག་གསུམ་སེལ་བར་བྱེད་ཅིང་། མཐའ་ཡས་པའི་འགྲོ་བ་
རྣམས་ནི་ཆོས་སྐུ་ལོངས་སྐུ་སྤྲུལ་སྐུ་སྟེ་གྲོལ་བ་གསུམ་ཐོབ་པར་མཛད་དོ། ། གྲོལ་གསུམ་ནི་ཉན་ཐོས། རང་རྒྱལ།
བྱང་སེམས་ཀྱི་གྲོལ་བ་ལ་བཤད་པ་དང་། གྲོལ་གསུམ་ཐོབ་པ་གདུལ་བྱས་ཐོབ་འགྱུར་ལ་མི་བྱེད་པར་སངས་རྒྱས་
ཀྱིས་ཐོབ་ཟིན་པ་ལ་བཤད་པའང་སྣང་ངོ༌། ། ཉོན་མོངས་པ་དང་ཤེས་བྱའི་སྒྲིབ་པ་ཀུན་ལས་ངེས་པར་གྲོལ་ནས་
ནམ་མཁའ་ལྟར་ཁྱབ་པའི་ཆོས་ཀྱི་དབྱིངས་མཉམ་པ་ཉིད་ལ་གནས་པའི་ཕྱིར་ན། ཉོན་མོངས་པ་དང་དྲི་མ་ཀུན་
ལས་འདས་པའི་བདག་ཉིད་ཅན་ཞེས་བྱའོ། ། ཇི་ལྟ་བ་གཟིགས་པའི་མཉམ་བཞག་གི་གཟིགས་ངོར་འདས་མ་
འོངས་ད་ལྟའི་དུས་གསུམ་དུས་ཀྱི་རང་བཞིན་དུ་གྲུབ་པ་མེད་པར་རྟོགས་པ་བོ་དང་། སྤངས་པ་དང་རྟོགས་པའི་
ཁྱད་པར་དེ་དག་གིས་སེམས་ཅན་ཀུན་གྱི་གཙོ་བོ་ཆེན་པོར་གྱུར་བ་དང་། ཡོན་ཏན་གྱི་ཐོད་ཅན་ཉན་རང་བྱང་
སེམས་རྣམས་ཀྱིའང་ཐོད་དུ་གྱུར་བ་སྟེ། མགོ་བོའི་ཐོད་བཞིན་དུ་བཀུར་བའི་གནས་མཆོག་ཏུ་གྱུར་བའོ། །
ཉོན་མོངས་པ་བག་ཆགས་དང་བཅས་པ་ཀུན་ལས་རྣམ་པར་གྲོལ་བའི་ཆོས་སྐུ་ཐོབ་ཅིང་། ནམ་མཁའི་ལམ་དང་
མཚུངས་པའི་ཡེ་ཤེས་ཀྱི་སྐུ་ལ་རབ་ཏུ་གནས་པ་སྟེ་སྤངས་རྟོགས་ཕུན་སུམ་ཚོགས་པ་གཉིས་རྫོགས་པའོ། ། འདིར་
ཉོན་མོངས་ཀུན་ལས་རྣམ་གྲོལ་བ། ཞེས་པ་ནི་རྒྱ་འགྲེལ་འགའ་ཞིག་ཏུ། ལུས་ཅན་ཀུན་ལས་རྣམ་གྲོལ་བ།
ཞེས་བཏོན་ནས་བཤད་ཅིང་། སེམས་ཅན་ཀུན་གྱི་གཙོ་བོ་ཆེ་ཞེས་པའང་། གཙོ་བོ་ནི་གླུ་ཞེས་བྱས་ནས་བཤད་
པའང་སྣང་ངོ་། ། ཆོས་སྐུ་དེ་ལྟ་བུ་བརྙེས་ནས་འཕྲིན་ལས་ནི། ཡིད་བཞིན་གྱི་ནོར་བུ་རིན་པོ་ཆེ་ཆེན་པོ་ལ་གང་
གིས་གསོལ་བ་བཏབ་ན། ནོར་བུ་དེ་ལས་དངོས་གྲུབ་འབད་མེད་ལྷུན་གྲུབ་ཏུ་འབྱུང་བ་ལྟར། མཛད་པ་འཕྲིན་
ལས་ཀྱང་གདུལ་བྱ་ལ་འབད་མེད་ལྷུན་གྲུབ་ཏུ་བྱེད་པ་འཆང་ངོ༌། ། རྒྱུ་མཚན་དེ་ཉིད་ཀྱིས་ནི། རིགས་ཀྱི་ཁྱབ་
བདག་དེ་ནི་རིན་ཆེན་ཀུན་གྱི་ནང་ནས་མཆོག་ཡིན་ནོ། ། དེར་མ་ཟད། དཔག་བསམ་གྱི་ཤིང་ཆེན་པོ་རྒྱས་པ་སྟེ་
ཞེས་ཀྱང་བྱ་ལ། འདོད་རྒུ་འབྱུང་བའི་བུམ་པ་བཟང་པོ་ཆེ་བའི་མཆོག་དང་། མཚུངས་པ་ཞེས་ཀྱང་བྱ་སྟེ།
འཕྲིན་ལས་འབད་མེད་ལྷུན་གྲུབ་ཏུ་བྱེད་པར་ཆོས་མཐུན་པའི་ཕྱིར་རོ། ། འཕྲིན་ལས་བྱེད་པོ་གང་ཡིན་པ་དེ་
རང་དོན་དུ་མ་ཡིན་པར་སེམས་ཅན་ཀུན་གྱི་དོན་བྱེད་པ་ཡིན་ལ། སེམས་ཅན་རྣམས་ལ་ཕན་པར་འདོད་པའི་
བྱམས་པ་དང་ལྡན་པའི་ཕྱིར་ན། སེམས་ཅན་གྱི་གཉེན་གཤིན་པའི་མ་ལྟ་བུའོ། ། བཟང་བ་སྟེ་གདུལ་བྱ་སྐལ་བ་
ལྡན་པ་དང་ལེགས་པའི་ཕྱོགས། ངན་པ་དེ་ལས་བཟློག་པའི་ཚུལ་རྣམས་ཤེས་ཤིང་། འདུལ་བའི་དུས་ཀྱང་ཤེས་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
པའོ། ། ཁྱབ་བདག་དེས་རང་ཉིད་སེམས་ཅན་གྱི་དོན་བྱེད་པར་དམ་བཅས་པ་ཤེས་ནས་དམ་བཅས་པ་དེ་ལས་
མི་འདའ་བས་ན། དམ་ཚིག་དང་ལྡན་པ་ཞེས་བྱའོ། ། གདུལ་བྱའི་ཚེ་སྔོན་དང་ཕྱི་མའི་དུས་ཀྱི་ཁྱད་པར་རྣམས་
ཤེས་ཤིང་། སེམས་ཅན་དེ་དག་གི་ཁམས་དང་དབང་བོ་རྣོ་རྟུལ་གྱི་རིམ་པ་རྣམས་ཀྱང་ཤེས་པའི་སྒོ་ནས་སེམས་
ཅན་གྱི་དོན་ཚུལ་བཞིན་བྱེད་པའོ། ། ཉན་ཐོས་དང་རང་སངས་རྒྱས་དང་སངས་རྒྱས་གསུམ་གྱི་རྣམ་གྲོལ་གསུམ་
གྱི་ཁྱད་པར་ལ་མཁས་པ་བོ་ཞེས་བྱ་ལ། རང་ཉིད་སྤངས་རྟོགས་ཡོངས་སུ་རྫོགས་པའི་ཡོན་ཏན་དང་ལྡན་ཞིང་།
གཞན་རྒྱུད་ཀྱི་ཡོན་ཏན་རྣམས་ཀྱང་ཇི་ལྟ་བ་བཞིན་དུ་ཤེས་སོ། ། དགེ་མི་དགེའི་བླང་དོར་གྱི་ཆོས་ཤེས་ནས་མི་
དགེ་བ་དོར་ཏེ་བཀྲ་ཤིས་པའི་དགེ་བ་བསྒྲུབས་པ་ལས་བཀྲ་ཤིས་པ་བདེ་འགྲོ་ལྷ་མིའི་རྟེན་ཐོབ་པར་འབྱུང་བ་ཤེས་
ཤིང་། དེ་ལྟ་བུའི་རྟེན་བཀྲ་ཤིས་པ་ཐོབ་པའི་ཚེ་ལེགས་ཚོགས་ཀུན་གྱི་བཀྲ་ཤིས་པ་དེ་ཡང་འབྱུང་བ་དང་དེ་དག་
གི་ཚེ་གྲགས་པའི་བཀྲ་ཤིས་སྙན་གྲགས་དགེ་བ་བཟང་པོ་འཐོབ་པར་འགྱུར་བའང་ཤེས་སོ། ། སྡུག་བསྔལ་གྱིས་
མནར་ནས་དབུགས་མ་ཕྱིན་པའི་སེམས་ཅན་རྣམས་དེ་ལས་སྐྱོབ་པའི་ཚུལ་གྱིས་དབུགས་འབྱིན་པ་ཆེན་པོ་བྱེད་ལ།
དེ་ནས་བདེ་བའི་དགའ་སྟོན་ཆེ་ལ་སྦྱོར་རོ། ། དེ་ནས་ཀྱང་ཆོས་ཀྱི་དགའ་བ་ཆེན་པོའི་རོལ་མོ་ཟག་མེད་ཀྱི་བདེ་བ་
ཆེན་པོ་སྟེ་བླ་ན་མེད་པའི་གོ་འཕང་ལ་འགོད་པར་བྱེད་དོ། ། མཆོད་པར་བྱ་བ་སོགས་འོས་པས་ན་བཀུར་སྟེ་བྱར་
འོས་པ་དང༌། ཚུལ་དེས་བསྟེན་པར་བྱ་བས་རིམ་འགྲོ་ཕུན་སུམ་ཚོགས་པར་བྱ་འོས་པའོ། ། འགྲོ་བའི་དོན་ལ་
ཟག་མེད་ཀྱི་བདེ་བ་ཐོབ་པས་ན་མཆོག་ཏུ་དགའ་བ་དང་ལྡན་ལ། ཕྱོགས་སུ་ཁྱབ་པའི་གྲགས་པ་དག་གི་དཔལ་
ཕུན་སུམ་ཚོགས་ པ་ ཐོབ་ པའོ། ། རང་ཡོན་ཏན་གྱི་མཆོག་ སྤངས་རྟོགས་ཕུན་སུམ་ཚོགས་པ་དང་ལྡན་ལ།
གཞན་དག་ལ་ཡོན་ཏན་གྱི་མཆོག་དེ་སྦྱིན་པར་བྱེད་པའོ། ། དེ་ལྟར་མཆོག་སྦྱིན་པ་ཀུན་གྱི་ནང་ནས་གཙོ་བོ་སྟེ།
ཁྱད་པར་དུ་འཕགས་པའོ། ། སྐྱབས་གཞན་ལས་མཆོག་ཏུ་གྱུར་པས་ན་སྐྱབས་ཀྱི་དམ་པ་ཞེས་བྱ་ལ། རྒྱུ་མཚན་
དེ་ཉིད་ཀྱི་ཕྱིར། ཀུན་གྱི་སྐྱབས་སུ་འོས་སོ། ། བདུད་སོགས་དང་ལས་ཉོན་སྡུག་བསྔལ་སོགས་ཀྱི་འཇིགས་པ་
ཆེན་པོ་ཐམས་ཅད་འཇོམས་པར་བྱེད་པའི་ཕྱིར་ན། དེའི་དགྲ་ཞེས་བྱ་སྟེ་རབ་ཉན་རང་བྱང་སེམས་རྣམས་
ཀྱིའང་མཆོག་གོ། འགའ་ཞིག་ཏུ་རབ་དང་མཆོག་གི་དོན་དུ་བཤད། འཁོར་བ་དང་ངན་སོང་གི་འཇིགས་པ་མ་
ལུས་པ་སེལ་བ་བོ་ཞེས་བྱ་ལ། ཁ་ཅིག་སྟག་དང་སེངྒེ་སོགས་ཀྱི་འཇིགས་པ་ལས་སྐྱོབ་པར་བྱེད་པའི་ཕྱིར་ན། དེ་
ལྟར་བརྗོད་ཅེས་འདོད་དོ། ། བཤད་ཅིང་འཆད་འགྱུར་འདི་དག་གི་སྐབས་སུ་རྗེ་བཙུན་གང་ལ་གང་འདུལ་དེ་
དང་དེ་དག་གི་གཟུགས་སྤྲུལ་ནས་དེ་དང་དེའི་དོན་བྱེད་པར་འཆད་པ་དང་། ལྷ་བསྒོམ་པའི་དུས་སུ་ཆས་འཇུག་
བྱེད་ཚུལ་དང་། སྤྱི་བོའི་རྩ་འདབ་ཀྱི་གནས་སྟོན་པ་སོགས་འཆད་ཚུལ་མང་དུ་སྣང་ཡང་། འདི་ལྟར་བྱ་སྟེ། སྤྱི་
71

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བོའི་གནས་སུ་དབུ་སྐྲ་གྱེན་དུ་བཅིངས་པའི་གཙུག་ཕུད་དབུས་མ་དང་། དེའི་གཡས་གཡོན་སོགས་ལ་བཅིངས་
པའི་ཕུད་པུ་དང་། མཐོན་མཐིང་ལྟ་བུའི་ལྗང་ལོ་ཅན་གྱི་རལ་བ་མུཉྫའི་གྲོལ་བ་ཐོར་ཅོག་གྲོལ་བའི་དོན་དུ་བཤད་
པ་དང༌། རྐང་མགོར་སླེབ་པའི་རལ་བའི་ལྷག་མ་སྐ་རགས་སུ་བྱས་པ་དང༌། རལ་བའི་ཐོར་ཅོག་སྤྱི་བོར་
བཅིངས་པ་ལའང་བཤད་པ་སོགས་ལས། ཐོར་ཅོག་གྲོལ་བ་སོ་སོར་ཡོད་པའི་དོན་དུ་བྱས་ན་ལེགས་སྙམ་མོ། །
དེ་ལྟ་བུའི་རལ་བའི་ཐོར་ཅོག་ལྔ་སྤྱི་བོར་ཅོད་པཎ་དུ་ཐོགས་ཤིང་། གདོང་ལྔ་སྟེ་ཡེ་ཤེས་ལྔ་མཚོན་པའི་གཙུག་ཕུད་
ལྔ་དང་ལྡན་པ་དང་། གཙུག་ཕུད་དམ་ཟུར་ཕུད་ལྔ་བ་ཅན་དང་མེ་ཏོག་གི་རྒྱན་ཐོད་དུ་བཅིངས་པའོ། ། ཁ་ཅིག་
གདོང་ལྔ་བ་ཞེས་ཚངས་པའི་རྣམ་པར་སྤྲུལ་ནས་སེམས་ཅན་གྱི་དོན་བྱེད་པར་འཆད་ལ། ལ་ལ་གཙུག་ཕུད་ཅེས་
སོགས་ཀྱིས་བྱིས་པ་ལྟ་བུའི་གཟུགས་ཀྱིས་སེམས་ཅན་གྱི་དོན་བྱེད་པ་ལའང་བཤད་དོ། ། མགོ་ཟླུམ་ཞེས་པ་ནི་
མགོ་རེག་ཅེས་པ་ཡིན་ལ། དེ་ཡང་མགོའི་སྐྲ་བྲེགས་པའི་དགེ་སྦྱོང་གི་སྤྱོད་པ་ལ་གནས་པའི་དོན་གྱིས་བརྟུལ་
ཞུགས་ལ་གནས་པ་ཞེས་བྱའོ། ། སྦས་དོན་ལ་གསང་སྔགས་ཀྱི་སྤྱོད་པ་ལ་གནས་པ་སྟེ། ཧེ་རུ་ཀའི་བརྟུལ་ཞུགས་
ལ་གནས་པར་ཡང་བཤད། དེ་ལྟ་བུའི་བརྟུལ་ཞུགས་དེ་ནི། བརྟུལ་ཞུགས་གཞན་རྣམས་ཀྱི་མཆོག་ཡིན་པས་ན་
ཆེན་པོ་སྟེ་ཞེས་བྱ་ལ། དགེ་སྦྱོང་གི་ཚུལ་གྱིས་མི་ཚངས་པར་སྤྱོད་པ་སྤངས་པའི་ཚངས་པར་སྤྱོད་པ་གནས་པས།
ཚངས་སྤྱོད་ཀྱི་བརྟུལ་ཞུགས་དེ་ནི་བརྟུལ་ཞུགས་གཞན་རྣམས་ཀྱི་མཆོག་གོ། བཟོད་པ་ལ་སོགས་པའི་དཀའ་ཐུབ་
མཐའ་དག་མཐར་ཕྱིན་པའི་དཀའ་ཐུབ་ཆེན་པོ་འཇིག་རྟེན་ལས་འདས་པའི་དཀའ་ཐུབ་ལ་གནས་པའོ། །
་ འདིར་སྟོན་པ་ཤཱཀྱ་ཐུབ་ཀྱིས་དཀའ་ཐུབ་ལོ་དྲུག་ཏུ་མཛད་པ་ལྟར། རྗེ་བཙུན་གྱིས་ཀྱང་དཀའ་ཐུབ་མཛད་ནས་
སེམས་ཅན་གྱི་དོན་བྱེད་པ་ལ་བཤད་པའང་སྣང་། ཕྱིའི་སྤྱོད་པ་གཙང་བ་དང་ནང་གི་རྒྱུད་ཉོན་མོངས་པ་དཔག་པ་
ན། གཙང་གནས་དམ་པ་ཞེས་བྱ་ལ། དེའི་སྒོ་ནས་གོའུ་ཏཾ་སྟེ་རིགས་མཆོག་ཞེས་པ་ནི། ཤཱཀྱ་ཐུབ་པ་དང་
མཚུངས་པའོ། ། ཕྱི་ནང་གི་གཙང་སྦྲ་ལ་གནས་པས་ན་བྲམ་ཟེ་སྟེ། ཉོན་མོངས་པ་སྤངས་པས་ཚངས་པ་དང་།
ཤེས་བྱའི་སྒྲིབ་པ་སྤངས་པས་ཚངས་པ་ཆེན་པོ་སྟེ། དེ་གཉིས་ཀྱི་ཚུལ་མངོན་སུམ་དུ་ཤེས་ནས་དེ་ལྟ་བུའི་མྱ་ངན་
ལས་འདས་པ་ཚངས་པ་མཐར་ཐུག་པ་དེ་ཉིད་ཐོབ་པའོ། ། སྐབས་འདི་དག་ལ་བཤད་པ་མི་འདྲ་བ་མང་སྟེ། ཁ་
ཅིག་ཚངས་པ་ནི། ལྷའི་རྒྱལ་པོ་ཚངས་པར་སྤྲུལ་ནས་སེམས་ཅན་གྱི་དོན་བྱེད་པ་དང་། ལ་ལ་ཆོས་ཀྱི་དབྱིངས་
མཁྱེན་པས་ཚངས་པ་དང་། གཉིས་སུ་མེད་པའི་ཡེ་ཤེས་མཁྱེན་པས་ཚངས་པ་ཆེན་པོ་ཞེས་དང་། ཁ་ཅིག་སྔར་
ལྟར་འཆད་པ་སོགས་མང་དུ་སྣང་ངོ༌། ། དེ་དག་ཀྱང་འདིའི་དོན་ཡིན་པར་མི་འགལ་ཏེ། གཞན་དུ་ན་པཎ་ཆེན་
དེ་དག་གིས་ཀྱང་རང་དགར་བཤད་པར་ཐལ་བའི་ཉེས་པ་ཡོད་དོ། ། འཁོར་བའི་འཆིང་བ་ལས་གྲོལ་བ་དང་།

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
ཤེས་བྱའི་སྒྲིབ་པ་ལས་ཐར་བའི་རྣམ་གྲོལ་གྱི་ལུས་ཏེ་སྐུ་ཐོབ་པའོ། ། དེ་ལྟ་བུའི་རྣམ་གྲོལ་དེ་ནི། སྲིད་མཐའ་ལ་
མི་གནས་པས་ན་ཞི་བ་དང་ཞི་མཐའ་ལ་མི་གནས་པས་ན་ཞི་བ་ཉིད་ཅེས་བྱའོ། ། ཡང་ན། ཞི་བ་དང་པོ་ནི་
བདེན་གྲུབ་ཀྱི་སྤྲོས་པ་ཞི་བ་དང༌། གཉིས་པ་མཚན་འཛིན་གྱི་སྤྲོས་པ་ཞི་བ་འམ། ཡང་། དང་པོ་ནི། ལས་
ཉོན་ཞི་བ་དང་། ཕྱི་མ་ནི་མ་རིག་པའི་བག་ཆགས་ཞི་བ་ལ་བཤད་པ་ལྟར་རོ། ། ཉོན་མོངས་པ་སྤངས་པའི་ཉན་
ཐོས་ཀྱི་མྱ་ངན་ལས་འདས་པ་ཞི་བ་དང་། རང་སངས་རྒྱས་ཀྱི་མྱ་ངན་ལས་འདས་པ་དང༌། ལེགས་པར་མྱ་ངན་
འདས་པ་སངས་རྒྱས་ཀྱི་ཆོས་སྐུ་དང་ཉེ་བ་བྱང་སེམས་ཀྱི་མྱང་འདས་ཡིན་ལ། དེ་དག་ནི་ཉོན་མོངས་པ་སྤངས་པ་
ཙམ་ཡིན་གྱི། འགྲོ་བ་ཐམས་ཅད་ཀྱི་གནས་སྐབས་དང་མཐར་ཐུག་གི་བདེ་བ་མཐའ་དག་སྒྲུབ་པ་དང་། སྡུག་
བསྔལ་མཐའ་དག་སེལ་བ་མཐར་ཕྱིན་པར་གྱུར་བ་ནི་སངས་རྒྱས་ཉིད་ཡིན་ནོ། ། བཤད་མ་ཐག་པའི་ཆགས་བྲལ་
ཉན་རང་གི་མྱང་འདས་ལ་གནས་པའི་དམན་པའི་ལུས་ལས་འདས་པ་བོ་སངས་རྒྱས་ཀྱི་ཆོས་ཀྱི་སྐུ་ནི། གནོད་
པས་མི་ཐུབ་པས་ཐུབ་པ་མེད་པ་དང་། གནས་ཚུལ་ཇི་བཞིན་མཚོན་པའི་དཔེ་མེད་པ་དང་། གཏིང་ཟབ་པས་
ན་མི་མངོན་པ་དང་། དབང་བོའི་ཤེས་པའི་ཡུལ་མིན་པས་ན་མི་སྣང་བ་དང་། རང་བཞིན་གྱིས་འོད་གསལ་བ་
ཡིན་གྱི། རྐྱེན་གཞན་གྱི་གསལ་བྱེད་ལ་བལྟོས་པ་མིན་པའོ། ། གཞན་ཡང་། ཆོས་སྐུ་སྟོང་བ་ཉིད་དེ་ཆ་མེད་
ཅེས་པ་ལྟར་ན། གཟུགས་ཅན་ལྟར་ཕྱོགས་ཀྱི་དབྱེ་བ་མེད་པ་དང༌། མི་འགྱུར་ཞེས་པ་ལྟར་ན། ངོ་བོ་མི་འགྱུར་
བས་གནས་པའོ། ། ནམ་མཁའ་ལྟར་ཀུན་དུ་ཁྱབ་པའི་ཚུལ་གྱིས་འགྲོ་ཞིང་ཁྱབ་པ་བོ་དང༌། རྟོགས་པར་དཀའ་
བའི་ཕྱིར་མོ་དང་། མ་རིག་པ་སོགས་ཀྱི་ས་བོན་གྱི་ཟག་པ་མེད་པ་དང་། རང་གི་ངོ་བོ་ལ་དྲི་མ་མ་ཞུགས་པས་
ན། རྡུལ་མེད་པས་རང་བཞིན་རྣམ་དག་དང་། གློ་བུར་གྱི་དྲི་མའི་རྡུལ་དང་བྲལ་ཞིང་དྲི་མ་མེད་པས་གློ་བུར་
རྣམ་དག་དང་ལྡན་ལ། གློ་བུར་གྱི་དྲི་མ་ཉོན་མོངས་པའི་ཉེས་པ་སྤངས་པ་དང་། ཤེས་བྱའི་སྒྲིབ་པའི་སྐྱོན་མེད་
པའོ། ། སྒྲིབ་གཉིས་ཀྱི་རྨོངས་པའི་གཉིད་ལས་ཤིན་ཏུ་སད་པའི་ཡེ་ཤེས་ཀྱིས་ཤེས་བྱ་ཐམས་ཅད་མངོན་སུམ་
གཟིགས་པས་ན། སད་པའི་བདག་ཉིད་ཅན་ནོ། ། ཡེ་ཤེས་དེས་ཇི་ལྟ་བ་ཀུན་ཤེས་ཤིང་ཇི་སྙེད་པ་ཀུན་རིག་པ་
དང་། དམ་པ་བོ་སྟེ་མཆོག་ཅེས་བྱའོ། ། ཡེ་ཤེས་དེ་ནི་ཕྱི་རོལ་གྱི་ཆོས་སུ་མ་ཟད། ནང་རྣམ་པར་ཤེས་པའི་ཆོས་
ཉིད་ལ་བདེན་པར་འཛིན་པ་ལ་འདས་ནས། ཡེ་ཤེས་མཐར་ཐུག་གཉིས་སུ་མེད་པའི་ཡེ་ཤེས་ཀྱི་ཚུལ་འཆད་
པའོ༔ ། ཡེ་ཤེས་དེ་ཉིད་ཀྱི་འཕྲིན་ལས་རྣམ་པར་རྟོག་པ་མེད་པ་སྟེ། འབད་རྩོལ་མེད་པར་ལྷུན་གྱིས་གྲུབ་པར་
འབྱུང་ངོ༌། ། འདས་མ་འོངས་ད་ལྟའི་དུས་གསུམ་གྱི་སངས་རྒྱས་རྣམས་ཀྱང་འཕྲིན་ལས་དེ་ལྟ་བུས་སེམས་ཅན་
གྱི་དོན་བྱེད་པའོ། ། རྒྱ་འགྲེལ་ཁ་ཅིག་ཏུ། རྗེ་བཙུན་གྱིས་དུས་གསུམ་གྱི་སངས་རྒྱས་ཐམས་ཅད་ཀྱི་འཕྲིན་ལས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ：
བྱེད་པར་འཆད་ལ་འགའ་ཞིག་ཏུ། དུས་གསུམ་དུ་རྒྱུན་མི་འཆད་པར་ཡེ་ཤེས་ཆོས་སྐུའི་བདག་རྐྱེན་ལས་སངས་
རྒྱས་ཀྱི་འཕྲིན་ལས་འབྱུང་བར་བཤད། སངས་རྒྱས་ཀྱི་ཆོས་སྐུ་སྟོང་བ་ཉིད་ནི། ནམ་མཁའ་ལྟར་ཁྱབ་པའི་ཕྱིར་
ཐོག་མའི་མཐའ་དང་། ཐ་མའི་མཐའ་མེད་པ་ཞེས་བྱ་སྟེ། སེམས་ཅན་ཐམས་ཅད་ཀྱི་སེམས་རང་བཞིན་གྱིས་
རྣམ་པར་དག་པ་གློ་བུར་གྱི་དྲི་མ་དང་བྲལ་བའི་ཚེ་ཆོས་ཀྱི་སྐུར་གྱུར་བའི་ཕྱིར་རོ། ། དེ་ཡང་སེམས་ཅན་དང་
སངས་རྒྱས་གཉིས་ཀའི་སེམས་རང་བཞིན་གྱིས་རྣམ་པར་དག་པ་རིགས་གཅིག་པ་ལ་དགོངས་སོ། ། ཡང་ཐོག་
སངས་རྒྱས་པའི་ཚེ་གསར་དུ་ཐོབ་པའི་ཆོས་ཀྱི་སྐུ་ནི། དང་པོའི་སངས་རྒྱས་ཡིན་ལ། དེ་ནི་འཇིག་པ་མེད་པའི་
འདུས་མ་བྱས་ཡིན་པའི་ཕྱིར། སྐྱེ་བྱེད་ཀྱི་རྒྱུ་མེད་པའོ། ། ལ་ལར་རེས་མེད་པའི་དོན་དུ་འཆད་དེ། དེ་ཡང་
ཐོག་མའི་སངས་རྒྱས་དེ་ཉིད། རིགས་གཞན་གྱི་འབྱེད་པ་བོ་ཡིན་པས་དེ་ནི་རིགས་ཐམས་ཅད་ལ་ཁྱབ་པའི་རིས་
སུ་མ་ཆོད་པའོ་ཞེས་བཤད། དེའི་ཐུགས་གཉིས་སུ་མེད་པའི་ཡེ་ཤེས་ཀྱི་མིག་རྣམས་ནི་གཅིག་ཏུ་དྲི་མ་མེད་པར་
མཚུངས་པ་ཁོ་ནའོ། ། གཅིག་ཅེས་པའི་དོན་ནི། སྟོང་བ་ཉིད་དང་རོ་གཅིག་ཏུ་ཞུགས་པའི་ཡེ་ཤེས་སམ།
གཉིས་སུ་མེད་པའི་ཡེ་ཤེས་ཞེས་བྱ་བའང་ཡིན་ནོ། ། དེ་ལྟ་བུའི་ཡེ་ཤེས་དང་ངོ་བོ་གཅིག་པའི་སྐུ་གང་ལ་ལྡན་པ་
ནི། ཡེ་ཤེས་ཀྱི་ལུས་ཅན་ཏེ། དེ་ནི་དེ་བཞིན་གཤེགས་པ་ཞེས་བྱའོ། ། འདི་དག་གིས་རྗེ་བཙུན་ཉིད་ཀྱིས་དེ་
མངོན་དུ་བྱས་པར་དོན་གྱིས་བསྟན་ཏོ། ། ཡེ་ཤེས་ཀྱི་སྐུ་ཅན་དེའི་གསུང་ཡང་འདི་ལྟ་བུ་དང་ལྡན་པ་འབྱུང་བ་སྟེ།
སྐད་ཐམས་ཅད་ཀྱི་ཆོས་སྟོན་པས་ཚིག་གི་དབང་ཕྱུག བརྗོད་པ་རྣམས་ལ་ཐོགས་པ་མེད་པས་སྨྲ་བ་ཆེན་པོ། །
སྨྲ་བ་བོ་ཐམས་ཅད་ཀྱི་མཆོག་ཡིན་པས་སྨྲ་བའི་སྐྱེས་མཆོག སྨྲ་བ་ལ་འགྲན་ཟླ་མེད་པས་སྨྲ་བའི་རྒྱལ་པོ་། ། ཆོས་
སྨྲ་བ་ཐམས་ཅད་ཀྱི་ནང་ནས་སྨྲ་བའི་དམ་པར་གྱུར་བས་སྨྲ་བའི་དམ་པ། བླ་ན་མེད་པའི་གོ་འཕང་ཐོབ་བྱེད་ཀྱི་
ཐབས་སྟོན་པས་མཆོག་གི་གནས། སྨྲ་བའི་ཚེ་གཞན་ལ་འཇིགས་པ་མེད་པས་སྨྲ་བའི་སེངྒེ་རྒོལ་བ་གཞན་གྱིས་
གླགས་མི་ནུས་པས་ཚུགས་པ་མེད་པའོ། ། དེ་དག་ལ་མུ་སྟེགས་ཚངས་པ་སོགས་དང་། ཉན་རང་གི་སྨྲ་བ་ལས་
ཁྱད་པར་འཕགས་ཚུལ་སོ་སོར་སྦྱར་ནས་བཤད་པའང་སྣང་སྐུའི་ཆེད་ནི། འགྲོ་བ་གཞན་གྱིས་ཀུན་ཏུ་ལྟ་བ་སྟེ་
ལེགས་པར་བལྟས་ན་མཆོག་ཏུ་དགའ་བ་ཐོབ་པའོ། ། གཅིག་ཏུ་ཐུགས་རྗེས་འགྲོ་བ་ལ་བལྟ་བ་དང་། ལ་ལར་
སྟོང་ཉིད་ལ་ལྟ་བར་དགའ་བའི་དོན་དུའང་འཆད་དོ། ། སྐུ་ལ་གཟི་བརྗིད་ཀྱི་འཕྲེང་བ་འབར་བས་ལྟ་ན་སྡུག་པ་
སྟེ་མཐོང་ན་དགའ་བ་དང༌། སྐུ་ལས་འོད་ལྔའི་ཁ་དོག་བཟང་པོ་འབར་བ་སྟེ་འཕྲོ་ཞིང་། ཐུགས་ཀ་ནི་དཔལ་གྱི་
བེའུས་བརྒྱན་པ་སྟེ་མཚན་གཞན་ཡང་མཚོན་ནོ། ། ལག་ན་འོད་འབར་སྣང་བ་བོ་ནི། ཕྱག་ལས་འོད་ཟེར་
འབར་བ་ལ་འཆད་པ་དང་། དེ་ལས་གཞན་དུ་བཤད་པའང་ཡོད། སེམས་ཅན་གྱི་ཉོན་མོངས་པའི་ནད་སེལ་
74

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
བས་ན་སྨན་པ་ཆེན་པོ། ། སྡུག་བསྔལ་གསུམ་གྱི་ནད་ཐམས་ཅད་ཞི་བར་བྱེད་པས་ན་མཆོག་དེ་ལྟར་བྱེད་པ་ཀུན་
གྱི་ནང་ནས་གཙོ་བོ་སྟེ། སྡུག་བསྔལ་གྱི་ཟུག་ངུ་མ་ལུས་པ་དྲུང་ནས་འབྱིན་པ་ལ་བླ་ན་མེད་པའོ། ། སྨན་རྣམས་
མ་ལུས་པ་འབྱུང་བའི་ལྗོན་པའི་ཤིང་ཆེན་པོ་བཞིན་དུ་ཉོན་མོངས་པའི་ནད་ཀྱི་གདུང་བ་ཐམས་ཅད་ཞི་བར་བྱེད་
པའི་ཕྱིར་ན། དེའི་དགྲ་ཆེ་བའོ། ། ཀུན་གྱི་ཡིད་དུ་འོང་བས་ན་སྡུག་གུ་སྟེ། འཇིག་རྟེན་གསུམ་གྱི་མཆོག་གམ་
དམ་པར་གྱུར་བའོ། །དཔེར་ན། རྒྱུ་སྐར་རྣམས་ཀྱིས་ཟླ་བའི་དཀྱིལ་འཁོར་བསྐོར་ནས་མཛེས་པ་དེ་བཞིན་དུ།
དཔལ་ལྡན་སྟེ་ཕུན་སུམ་ཚོགས་པ་རྒྱུ་སྐར་ལྟ་བུའི་འཁོར་གྱི་དཀྱིལ་འཁོར་གྱིས་བསྐོར་བ་ཅན་ཏེ་ལྡན་པའི་དོན་
ནོ། ། འདིར་ཕྱི་ལ་ཟླ་ཉི་རྒྱུ་སྐར་སོགས་སུ་སྤྲུལ་ནས་དོན་བྱེད་པར་བསྟན་ཅིང་། ནང་དུ་ཡེ་ཤེས་ཀྱིས་སྟོབས་
ཀྱིས་མི་མཐུན་ཕྱོགས་ཟིལ་གྱིས་གནོན་པར་བསྟན་ལ། དུས་ཀྱི་འཁོར་ལོའི་ལུགས་སུ་ཕྱི་ལ་གླིང་ཉི་ཟླ་སོགས་དང་།
ནང་དུ་དེ་དང་ཆོས་མཐུན་པའི་ལམ་བསྒོམ་པ་ལ་བཤད། བརྗོད་མ་ཐག་ལྟ་བུའི་སྐུ་དང་འཁོར་གྱིས་ཕྱོགས་བཅུ་
ནམ་མཁའི་མཐར་ཐུག་པ་སྟེ་མཐའ་ཇི་སྲིད་ཀྱི་བར་དུ། ལུང་དང་རྟོགས་པའི་ཆོས་ཀྱི་རྒྱལ་མཚན་ལེགས་པར་
འཛུགས་པར་མཛད་དོ། ། རྒྱ་འགྲེལ་ཁ་ཅིག་ཏུ་འདི་དག་གི་སྐབས་སུ་དོན་གཞན་འགའ་རེ་བཤད་ཀྱང་མ་བྲིས།
གདུགས་ཀྱི་ཚ་བས་གདུངས་པ་ལས་སྐྱོབ་པ་དེ་བཞིན་དུ། འགྲོ་བ་རྣམས་ཉོན་མོངས་པའི་ཚ་གདུངས་ལས་སྐྱོབ་
པར་བྱེད་བའི་ཕྱིར་འགྲོ་བའི་ཁམས་ན་གདུགས་གཅིག་བུ་ཡངས་པ་རྒྱུ་ཆེ་བ་ལྟ་བུ་སྟེ། དེ་གང་ཞེ་ན། བྱམས་པ་
དང་སྙིང་རྗེའི་དཀྱིལ་འཁོར་ཅན་གྱི་དཔལ་ལྡན་ཏེ་དེ་ཉིད་དོ། ། འཁོར་བ་ལ་མ་ཆགས་པས་པདྨ་དང་མཚུངས་
པའི་ཁྱམས་སྙིང་རྗེའི་ཟློས་གར་གྱི་བདག་ཉིད་ཅན་ནོ། ། གར་ནི། ཐབས་སྣ་ཚོགས་ཀྱིས་འགྲོ་བའི་དོན་བྱ་བ་
ལའང་བཤད་ལ། པདྨ་གར་གྱི་དབང་ཕྱུག་གི་གཟུགས་སུ་འཛིན་པར་ཡང་འཆད་དོ། ། བྱམས་པ་དང་སྙིང་
རྗེས་སེམས་ཅན་ཐམས་ཅད་ཀྱི་དོན་བྱེད་པས་ན་ཁྱབ་བདག་ཆེན་པོ་ཞེས་པ་སྟེ། འདོད་པ་སྒྲུབ་པས་རིན་པོ་ཆེ་
དང་འདྲ་ལ། གདུང་བ་སེལ་བས་གདུགས་དང་མཚུངས་སོ། ། རིན་པོ་ཆེའི་གདུགས་དང་འདྲ་བར་བྱས་ཀྱང་
མི་འགལ་ལ། རྒྱུ་འགྲེལ་ཕལ་ཆེར་ལས་རྗེ་བཙུན་ཉིད་ལ་སྦྱར་ཞིང་། ལ་ལར་ཉམས་ལེན་གྱི་སྐབས་སོགས་ཅི་
རིགས་ལ་སྦྱར་རོ། ། སངས་རྒྱས་ཀུན་གྱི་རྒྱལ་པོ་ཆེ། ། ཞེས་པ་ལྟར་ན་ལོངས་སྐུ་ནི་སངས་རྒྱས་ཐམས་ཅད་ཀྱི་
གཙོ་བོའམ་རྒྱལ་པོ་ལྟ་བུའི་དོན་ཏེ། དེ་ཡང་རིགས་ཀྱི་བདག་པོ་ཡིན་པའོ། ། སངས་རྒྱས་ཀུན་གྱི་གཟི་བརྗིད་
ཆེ། ། ཞེས་འབྱུང་བ་ལྟར་ན་ལོངས་སྐུ་དེ་མཚན་དཔེ་གསལ་རྫོགས་ཀྱིས་སྤྲས་པ་ལ་བཤད་དོ། ། རིགས་ཐམས་
ཅད་ཀྱི་བདག་པོ་ཡིན་པས་ན། སངས་རྒྱས་ཀུན་གྱི་སྐུ་རང་གི་ངོ་བོར་འཆང་པའོ། ། ལོངས་སྐུའི་དབང་དུ་བྱས་
ཚེ་སངས་རྒྱས་ཀུན་གྱི་སྐུ་རང་ཐམས་ཅད་ཀྱི་སྐུའི་ཡོན་ཏན་འཆར་བ་ལ་བཤད། གཉིས་སུ་མེད་པའི་ཡེ་ཤེས་ཀྱི་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྣལ་འབྱོར་རང་གི་བདག་ཉིད་དུ་འཛིན་པས་ན་སང་རྒྱས་ཀུན་གྱི་རྣལ་འབྱོར་ཆེ་ཞེས་སམ། དེ་ལྟ་བུའི་རྣ་འབྱོར་
སྟོན་པར་བྱེད་པའི་ཕྱིར་ཡང་དེ་ལྟར་རོ། ། སངས་རྒྱས་ཐམས་ཅད་ཀྱི་གཉིས་སུ་མེད་པའི་ཡེ་ཤེས་ཉིད་སྟོན་པར་
མཚུངས་པས་ན་སངས་རྒྱས་ཀུན་གྱི་བསྟན་པ་གཅིག་པའོ། ། རྡོ་རྗེ་རིན་ཆེན་དབང་བསྐུར་དཔལ་ཏེ་རྡོ་རྗེའི་
རིགས་དང་། རིན་ཆེན་ཀུན་བདག་དབང་ཕྱུག་སྟེ་རིན་པོ་ཆེའི་རིགས་དང་། འཇིག་རྟེན་དབང་ཕྱུག་ཀུན་གྱི་
བདག་ནི་པདྨའི་རིགས་དང་། རྡོ་རྗེ་འཆང་བ་ཀུན་གྱི་རྗེ་ནི་ལས་ཀྱི་རིགས་དང་། སངས་རྒྱས་ཀུན་གྱི་ཐུགས་ཆེ་
བ་ནི། དེ་བཞིན་གཤེགས་པའི་རིགས་སུ་བཤད་པ་ཡང་སྣང་ལ། ལ་ལར་བུམ་པའི་དབང་བསྐུར་བ་སོགས་ལ་
སྦྱར་བའང་འདུག་མོད། འོན་ཀྱང་འདི་ལྟར་བཤད་པ་བཞིན་བྱ་སྟེ། རྡོ་རྗེ་རིན་ཆེན་ནམ་རིན་པོ་ཆེ་དང་།
མཚུངས་པའི་གཉིས་སུ་མེད་པའི་ཡེ་ཤེས་ཀྱིས་དབང་བསྐུར་བའི་དཔལ་དང་ལྡན་ཞིང་། རིན་ཆེན་ལྟ་བུའི་
རིགས་ཀུན་གྱི་བདག་པོ་སྟེ་དེ་ལ་དབང་བསྐུར་བས་དབང་ཕྱུག་ཞེས་བྱ་ཞིང་། ཡང་འཇིག་རྟེན་གྱི་དབང་ཕྱུག་
གཞན་ཀུན་གྱི་བདག་པོར་གྱུར་བ་དང་། རྡོ་རྗེ་འཛིན་པ་ཐམས་ཅད་ཀྱི་གཙོ་བོ་ཡིན་པས་ན་རྡོ་རྗེ་འཆང་བ་ཀུན་
གྱི་རྗེའོ། ། སངས་རྒྱས་ཐམས་ཅད་ཀྱི་ཐུགས་རྡོ་རྗེའི་ངོ་བོ་ཉིད་པས་ན། སངས་རྒྱས་ཀུན་གྱི་ཐུགས་ཆེ་བ་དང་།
སངས་རྒྱས་ཀུན་གྱི་ཐུགས་ལ་གནས་པའང་ཡིན་ནོ། ། སངས་རྒྱས་ཐམས་ཅད་ཀྱི་སྐུ་རྡོ་རྗེའི་བདག་ཉིད་ཡིན་པས་
ན་སངས་རྒྱས་ཀུན་གྱི་སྐུ་ཆེ་བ་ཡིན་ལ། སངས་རྒྱས་ཐམས་ཅད་ཀྱི་གསུང་རྡོ་རྗེའི་ངོ་བོ་ཡིན་པའི་ཕྱིར་ན།
སངས་རྒྱས་ཀུན་གྱི་གསུང་ཡང་ཡིན་ནོ། ། གཉིས་སུ་མེད་པའི་ཡེ་ཤེས་ཀྱི་རྡོ་རྗེ་ཉི་མ་ལྟ་བུའི་མ་རིག་པའི་མུན་པ་
བསལ་ནས་སྣང་བ་ཆེ་ལ། ཐུགས་རྗེ་ཆེན་པོའི་རྡོ་རྗེ་ཟླ་བ་ལྟ་བུས་གདུལ་བྱ་ལ་ཕན་བདེ་སྒྲུབ་པས་དྲི་མ་མེད་པའི་
འོད་ཆགས་པའོ། ། ཡང་ཉོན་མོངས་པའི་གདུང་བ་བསིལ་བར་བྱེད་པས་ན་ཟླ་བའོ། ། རྡོ་རྗེ་ཉི་མ་དང་ཟླ་བ་ལ་
བཤད་པའི་རྣམ་གྲངས་ཁ་ཅིག་ཉི་མ་རིག་མ་དང་། ཁམས་དམར་པོ་ལ་བྱེད། ཟླ་བ་ན་སྒྲུབ་པ་བོ་དང་། ཁམས་
དཀར་པོ་ལ་བྱེད་པའང་སྣང་། ཉོན་མོངས་པའི་ཆགས་པ་དང་བྲལ་བ་ལ་སོགས་ཡིན་ནའང་། སེམས་ཅན་
ཐམས་ཅད་ལ་བརྩེ་བས་རྗེས་སུ་ཆགས་པ་ཆེ་བའོ། ། ཡང་ན་ཆགས་བྲལ་གྱི་ལམ་མམ་ཕ་རོལ་ཏུ་ཕྱིན་པའི་ཐེག་པ་
དང་། ཆགས་བཅས་ཀྱི་ལམ་མམ་སྔགས་ཀྱི་ཐེག་པ་སྟོན་པ་ལ་བཤད་པ་ལྟར་རོ། ། དང་པོ་དང་། ལ་སོགས་
ཞེས་གཉིས་ལ་བསྒྱུར་བ་ཡང་སྐད་དོད་གཅིག་པ་ཡིན་པའི་དབང་དུ་བྱས་ལ། རྒྱ་འགྲེལ་རྣམས་སུ་སོགས་ཀྱི་དོན་
དུ་བཤད་དོ། ། ཡེ་ཤེས་ལྔའི་རང་བཞིན་ཁ་དོག་སྣ་ཚོགས་པ་འབར་བའི་འོད་ལྔ་འཕྲོ་བ་ཅན་དང་། སྣ་ཚོགས་
པའི་གཟུགས་སྟོན་པའི་དོན་དུ་བཤད་པ་ལྟར་རོ། ། ཐབས་ཤེས་དབྱེར་མི་ཕྱེད་པའི་རྟགས་སུ་རྡོ་རྗེའི་སྐྱིལ་ཀྲུང་
གིས་བཞུགས་པ་སྟེ། རྫོགས་པའི་སངས་རྒྱས་ཤཱཀྱ་ཐུབ་པ་ནི་རྡོ་རྗེ་སྐྱིལ་ཀྲུང་གིས་སངས་རྒྱས་པའི་ཚུལ་སྟོན་པ་ལྟ་
76

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
བུའོ། ། འདིར་སྦས་དོན་གྱི་བཤད་པ་གཞན་ཡོད་ཀྱང་མ་བྲིས། སངས་རྒྱས་རྣམས་ཀྱིས་བརྗོད་པ་སྟེ་བསྟན་
པའི་དམ་པའི་ཆོས་མ་ལུས་པ་འཛིན་པར་མཛད་ལ། དཔལ་དང་ལྡན་པའི་སངས་རྒྱས་བཅོམ་ལྡན་འདས་འཇམ་
དཔལ་ནི། འདམ་གྱིས་མ་གོས་པའི་པདྨ་དང་འདྲ་བར་དྲི་མ་མེད་པའི་བདག་ཉིད་དུ་སྐྱེས་ཤིང་། ཤེས་བྱ་ཀུན་
མཁྱེན་པའི་ཡེ་ཤེས་ཀྱི་མཛོད་འཛིན་པའོ། ། བཞད་པ་ཙམ་གྱིས་འདོད་རྒུར་དབང་བསྒྱུར་བའི་རྒྱལ་པོ་སྤྲུལ་པ་སྣ་
ཚོགས་སྟོན་པའི་སྒྱུ་འཕྲུལ་སྣ་ཚོགས་པ་འཆང་ཞིང་། རྟོགས་པའི་ཡོན་ཏན་ཆེ་བ་སངས་རྒྱས་ཀྱི་རིགས་སྔགས་
ཐབས་དང་ཤེས་རབ་དང་ཡེ་ཤེས་མཐར་ཐུག་པ་འཆང་བ་དང་། གཉིས་སུ་མེད་པའི་ལྷན་སྐྱེས་ཀྱི་ཡེ་ཤེས་རྡོ་རྗེ་
རྣོན་པོ་ནི། མི་མཐུན་ཕྱོགས་ཐམས་ཅད་གཅོད་པར་བྱེད་པའི་ཕྱིར་རལ་གྲི་ཆེན་པོའོ། །
ཡི་གེ་མཆོག་སྟེ་ཞེས་པ་ལ་གཉིས་ལས། དང་པོ་ནི། ཡི་གེ་དྷཱི༔ ལ་བྱེད་པ་དང་། ཨ་ཡིག་ལ་བྱེད་པའི་ཚུལ་
གཉིས་ཡོད་དོ། ། གཉིས་པ་ནི། ཡི་གེའི་སྐད་དོད་ཨ་ཀཱ་ར་ནི་མི་འགྱུར་བའི་དོན་ལ་བཤད་པ་ལྟར། འགྱུར་བ་
མེད་པའི་ཡེ་ཤེས་ཀྱི་སྐུ་ལ་བྱེད་དོ། ། དེ་ལྟ་བུའི་སྐུ་དེ་ཉོན་མོངས་པ་སོགས་ཀྱི་དྲི་མས་རྣམ་པར་དག་པའོ། །
གསང་སྔགས་ཀྱི་ཐེག་པ་ཆེན་པོའི་ལམ་གྱིས་སེམས་ཅན་ཐམས་ཅད་ཀྱི་སྡུག་བསྔལ་རྒྱུན་གཅོད་པར་བྱེད་ཅིང་།
ལམ་དེ་ལ་མཚོན་ཆ་ཆེན་པོ་ཞེས་བྱ་སྟེ། དེས་སྡུག་བསྔལ་རྒྱུ་དང་བཅས་པ་རྒྱུན་གཅོད་པའི་ཕྱིར་རོ། ། གཉིས་སུ་
མེད་པའི་ཡེ་ཤེས་ཀྱི་ཆོས་ཡིན་པས་ན་རྡོ་རྗེ་ཆོས་ཞེས་བྱ་ཞིང་། དེས་ཡུལ་སྟོང་བ་ཉིད་མངོན་སུམ་དུ་རྟོགས་པས་
ན་རྡོ་རྗེ་ཟབ་མོ་དང་། ཉོན་མོངས་པ་ལས་རྒྱལ་བའི་ཉན་རང་གི་ཡེ་ཤེས་ལས་ཀྱང་གོང་དུ་འཕགས་པས་ན་རྒྱལ་
བ་སྟེ། ཛི་ན་ཛིཀ་ཀྱང་དོན་དེ་ལྟར་རོ། ། དེ་འདྲའི་རྡོ་རྗེ་ལྟ་བུའི་བློ་གྲོས་ཀྱི་ཤེས་བྱ་ཇི་ལྟ་ཇི་སྙེད་ཀྱི་དོན་ཇི་ལྟ་བ་
བཞིན་དུ་རིག་པ་དང་། སྦྱིན་སོགས་ཀྱི་ཕ་རོལ་ཏུ་ཕྱིན་པ་ཀུན་རྫོགས་པ་དང་། ས་བཅུ་མཐར་ཕྱིན་པའི་ཡོན་
ཏན་དང་ལྡན་པས་ན། ས་རྣམས་ཀུན་གྱི་རྒྱན་དང་ལྡན་པ་སྟེ། འདི་ལ་ཕར་ཕྱིན་ཐེག་པ་དང་། སྔགས་ཀྱི་ཁྱད་
པར་གྱིས་སའི་དབྱེ་བ་མང་ཉུང་ཡོད་ཀྱང་། ཁོབ་འདྲའོ། ། རང་བཞིན་གྱིས་རྣམ་པར་དག་པ་བདག་མེད་པའི་
ཆོས་མངོན་སུམ་དུ་རྟོགས་པ་ཡང་དག་པའི་ཡེ་ཤེས་ནི་དྲི་མ་མེད་པའི་ཟླ་བའི་འོད་ལྟར་བཟང་ཞིང་འོད་གསལ་བ་
ཡིན་ལ། དེ་བརྩོན་འགྲུས་ཆེན་པོ་བསྒྲུབས་པས་སྤྲུལ་པ་སྣ་ཚོགས་སྟོན་པའི་སྒྱུ་འཕྲུལ་དྲ་བའི་སྐུར་སངས་རྒྱས་པ་
སྟེ། སྦྲུལ་བ་སྣ་ཚོགས་སྟོན་པའི་དོན་དུའང་བཤད་ཅིང་། སྦས་དོན་གྱི་བཤད་པ་གཞན་ཡང་སྣང་། དེ་འདྲའི་
ཡེ་ཤེས་དང་སྐུ་སྟོན་པའི་མཚན་བརྗོད་ཀྱི་རྒྱུད་འདི་ནི། རྒྱུད་སྡེ་འོག་མའམ་བཞི་བོ་ཀུན་གྱི་བདག་པོ་རྒྱལ་པོ་
མཆོག་ཡིན་ཏེ། བདེ་སྟོང་དབྱེར་མེད་ཀྱི་ཡེ་ཤེས་རྡོ་རྗེའི་གདན་ཏེ་ཡེ་ཤེས་དེ་སྐྱེ་བའི་གཞི་འམ་ཐབས་ཀྱི་ཁྱད་པར་
ནི་མ་ལུས་པ་དང་ལྡན་པས་སོ། ། འོན་ཀྱང་། འདིར་རྒྱུད་ཀྱི་བདག་པོ་ནི་འཇམ་དཔལ་ཉིད་ལ་བྱས་པ་སོགས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀྱང་སྣང་། ཆོས་དབྱིངས་ཡེ་ཤེས་སོགས་ཡེ་ཤེས་ལྔ་འདུས་པའི་བདག་ཉིད་ཅན་གྱི་སྐུ་ཡིན་པས་ན་སྐུ་རྣམས་མ་
ལུས་པ་འཆང་བ་སྟེ། སྐུ་དེ་ནི་ཉེས་པ་ཐམས་ཅད་དང་བྲལ་ཞིང་ཡོན་ཏན་གྱི་རིགས་རྫོགས་པས་ན་ཀུན་ཏུ་བཟང་
བོ་ཞེས་བྱ་ལ། གཞན་ལ་ཕན་བདེ་སྒྲུབ་པའི་གནས་ཐམས་ཅད་མཁྱེན་པས་སམ། ཡང་། དྲི་མ་མེད་པའི་ཡེ་
ཤེས་ཀྱི་བདག་ཉིད་ཅན་ཡིན་པས་ན་བློ་གྲོས་བཟང་བོའོ། ། སས་ནི་འགྲོ་བ་རྣམས་གནས་པའི་རྟེན་བྱེད་ཅིང་
འཛིན་པ་དེ་བཞིན་དུ། རྗེ་བཙུན་གྱིས་འགྲོ་བ་རྣམས་རྗེས་སུ་འཛིན་པས་ན་ས་ཡི་སྙིང་པོ་འགྲོ་བ་འཛིན་པ་སྟེ།
འདི་ལ་བཤད་ཚུལ་མི་འདྲ་བ་ནི། རྗེ་བཙུན་སྣོད་ཀྱི་འཇིག་རྟེན་དུ་སྤྲུལ་ནས་འགྲོ་བ་རྟེན་པས་ན་འགྲོ་བའི་འཛིན་
པ་དང་། ཡང་། སའི་སྙིང་པོ་ནི་ལུས་ཀྱི་ཁམས་དྭངས་མ་བྱང་སེམས་ལ་བྱས་ནས། དེ་ཕྱིར་མི་འཕོ་བར་འཛིན་
པས་ན། འགྲོ་བ་འཛིན་ཞེས་བཤད་པའང་སྣང་། སངས་རྒྱས་བཅོམ་ལྡན་འདས་རྣམས་འདུས་པའི་བདག་
ཉིད་དེ་དག་བསྐྱེད་པའི་རྒྱུར་གྱུར་བས་ན། སངས་རྒྱས་ཀུན་གྱི་སྙིང་པོ་ཆེ་ཞེས་བྱ་ལ། གདུལ་བྱ་འདུལ་བའི་ཕྱིར་
དུ་གང་ལ་གང་འཚམ་གྱི་སྤྲུལ་བའི་འཁོར་ལོ་སྣ་ཚོགས་པ་འཆང་བ་སྟེ། འདི་ལ་ལྷའི་དཀྱིལ་འཁོར་སྣ་ཚོགས་སྤྲུལ་
བ་ལའང་བཤད། ཆོས་རྣམས་ཀྱི་དངོས་པོ་ཀུན་གྱི་རང་བཞིན་སྟོང་བ་ཉིད་གང་ཡིན་པ་དེ་ལ་མཆོག་ཅེས་བྱ་ཞིང༌།
དེ་ལས་ཆོས་ཀྱི་དངོས་པོ་ཀུན་གྱི་རང་བཞིན་སྟོང་བ་ཉིད་ཀྱི་ངོ་བོ་རྟེན་འབྲེལ་གྱི་སྣང་བ་སྣ་ཚོགས་འཆར་བ་ན་
འཛིན་པ་སྟེ། དེ་ཡང་རང་བཞིན་ཀྱིས་སྐྱེ་བ་མེད་པའི་ཆོས་སྟོང་བ་ཉིད་དེ་ཉིད་ལས་འཁོར་འདས་སོགས་སྣ་
ཚོགས་པའི་དོན་ཅན་དུ་འཆར་བས་སྣང་སྟོང་ཚོགས་པ་སྒྱུ་མ་ལྟ་བུའོ། ། དེ་འདྲའི་ཆོས་ཀུན་ནི་རང་བཞིན་གྱིས་
མེད་པ་ཉིད་ཡིན་པས་ན་ངོ་བོ་ཉིད་འཆང་བ་སྟེ། དངོས་རྙེད་ངོ་བོ་གཉིས་ནི་འཛིན་པར་འགྱུར། ཞེས་པ་དང་
འདྲའོ། ། ཇི་སྐད་བཤད་པའི་ཇི་ལྟ་ཇི་སྙེད་ཀྱི་ཆོས་ཐམས་ཅད་སྐད་ཅིག་གིས་ཁོང་དུ་ཆུད་པའི་ཡེ་ཤེས་མངའ་བ་
ནི་ཤེས་རབ་ཆེན་པོས་སྐད་ཅིག་ལ། ཆོས་ཀུན་ཁོང་དུ་ཆུད་པ་འཆང་བ་སྟེ། ཡེ་ཤེས་ཀྱིས་བདེན་གཉིས་དུས་
གཅིག་ཅར་དུ་གཟིགས་པའོ། ། ཆོས་ཀུན་དེ་ལྟར་རྟོགས་པ་དེ་ཡང་མངོན་པར་རྟོགས་པ་སྟེ་མངོན་སུམ་དུ་རྟོགས་
པ་ཉིད་ཡིན་གྱི་དོན་སྤྱིའི་ཚུལ་གྱིས་མ་ཡིན་པའོ། ། དེ་འདྲའི་ཡེ་ཤེས་དང་ལྡན་པའི་ཐུབ་པ་དེའི་བློ་མཆོག་ནི།
ཡང་དག་པའི་མཐའ་སྟེ་མཐར་ཐུག་པའི་ཡེ་ཤེས་སོ། ། རྒྱ་འགྲེལ་ཁ་ཅིག་ཏུ་འབྱུང་བ་མཐའི་དོན་དུ་བཤད་ལ།
འབྱུང་བ་ཡང་། གནོད་པ་ལས་སམ། འཁོར་བ་ལས་འབྱུང་བའི་དོན་དུ་བྱས་པའང་སྣང་། རྣམ་རྟོག་གིས་མི་
བསྐྱོད་པས་ན་མི་གཡོ་ཞིང་དྲི་མའི་རྙོག་པ་དང་བྲལ་ནས་ཡུལ་གསལ་བར་མཐོང་བས་རབ་ཏུ་དང་བའི་བདག་
ཉིད་ཅན་གྱི་རྫོགས་པའི་སངས་རྒྱས་ཀྱི་བྱང་ཆུབ་ཉིད་འཆང་བ་སྟེ། མངོན་དུ་བྱས་པའམ་འཛིན་པའོ། །
སངས་རྒྱས་ཀུན་གྱི་མངོན་སུམ་པ་སྟེ། མངོན་དུ་བྱས་པའི་གཉིས་སུ་མེད་པའི་ཡེ་ཤེས་ཀྱི་མེ་ལྕེས་མ་རིག་པའི་མུན་
78

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
པ་བསལ་ནས་ཤེས་བྱ་ཐམས་ཅད་ལ་རང་གི་འོད་རབ་ཏུ་གསལ་བ་སྟེ་མངོན་དུ་གཟིགས་པ་ཡིན་ནོ། ། ཡེ་ཤེས་ཀྱི་
ཡུལ་གཟིགས་ཚུལ་ཡང་ཡང་ཟློས་ནས་བཤད་སྣང་བ་ནི། འགལ་བར་མི་བསམ་སྟེ། འགའ་ཞིག་རྟེན་སོ་སོར་དེ།
ལ་ལ་ཡེ་ཤེས་ཀྱི་ངོ་བོ་དང་། ཁ་ཅིག་འཕྲིན་ལས་སོགས་ཀྱི་དབང་དུ་བྱས་པའོ། ། ཞེས་པ་ནི། ལེའུ་བརྒྱད་པའི་
བཤད་པའོ། །
བཞི་བ་མཉམ་ཉིད་ཡེ་ཤེས་ནི། འདོད་པའི་དོན་གྲུབ་དམ་པ་སྟེ། ། ནས་ནོར་བུ་ཆེན་པོ་རིན་ཆེན་ཏོག།
ཅེས་སོ། ། རང་གཞན་གྱི་འདོད་པའི་དོན་གྲུབ་དམ་པ་སྟེ་སངས་རྒྱས་ཀྱི་གོ་འཕང་བརྙེས་པས་ངན་སོང་གསུམ་
པོ་ཐམས་ཅད་ཀྱི་སྡུག་བསྔལ་རྒྱུ་དང་བཅས་པ་རྣམ་པར་སྦྱོང་བར་མཛད་པའི་མགོན་པོ་སེམས་ཅན་ཀུན་གྱི་མཆོག་
ཏུ་གྱུར་བ་དེས། སེམས་ཅན་ཐམས་ཅད་རང་རང་གི་སྐལ་བ་དང་འཚམ་པར་རབ་ཏུ་གྲོལ་བར་བྱེད་པ་ཡིན་ཏེ།
དེ་ཡང་ཉོན་མོངས་པའི་དགྲ་འཇོམས་པའི་ཕྱིར་ན་བ།ཡུལ་དུ་འཇུག་པ་ལ་གཅིག་ཏུ་དཔའ་བའམ་དཔའ་བ་གཅིག་
བུ་ཡིན་ལ། མི་ཤེས་པའི་རྨོངས་པ་བག་ཆགས་དང་བཅས་པའི་དགྲའི་དྲེགས་པ་འཇོམས་པར་མཛད་པས་
སོ། ། དགྲའི་དྲེགས་པ་ནི་མུ་སྟེགས་སོགས་ལ་བྱས་པའང་སྣང་། སྤྲུལ་སྐུའི་མཛད་པ་ནི། གདུལ་བྱ་འདུལ་བའི་
ཐབས་མཁྱེན་པའི་བློ་དང་ལྡན་ཞིང་། རྒྱན་ཆ་ལུགས་དང་ལྡན་པར་སྟོན་པས་སྒེག་འཆང་དང་། ནུས་མཐུའི་
དཔལ་དང་ལྡན་པའི་དཔའ་བོ་མི་སྡུག་པའི་གཟུགས་འཆང་བའི་ཁྲོ་བོའི་གཟུགས་ཅན་དུ་སྤྲུལ་ནས་འགྲོ་བའི་དོན་
བྱེད་ལ། དེ་ཡང་འགའ་ཞིག་ཏུ་དཔའ་བོའི་དོད་དུ་བརྟན་པོ་ཞེས་བཏོན་ནས་བཤད། དེ་ལྟ་བུའི་སྤྲུལ་བའི་
མཚོན་ཆ་སྣ་ཚོགས་པ་ཐོགས་པའི་ལག་པ་བརྒྱ་བོ་ཀུན་བསྐྱོད་པར་བྱེད་ཅིང་། ཞབས་ཀྱི་གོམ་པའི་སྟབས་ཀྱིས་
གར་བྱེད་པ་སྟེ། དང་ལ་ལམ་ཕུན་སུམ་ཚོགས་པ་དང་ལྡན་པའི་ལག་པ་བརྒྱ་སྤྲུལ་ནས་གང་བ་ལ། ནམ་མཁའ་
ཁྱབ་པར་གར་བྱེད་པའོ། ། འདིར་ལག་པའི་དབྱུག་པ་ཞེས་པ་ནི། ཕལ་ཆེར་ལས་ལག་པ་བརྒྱུ་བོ་ཞེས་འབྱུང་
བས་དེ་བཞིན་དུ་བཤད་དོ། ། ལག་པ་བརྒྱ་བོ་ནི། ཚངས་པ་འདུལ་བའི་ཆེད་དུ་སྤྲུལ་བར་བཤད་ལ། ཁ་གཅིག་
ཏུ་ས་ཆོག་གི་སྐབས་སུ་གར་བྱེད་པ་དང་སྦྱར་ནས་ཀྱང་བཤད་དོ། ། སྟོང་གསུམ་གྱི་ས་ཡི་དཀྱིལ་འཁོར་ཆེན་པོའི་
གཞི་ཡི་ཁྱོན་འདི་རྐང་པ་ཡ་གཅིག་གི་མཐིལ་གྱིས་གནོན་པར་མཛད་ཅིང་། དེར་མ་ཟད་རྐང་པའི་མཐེབ་སྟེ་མཐེ་
བོང་གི་སེན་མོ་གཅིག་གི་ཁྱོན་གྱིས་ཀྱང་ཚངས་པའི་ཡུལ་ས་སྟོང་གཅིག་གི་འཇིག་རྟེན་ཁྱབ་པར་རྩེ་ནས་གནོན་
པར་བྱེད་དོ། ། འདི་དག་ལ་སྦས་དོན་གྱི་བཤད་པ་རྫོགས་རིམ་གྱི་སྐབས་དང་སྦྱར་བའང་ཡོད་དོ། ། དེ་ལྟར་
ནུས་པར་མ་ཟད། ཟུང་འཇུག་བརྙེས་པའི་གང་ཟག་གིས་རྡུལ་ཕྲ་མོ་གཅིག་གི་གོ་སར་སྟོང་གསུམ་ཤོང་བར་བྱེད་
ནུས་ལ་དེའི་ཚེ་རྡུལ་ཆེ་རུ་མ་སོང་ཞིང་། སྟོང་གསུམ་ཆུང་ངུར་ཡང་མི་འགྲོ་བར་བཤད་དེ། དེ་ཡང་ཇི་སྐད་དུ།
79

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། ཞེས་དང་། སྐྱ་ཙམ་ཁྱོན་ལ་དུས་གསུམ་ཚད་སྙེད་ཀྱི། །
ཞེས་སོགས་གསུངས་པ་ལྟར་རོ། །དོན་མཐར་ཐུག་པ་གཅིག་ཆོས་ཀྱི་སྐུ་སྟོང་བ་ཉིད་དེ་ནི། ཀུན་རྫོབ་དང་ངོ་བོ་
གཉིས་སུ་མེད་པ་ཆོས་ཀྱི་དེ་ཁོ་ན་ཉིད་ཀྱི་དོན་ཞེས་བྱ་ལ། སྐུ་དེ་ནི་དམ་པའི་དོན་གྱི་སྐུ་ཡིན་ཏེ། གནོད་པས་
འཇིགས་པ་མེད་པའི་དོན་དམ་གྱི་སྐུ་ཡིན་པས་སོ། ། ཆོས་སྐུ་དེ་ལ་རྣམ་རིག་སྟེ་མོས་པ་སྣ་ཚོགས་པའི་ངོ་བོར་དེ་
དང་མཐུན་པའི་གཟུགས་ཀྱི་དོན་ཅན་དུ་སྣང་ངོ༌། ། འོན་ཀྱང་། རྣམ་རིག་ཞེས་པ་སེམས་དང་། སྣ་ཚོགས་ནི་
སྒོ་ལྔའི་རྣམ་ཤེས་ལ་བྱེད་པ་ཡང་སྣང་བས་འདི་ལྟར་བྱེད་ན། སེམས་དང་རྣམ་ཤེས་གཉིས་ཀྱང་དེ་ལྟར་བྱེད་པ་
དང་འབྲེལ་ལོ། ། སྔ་མ་ལྟར་བྱས་ནའང་། སེམས་ཡིད་དང་དབང་པོའི་རྣམ་པར་ཤེས་པའི་རྒྱུད་དང་ལྡན་པའི་
འགྲོ་བ་རྣམས་ཀྱི་དངོས་ཀྱི་དོན་མ་ལུས་པ་རྣམས་བྱེད་པའི་གཟུགས་འཛིན་པ་ལ་དགའ་བ་སྟེ། འགྲོ་བའི་དོན་ལ་
དགའ་བར་ཡང་བཤད། དེ་ལྟར་འཁོར་བའི་དོན་བྱེད་པ་མི་གཏོང་ཡང་། སྟོང་བ་ཉིད་ལ་མཉམ་པར་འཇོག་པ་
ལ་དགའ་བའི་མཆོག་གི་བློ་དང་ལྡན་ནོ། ། སྲིད་པར་སེམས་ཅན་གྱི་དོན་དུ་སྣང་ཡང་སྲིད་པའི་འདོད་ཆགས་ལ་
སོགས་པ་ལས་འདས་པའོ། ། དེ་ལས་འདས་ཀྱང་སྲིད་པ་གསུམ་གྱི་སེམས་ཅན་ཀུན་གྱི་དོན་ལ་དགའ་བ་ཆེན་པོ་
བའོ། ། དེ་དག་ནི་སྤྲུལ་སྐུ་དང་ཆོས་སྐུ་གཉིས་ཅི་རིགས་ཀྱི་དབང་དུ་བྱས་པ་སྟེ། ལོངས་སྐུའི་དབང་དུ་བྱས་ན།
དཔེར་ན། སྤྲིན་དཀར་པོ་དག་པ་དེ་བཞིན་དུ། ལོངས་སྐུའི་ཁ་དོག་ཀྱང་དཀར་ཞིང་དག་པའོ། ། དཀར་བ་ནི་
མཚོན་པ་ཙམ་ཡིན་ལ། ཁ་ཅིག་ཏུ་དཀར་བ་ནི་དག་པའི་དོན་དུའང་བཤད། སྐུ་ལས་འོད་བཟང་བོ་སྟོན་ཀའི་ཟླ་
བའི་འོད་བཞིན་དུ་འཕྲོལ། འོད་དེ་ཡང་འཁོར་ཡུག་དང་ལྡན་པ་ནི། ཉི་མ་འཆར་ཀའི་དཀྱིལ་ལྟར་མཛེས་ཤིང་།
ཕྱག་གི་སེན་མོ་ལས་འཕྲོ་བའི་འོད་ནི་ཤས་ཆེར་དམར་བའོ། ། སྤྱི་བོའི་དབུ་སྐྲ་ཐོར་ཅོག་ཏུ་བཅིངས་པའི་ཅོད་
པན་བཟང་པོ་ནི་ནོར་བུ་མཐོན་ཀ་སྟེ་ཨིནྡྲ་ནཱི་ལའི་རྩེ་མོ་ལྟ་བུ་དང་། དབུ་སྐྲ་མཆོག་གི་མདོག་ཀྱང་ནོར་བུ་མཐོན་
ཀ་ཆེན་པོ་དབང་སྔོན་གྱི་མདོག་ལྟ་བུ་འཆང་བའི་ཅོད་པན་གྱི་རྩེར་ནོར་བུ་ཆེན་པོ་འོད་ཆགས་པའི་དཔལ་གྱིས་
མཛེས་ལ། སངས་རྒྱས་སྤྲུལ་བའི་རྒྱུན་དང་ལྡན། ཞེས་པ་ལ་དོན་གཉིས་ཀྱི་དང་པོ་ནི། སངས་རྒྱུས་ལོངས་སྐུར་
རང་ཉིད་ལ་བྱས་ནས་རྒྱན་ནི་མཚན་དང་དཔེ་བྱད་ལ་བྱས་པ་དང༌། གཉིས་པ་ནི་སྤྲུལ་བ་དཔག་ཏུ་མེད་པ་སྤྲུལ་
བའི་དོན་དུ་བཤད་དོ། ། དེ་ལ་ནུས་པ་ནི། འཇིག་རྟེན་གྱི་ཁམས་བརྒྱ་ཀུན་ནས་བསྐྱོད་པ་སྟེ་གཡོ་བར་མཛད་
པའི་རྫུ་འཕྲུལ་གྱི་རྐང་པའི་སྟོབས་ཆེན་པོ་དང་ལྡན་ཏེ། རྫུ་འཕྲུལ་གྱི་རྐང་པ་བཞི་མཐར་ཕྱིན་པའོ། ། དེ་ལྟ་བུའི་
རྫུ་འཕྲུལ་དེ་ཉིད་ལ་ཉམས་པ་མི་མངའ་བའི་དྲན་པ་ཆེན་པོ་འཆང་བ་སྟེ། འདི་དེ་ཁོ་ན་ཉིད་ལ་གནས་པ་མི་
བརྗེད་པའི་དོན་དུ་བཤད་པའང་སྣང་། དྲན་པ་བཞི་བོ་ནི། དྲན་པ་ཉེར་བཞག་བཞི་ལ་བཤད་པ་དང་།
80

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
དཀོན་མཆོག་གསུམ་དང་བ།ཏོང་བ་རྗེས་སུ་དྲན་པ་བཞི་ལ་བཤད་པ་གཉིས་སྣང་སྟེ། དེ་ནི་ཏིང་ངེ་འཛིན་གྱི་རྒྱལ་
པོ་ལྟ་བུ་སྟེ་གཙོ་བོའོ། ། དྲན་པ་ཡང་དག་བྱང་ཆུབ་ཀྱི་ཡན་ལག་སོགས་བྱང་ཆུབ་ཀྱི་ཡན་ལག་བདུན་ནི།
འཕགས་པ་རྣམས་དགྱེས་པ་བསྐྱེད་པའི་ཕྱིར་མེ་ཏོག་དང་སྤོས་ཞེས་བྱའོ། ། འདིར་སྦུས་དོན་དུ་རྫོགས་རིམ་གྱི་
ལམ་བསྟན་པར་བྱས་ནས། མེ་ཏོག་ནི་ཁྲག་དང་། སྤོས་ནི་བྱང་སེམས་དཀར་པོ་ལ་བཤད་པའང་སྣང་སྟེ་དེ་དག་
ནི་དེ་བཞིན་གཤེགས་པའི་ཡོན་ཏན་རིན་པོ་ཆེའི་འབྱུང་གནས་སུ་གྱུར་བས་ན་མཚོའོ། ། ཡང་དག་པའི་ལྟ་བ་
སོགས་འཕགས་པའི་ལམ་གྱི་ཡན་ལག་བརྒྱད་ཀྱི་ཚུལ་ཏེ། མདོར་ན་སངས་རྒྱས་སུ་བགྲོད་ཐབས་ཀྱི་ལམ་བྱང་
ཕྱོགས་སོ་བདུན་པོ་ཐམས་ཅད་ཇི་ལྟ་བ་བཞིན་དུ་རིག་པའི་ཕྱིར་ན། ཡང་དག་པར་རྫོགས་པའི་སངས་རྒྱས་ཀྱི་
ལམ་རིག་པ་སྟེ་མཁྱེན་པ་ཞེས་བྱ་བ་ནི་རྗེ་བཙུན་ཉིད་ལ་སྦྱར་རོ། ། སེམས་ཅན་ཀུན་ལ་བརྩེ་བས་ཤས་ཆེར་ཆགས་
ཀྱང་། ནམ་མཁའ་ཐམས་ཅད་ལ་ཁྱབ་བཞིན་དུ་གང་ལའང་མ་ཆོགས་པ་ལྟ་བུར་ཉོན་མོངས་ཅན་གྱིས་ཆགས་པ་
མེད་དོ། ། སེམས་ཅན་ཀུན་གྱི་ཡིད་དེ་བསམ་པ་ལ་འཇུག་གོ། འདིར་བདེ་བ་ཆེན་པོའི་ཡེ་ཤེས་སེམས་ཅན་གྱི་
རྒྱུད་ལ་འཇུག་པར་བཤད་པ་ཞིག་ཀྱང་སྣང་སྟེ། སྦས་དོན་དུ་བྱས་ན་མི་འགལ་ལོ། ། སེམས་ཅན་རྣམས་ཀྱི་
བསམ་པ་ཤེས་པ་དེ་ཡང་། སེམས་ཅན་ཀུན་གྱི་ཁམས་དང་བསམ་པའི་ཁྱད་པར་ཐ་དད་པ་རྣམས་སྐད་ཅིག་གིས་
མཁྱེན་པས་ན་ཡིད་ལྟར་མགྱོགས་པའོ། ། སེམས་ཅན་ཀུན་གྱི་དབང་པོ་རྣོ་རྟུལ་གྱི་རིམ་པའི་དོན་ལེགས་པར་ཤེས་
ནས་ཆོས་བསྟན་ཏེ། དེས་སེམས་ཅན་ཀུན་གྱི་ཡིད་འཕྲོག་པར་བྱེད་དོ། ། ཡིད་ལྟར་མགྱོགས་པ་ནི། བརྩོན་
འགྲུས་ཀྱིས་ཡིད་ལྟར་མགྱོགས་པ་དང་སེམས་ཅན་འདུལ་བའི་དུས་ལས་སྐད་ཅིག་ཀྱང་མི་འདའ་བའི་དོན་དུ་བྱས་
པའང་སྣང་ལ། ཡིད་འཕྲོག་པ་ནི་སྐུ་མཐོང་བས་ཡིད་འཕྲོག་པ་ལ་བཤད་པའང་ཡོད། དེར་མི་འགལ་ལོ། །
ཆོས་བསྟན་པས་གཟུགས་སོགས་ཕུང་བོ་ལྔའི་དོན་གཟུགས་དབུ་བ་བརྡོས་པ་དང་། ཚོར་བ་ཆུ་བུར་ལྟ་བུ་སོགས་
ཀྱང་ཀུན་རྫོབ་སྒྱུ་མ་ལྟ་བུའི་ཚུལ་དང་། དེ་དག་སྒྱུ་མ་ལྟ་བུ་ལས་རང་བཞིན་གྱིས་མེད་པའི་དེ་ཉིད་ཤེས་སོ། །
རྣམ་དག་ཕུང་པོ་ལྔ་འཆང་བ། ། ཞེས་པ་ལ་གཉིས་ཏེ། གཟུགས་སོགས་ཕུང་པོ་ལྔ་རྣམ་པར་དག་པའི་ཡེ་ཤེས་ལྔ་
འཆང་བ་དང་། ཚུལ་ཁྲིམས་ཀྱི་ཕུང་བོ། ། དེ་བཞིན་དུ་ཏིང་འཛིན། ཤེས་རབ། རྣམ་གྲོལ། རྣམ་པར་གྲོལ་
བའི་ཡེ་ཤེས་མཐོང་བའི་ཕུང་བོ་ལྔ་འཆང་ལ་འཆད་པ་གཉིས་ཀྱི་དང་པོ་ནི། ཐུན་མོང་མ་ཡིན་པའི་སྐབས་དང་།
གཉིས་པ་ཐུན་མོང་བའི་སྐབས་དང་སྦྱར་བའོ། ། ཡེ་ཤེས་ལྔ་ནི་མེ་ལོང་ལྟ་བུའི་ཡེ་ཤེས་སོགས་ལྔ་སྟེ། རིགས་ལྔའི་
བདག་ཉིད་ཅན་འཆང་བའི་དོན་ནོ། ། ངེས་པར་འབྱུང་བའི་ཐེག་པའམ་ལམ་ཀུན་གྱི་མཐར་ཐུག་ལ་གནས་པས་
ན་མཐའ་ལ་གནས་པ་དང་། ཐེག་པ་གསུམ་གྱི་ངེས་པར་འབྱུང་བ་ཀུན་གྱི་དོན་ལ་མཁས་ཤིང་། སྡུག་བསྔལ་
81

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལས་ངེས་པར་འབྱུང་བ་ཀུན་གྱི་ལམ་མཐར་ཐུག་པ་གཉིས་སུ་མེད་པའི་ཡེ་ཤེས་ལ་གནས་ཏེ། གདུལ་བྱ་ལ་ངེས་
པར་འབྱུང་བ་གསུམ་པོ་ཀུན་ལེགས་པར་སྟོན་པར་མཛད་དོ། ། མ་རིག་པ་ནས་རྒ་ཤིའི་བར་གྱི་ཡན་ལག་བཅུ་
གཉིས་ཀྱི་སྒོ་ནས་འཁོར་བར་འཁོར་བའི་སྲིད་པའི་རྩ་བ་བཅད་པའམ་བཏོན་པ་སྟེ། འཁོར་བའི་རྩ་བ་མ་རིག་པ་
སྤངས་པས་འཁོར་བའང་སྤངས་པའི་ཕྱིར་རོ། ། དག་པ་རྣམ་པ་བཅུ་གཉིས་འཆང་། ། ཞེས་པ་ལ་གཉིས་ཏེ།
མ་རིག་པ་འགག་པ་ནས་རྒ་ཤི་འགག་པའི་བར་གྱི་དག་པ་བཅུ་གཉིས་འཆང་བ་དང་། མིག་གི་སྐྱེ་མཆེད་ནས་ཡིད་
ཀྱི་སྐྱེ་མཆེད་ཀྱི་བར་དྲུག་དང་། གཟུགས་གྱི་སྐྱེ་མཆེད་ནས་ཆོས་ཀྱི་སྐྱེ་མཆེད་ཀྱི་བར་དྲུག་སྟེ་སྐྱེ་མཆེད་བཅུ་གཉིས་
རྣམ་པར་དག་པ་དང་ལྡན་པའོ། ། འདིས་རྗེ་བཙུན་གྱིས་རང་རྒྱལ་གྱི་ལམ་རྟོགས་ནས་དེ་ལ་སྟོན་པའི་དོན་དུ་
བཤད་དོ། ། སྡུག་བསྔལ་བདེན་པ་སོགས་འཕགས་པའི་བདེན་པ་བཞིའི་ཚུལ་གྱི་རྣམ་པ་ཤེས་པ་ཅན་གྱི་ཤེས་པ་
བརྒྱད་པོ་སྟེ་འདི་ལ་གཉིས། སྡུག་བསྔལ་ཆོས་ཤེས་དང་། སྡུག་བསྔལ་རྗེས་ཤེས་དང་། དེ་བཞིན་དུ། ཀུན་
འབྱུང་། འགོག་པ། ལམ་གསུམ་པོ་རེ་རེ་ལའང་ཆོས་ཤེས་རྗེས་ཤེས་གཉིས་སྦྱར་བའི་བརྒྱད་ལ་བཤད་པ་དང་།
མིག་གི་རྣམ་ཤེས་སོགས་དྲུག་དང་ཀུན་གཞི་ཉོན་ཡིད་དེ་རྣམ་ཤེས་ཚོགས་བརྒྱད་དག་པ་ལ་བཤད་པ་གཉིས་སྣང་།
དེ་ལྟ་བུའི་རྟོགས་པ་ཡར་ལྡན་གྱིས་རྫོགས་པའི་རིགས་མཐུན་འཆང་བའོ། ། འཕགས་པའི་བདེན་པའི་དོན་ནི་
རྣམ་པ་བཅུ་གཉིས་དང་ལྡན་ཏེ་དེ་ཡང་བདེན་པ་བཞི་རེ་རེ་ལའང་། ངོ་བོ་དང་། བྱེད་པ་དང་། བྱ་བའི་འབྲས་
བུ་གསུམ་སྟེ། བཅུ་གཉིས་ཡོད་པས། དེ་བཅུ་གཉིས་ལས་བརྩམས་ཏེ་ཆོས་ཀྱི་འཁོར་ལོ་ལན་གསུམ་དུ་བཟླས་ཏེ་
རྣམ་པ་བཅུ་གཉིས་སུ་བསྐོར་བའང་ཡིན་ནོ། ། འདིར་ཁ་ཅིག་བཅུ་གཉིས་ལྡན་པ་ནི་སྐྱེ་མཆེད་བཅུ་གཉིས་ལ་
བཤད་པའང་སྣང་ལ། སྦས་དོན་གྱི་དབང་དུ་བྱས་ནས་བཅུ་གཉིས་ལྡན་པ་ནི་དབང་བཞི་དང་། སྐད་ཅིག་མ་
བཞི་དང་དགའ་བ་བཞི་སྟེ་བཅུ་གཉིས་ལ་བཤད་པ་དང་། ཡང་བཅུ་གཉིས་པོ་ཡན་ལག་བཅུ་གཉིས་ལ་བྱས་ནས་
དེ་འགགས་པའི་ཆ་བཅུ་གཉིས་ལྡན་པ་ལའང་འཆད་དོ། ། དེ་ཉིད་རྣམ་པ་བཅུ་དྲུག་རིག་ཅེས་པ་ལ། སྡུག་
བསྔལ་བདེན་བའི་མི་རྟག སྡུག་བསྔལ། སྟོང་བ། བདག་མེད་བཞི། ཀུན་འབྱུང་བདེན་པའི་རྒྱུ། ཀུན་
འབྱུང་། རབ་སྐྱེ། རྐྱེན་གྱི་རྣམ་པ་བཞི། ལམ་བདེན་གྱི་ལམ། སྒྲུབ་པ། རིག་པ། ངེས་འབྱིན་བཞི།
འགོག་བདེན་གྱི་འགོག་པ། ཞི་བ། གྱ་ནོམ་པ། ངེས་འབྱུང་བཞི་སྟེ་བཅུ་དྲུག་རིག་པ་ལ་འཆད་པ་དང་། ནང་
སྟོང་བ་ཉིད་སོགས་སྟོང་ཉིད་བཅུ་དྲུག་རིག་པར་ཡང་འཆད་ལ། སྦས་དོན་དུ། ཡས་བབས་མས་བརྟན་གྱི་
དགའ་བ་བཞི་བོ་རེ་རེ་ལའང་བཞི་བཞིར་ཕྱེ་ནས་བཅུ་དྲུག་བསྟན་པར་བཤད་དོ། ། རྣམ་པ་ཉི་ཤུས་བྱང་ཆུབ་པ་
ཞེས་པ་ལ། གཟུགས་བདག་མ་ཡིན་ཞིང་། གཟུགས་ལ་བདག་རང་ངོས་ནས་མེད། བདག་ཉིད་གཟུགས་མིན།

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་པོའི་དོན་འགྲེལ་གསལ་བ། །
བདག་ལ་གཟུགས་རང་བཞིན་གྱིས་མེད་པ་བཞི་སྟེ། དེ་བཞིན་དུ། ཚོར་བ། འདུ་ཤེས། འདུ་བྱེད། རྣམ་
ཤེས། བཞི་ལ་སྦྱར་བའི་འཇིག་ལྟ་ཉི་ཤུ་སྤངས་པ་ལ་བྱེད་པ་དང་། སྟོང་ཉིད་བཅུ་དྲུག་ཤེས་པའི་སྟེང་དུ། མེ་
ལོང་ལྟ་བུ། མཉམ་པ་ཉིད། སོ་སོར་རྟོགས་པ། བྱ་བ་གྲུབ་པའི་ཡེ་ཤེས་བཞི་བསྣན་ཏེ་ཉི་ཤུ་ལ་འཆད་པ་དང་།
ཡང་། འབྱུང་བ་ལྔ། ཕུང་བོ་ལྔ། ཉོན་མོངས་པ་ལྔ། དབང་བོ་ལྔ་སྟེ་ཉི་ཤུ་བོ་ཤེས་པ་དང་། དེ་ལས་གཞན་དུ་
འཆད་པའང་སྣང་། ཕྱི་མ་ལྟར་ན། དེ་དག་རྣམ་པར་དག་པའི་ཆ་ནས་བྱང་ཆུབ་པའོ། ། ཤེས་བྱའི་རྣམ་པ་
ཐམས་ཅད་ཁོང་དུ་ཆུད་པས་ན་སངས་རྒྱས་དང་ཀུན་རིག་པའི་མཆོག་ཅེས་བྱ་ལ། དེ་ལྟར་རིག་པས་ན་སེམས་
ཅན་གྱི་དོན་དུ་སངས་རྒྱས་ཀུན་གྱི་སྤྲུལ་བའི་སྐུ་བྱེ་བ་དཔག་ཏུ་མེད་པ་ཕྱོགས་བཅུར་སྤྲུལ་ནས་འགྱེད་པ་བོ་སྟེ།
ལོངས་སྐུས་སྤྲུལ་བ་སྟོན་པའི་ཚུལ་ལོ། ། འདི་དག་གི་སྦས་དོན་ལ་སྔགས་ཀྱི་སྐབས་སུ་འཚང་རྒྱུ་བའི་ཚུལ་སྟོན་
པར་བཤད་དོ། ། ཤེས་བྱ་མཐོང་བ་ལ་གེགས་བྱེད་ཀྱི་སྒྲིབ་པ་སྤངས་པས། སེམས་ཅན་ཐམས་ཅད་ཀྱི་སེམས་ཀྱི་
རྣམ་པར་རྟོག་པ་སྐད་ཅིག་སྔ་ཕྱི་ཇི་སྙེད་ཅིག་སྐྱེས་པ་ཐམས་ཅད་མངོན་པར་ཏེ་མངོན་སུམ་དུ་རྟོགས་ཤིང་། ཡང་
སེམས་ཀྱི་སྐད་ཅིག་མ་གཅིག་ལ་ཤེས་བྱའི་དོན་ཀུན་མངོན་སུམ་དུ་རིག་པར་མཛད་དོ། ། ཐུན་མོང་དང་ཐུན་
མོང་མ་ཡིན་པའི་ཐེག་པ་སྣ་ཚོགས་པའི་ཐབས་ཀྱི་ཚུལ་ལ་མཁས་པའི་ཚུལ་གྱིས་འགྲོ་བའི་དོན་ལ་རང་རང་གི་
དབང་པོ་དང་འཚམ་པར་རྟོགས་པ་བོ་སྟེ་ཤེས་པར་བྱས་ནས། དེ་ཡང་སེམས་ཅན་དེ་དག་ཉན་ཐོས་དང་རང་
རྒྱལ་སངས་རྒྱས་ཀྱི་ཐེག་པ་གསུམ་གྱི་ངེས་པར་འབྱུང་བ་ལ་འཁྲིད་པར་མཛད་ཀྱང་། དེ་དག་ཐམས་ཅད་མཐར་
ཐུག་ཐེག་པ་ཆེན་པོ་གཅིག་གི་འབྲས་བུ་སངས་རྒྱས་ཀྱི་སར་གནས་པ་མཛད་དོ། ། ཐེག་པ་གཅིག་ཅེས་པ་བླ་མེད་
ཀྱི་ཐེག་པ་ལ་བཤད་པ་ཡོད་ཀྱང་། དེ་ནི། ཐེག་པ་ཆེན་པོར་འདུས་པས་མི་འགལ་ལོ། ། འདོད་ཆགས་སོགས་
ཉོན་མོངས་པའི་ཁམས་རྣམས་མ་ལུས་པ་དག་པའི་བདག་ཉིད་ཅན་དང་། ཉོན་མོངས་པས་ཀུན་ནས་བསླངས་
པའི་ལས་ཀྱི་ཁམས་རྣམས་ཟད་པར་བྱེད་པ་དང་། སྡུག་བསྔལ་གྱི་ཆུ་བོ་འབབ་པའི་འཁོར་བའི་རྒྱ་མཚོ་ཀུན་ལས་
བརྒལ་ཞིང་། སྦྱོར་བའི་དགོན་པ་ཉོན་མོངས་པ་མེད་པའི་གནས་ལས་བྱུང་བའོ། ། སྦྱོར་བའི་དགོན་པ་ནི།
སྤང་བྱ་ལ་བཤད་ན། འཁོར་བའི་གནས་སུ་སྦྱོར་བར་བྱེད་པའི་ཀུན་སྦྱོར་ལ་བྱའོ། ། རྒྱ་འགྲེལ་འགའ་ཞིག་ཏུ་
འཁོར་བའི་དགོན་པ་ཞེས་འབྱུང་ལ། ལས་ཞེས་འབྱུང་བ་ལྟར་ན། སྤང་བྱ་ལ་བྱས་ན་བདེ་ཡང་། ཕལ་ཆེར་
ལས་སྔ་མ་བཞིན་བཤད་དོ། ། གཞན་ཡང་འདོད་ཆགས་སོགས་རྩ་བའི་ཉོན་མོངས་པ་དང་། ཕྲག་དོག་སོགས་
ཉེ་བའི་ཀུན་ནས་ཉོན་མོངས་པ་བག་ཆགས་དང་བཅས་པ་གཏན་དུ་སྤངས་པའོ། ། དེ་དག་ནི་སྤངས་པའི་ཁྱད་
པར་བསྟན་པའོ། ། དམིགས་མེད་ཀྱི་སྙིང་རྗེ་ཆེན་པོ་དང་སྟོང་ཉིད་རྟོགས་པའི་ཤེས་རབ་ཀྱི་ཐབས་དེ་ལྟ་བུའི་སྒོ་
83

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནས། དོན་ཡོད་པར་གྱུར་པའི་ལས་འགྲོ་བའི་དོན་བྱེད་པའོ། ། བདག་ཏུ་འཛིན་པའི་འདུ་ཤེས་ཀུན་གྱི་དོན་
སྤངས་ཤིང་། རྣམ་པར་ཤེས་པའི་ཚོགས་དྲུག་བདེན་སྣང་དང་བཅས་པའི་འཁྲུལ་བའི་དོན་ནི་འགོག་པ་སྟེ་
སྤངས་པ་འཆང་བའོ། ། ཁ་གཅིག་ཏུ་འགགས་པར་བྱེད་ཅེས་འབྱུང་ངོ༌། ། སེམས་ཅན་ཀུན་གྱི་ཡིད་ཀྱི་ཡུལ་
སེམས་རང་བཞིན་མེད་པ་དེ། སེམས་ཅན་ཀུན་གྱི་ཡིད་ལ་གནས་པས། དེ་སེམས་ཅན་ཀུན་ཀྱི་ཡིད་ཀྱི་ནང་ན་
གནས་པ་སྟེ། སེམས་ཅན་ཐམས་ཅད་ཀྱི་རང་བཞིན་གྱི་རྣམ་པར་དག་པ་ཡིན་ལ། དེ་ནི་ཆོས་སྐུར་འགྱུར་པར་
སྟོན་པའོ། ། འོན་ཀྱང་། རྐང་པ་གསུམ་པོ་ལ་འགྱུར་མི་འདྲ་བའང་སྣང་བས་དོན་ཀྱང་མི་འདྲ་བ་ཡོད་དོ། །
གཞན་ཡང་། ཡིད་ལ་གནས་པ་བོ་ནི་རྗེ་བཙུན་ཉིད་ལ་སྦྱར་བའང་སྣང་། སེམས་ཅན་རྣམས་ཀྱི་སེམས་རང་
བཞིན་གྱིས་རྣམ་པར་དག་པའི་རྒྱུ་མཚན་གྱིས་རྗེ་བཙུན་སེམས་ཅན་དེ་དག་གི་སེམས་ཏེ་བསམ་པ་དང་མཐུན་པར་
འཇུག་པར་བྱེད་དེ། རིམ་གྱིས་སངས་རྒྱས་ཀྱི་སར་འགོད་པའི་ཐབས་སྟོན་པའོ། ། སངས་རྒྱས་ཀྱི་གཉིས་སུ་
མེད་པའི་ཡེ་ཤེས་ཉིད། སེམས་ཅན་གྱི་རྒྱུད་ལ་འཇུག་པར་བཤད་པ་བཞིན་བྱས་ཀྱང་མི་འགལ་བར་སེམས་
སོ། ། དེ་གཉིས་གང་གི་དབང་དུ་བྱས་ཀྱང་། ཞུགས་ནས་ནི། སེམས་ཅན་ཀུན་གྱི་ཡིད་ཚིམ་པར་བྱེད་པ་དང་།
སེམས་ཅན་ཀུན་གྱི་ཡིད་དགའ་བར་བྱེད་དེ། གྲུབ་པ་མཐའ་རུ་ཕྱིན་པ་ནི་སྤངས་རྟོགས་མཐར་ཕྱིན་པ་དང་།
གྲུབ་མཐའ་ཀུན་མཁྱེན་པའི་བཤད་ཚུལ་གཉིས་སྣང་། དེ་མཐར་ཕྱིན་པས་ན་ནོར་བའི་འཁྲུལ་བ་དང་ལྡན་པ་མ་
ཡིན་པ་སྟེ། ནོར་བ་ཐམས་ཅད་རྣམ་པར་སྤངས་པའི་ཕྱིར་རོ། ། རང་གཞན་སོ་སོ་དང་གཉིས་ཀའི་དོན་གསུམ་
པོ་ཐེ་ཚོམ་མེད་པར་འགྲུབ་ངེས་སུ་བྱེད་ནུས་པའི་བློ་གྲོས་དང་ལྡན་ཏེ། རང་གཞན་ཀུན་གྱི་དོན་བྱེད་ནུས་པའི་
ཡོན་ཏན་ཆོས་སྐུ་ལོངས་སྐུ་ སྤྲུལ་སྐུ་གསུམ་གྱི་བདག་ཉིད་ཅན་གྱི་གོ་འཕང་མངོན་དུ་བྱས་པའི་ཕྱིར་རོ། །
གཟུགས་སོགས་ཀྱི་ཕུང་བོ་ལྔའི་དོན་འདས་མ་འོངས་ད་ལྟའི་དུས་གསུམ་དུ་ཇི་ལྟར་བྱུང་བ་དང་གནས་པ་དང་།
འབྱུང་བའི་གང་ཡིན་པ་རྣམས་ཀྱི་དུས་སྔ་ཕྱིའི་སྐད་ཅིག་མ་སྐྱེས་ཤིང་ཞིག་པ་དང་གནས་པ་དང་འབྱུང་བ་ཐམས་
ཅད་ཀྱང་། ཡེ་ཤེས་ཀྱི་དུས་གཅིག་ལ་སོ་སོར་མ་འདྲེས་པར་བྱེ་བྲག་ཕྱེད་པའི་ཚུལ་གྱིས་མཁྱེན་པའོ། ། དེས་ན་
སྐད་ཅིག་མ་གཅིག་གིས་ཆོས་ཐམས་ཅད་མངོན་པར་རྫོགས་པ་སངས་རྒྱུས་པ་ཞེས་བྱ་སྟེ། དུས་སྐད་ཅིག་མ་ཐུང་
ང་གཅིག་ལའང་ཆོས་ཐམས་ཅད་མངོན་སུམ་དུ་རྟོགས་པའི་ཕྱིར་རོ། ། སངས་རྒྱས་ཐམས་ཅད་ཀྱི་ཆོས་སྐུ་ལ་
རིགས་མི་འདྲ་བའི་དབྱེ་བ་མེད་པ་དག་པ་གཉིས་ལྡན་གྱི་སྐུར་མཚུངས་པ་དེ་ཉིད། རང་གི་ངོ་བོར་འཛིན་པས་ན།
སངས་རྒྱས་ཀུན་གྱི་རང་བཞིན་འཆང་བ་སྟེ། འགའ་ཞིག་ཏུ། རིགས་ཀྱི་བདག་པོའི་དོན་དུ་བཤད་དོ། ། རྡུལ་
ཕྲ་རབ་ལས་གྲུབ་པའི་ལུས་མེད་པའི་ཆོས་ཀྱི་སྐུའི་བདག་ཉིད་ཅན་གྱི་ལུས་ཏེ་དེ་ནི་ལུས་ཐམས་ཅད་ཀྱི་མཆོག་ཅེས་
སL

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
བྱ་ལ། ལུས་ཐམས་ཅད་ཀྱི་མཐའ་རུ་ཕྱིན་པའི་ལུས་ནི་རྟོགས་པ་བོ་སྟེ་ཐོབ་པ་ཡིན་ནོ། ། དེ་ལྟ་བུའི་ལུས་སམ་སྐུ་
ཐོབ་ནས་གདུལ་བྱའི་དོན་དུ་སྤྲུལ་བའི་གཟུགས་རྣམས་སྣ་ཚོགས་པ་ཀུན་ཏུ་སྟོན་པར་བྱེད་པས་སྐུ་དེ་ནི་ནོར་བུ་
ཆེན་པོ་རིན་ཆེན་དབང་གི་རྒྱལ་མཚན་གྱི་ཏོག་ཏུ་བྱས་པ་དང་མཚུངས་པར་གདུལ་བྱའི་བསམ་པ་ཐམས་ཅད་
ཡོངས་སུ་རྫོགས་པར་བྱེད་པས་སོ། ། ལུས་ཀྱི་མཆོག་ཅེས་པའི་སྐབས་ཀྱི་ལུས་ནི། རྒྱ་འགྲེལ་འགའ་ཞིག་ཏུ་ཆོས་
སྐུ་ལ་གཉིས་སུ་ཕྱེ་བའི་ཡེ་ཤེས་ཆོས་སྐུ་ལ་བཤད། ཁ་ཅིག་ངོ་བོ་ཉིད་སྐུ་ལ་ཆོས་སྐུར་བྱས་པ་དེར་བཤད། ལ་ལ་ནི།
ལོངས་སྐུའི་ལུས་ལ་འཆད་པའང་སྣང་ངོ་། ། ཞེས་བྱ་བ་ནི། ལེའུ་དགུ་བའི་བཤད་པའོ། །
ལྔ་བ་བྱ་བ་གྲུབ་པའི་ཡེ་ཤེས་ནི། སངས་རྒྱས་ཀུན་གྱིས་རྟོགས་བྱ་བ་ནས། འཇམ་དཔལ་དཔལ་དང་ལྡན་
པའི་མཆོག། ཅེས་སོ། ། དུས་གསུམ་གྱི་སངས་རྒྱས་ཀུན་གྱིས་རྟོགས་པར་བྱ་བ་སྟེ་མངོན་དུ་བྱས་པའི་གཉིས་སུ་
མེད་པའི་ཡེ་ཤེས་ཀྱི་སྐུ་ནི། སངས་རྒྱས་ཀྱི་བྱང་ཆུབ་བླ་ན་མེད་པ་ཞེས་བྱ་ལ། བྱང་ཆུབ་དེ་ནི་ཐབས་དང་ཤེས་
རབ་ཀྱི་བདག་ཉིད་གསང་སྔགས་ཀྱི་རྒྱུ་ལས་བྱུང་བའོ། ། གསང་སྔགས་དེ་ནི་ཐབས་ཤེས་ཀྱི་བདག་ཉིད་ཅན་ཡིན་
གྱི། ཡི་གེའི་གཟུགས་ཀྱི་ངོ་བོར་མེད་དོ། ། གསང་སྔགས་ཆེན་པོ་དེ་ལ་རིགས་གསུམ་ཡོད་པ་སྟེ། སྐུ་གསུང་
ཐུགས་ཀྱི་དབྱེ་བ་དེ་ལྟར་རོ། ། གསང་སྔགས་དེ་ནི་དོན་གཉིས་སམ་དོན་ཐམས་ཅད་ཀུན་བསྐྱེད་པ་བོ་སྟེ།
འགྲུབ་པར་བྱེད་པའི་ཐབས་ཡིན་ལ། འདིས་སྦས་དོན་དུ་བསྐྱེད་རིམ་བསྟན་པར་བཤད། ཐིག་ལེ་ཆེན་པོ་ཡི་གེ་
མེད་ཅེས་པ་ནི། ཁ་ཅིག ཐིག་ལེ་ནི་ཆོས་དབྱིངས་དང་། ཡི་གེ་མེད་པ་ནི་འགྱུར་བ་མེད་པའི་དོན་དུ་འཆད་ལ།
ལ་ལ་སངས་རྒྱས་ཀྱི་བདེ་བ་ཆེན་པོའི་ཡེ་ཤེས་སོ་ཞེས་འཆད་ལ། འགའ་ཞིག ཐིག་ལེ་ནི་དབྱངས་གསལ་ལ་བྱས་
ནས། ཡི་གེ་མེད་པ་ནི། དེ་དག་དོན་དམ་པར་མེད་པ་ལ་འཆད། གཞན་དག ཐབས་ཤེས་དབྱེར་མེད་པའི་
གསང་སྔགས་ནི་ཡི་གེའི་གཟུགས་སུ་མེད་པས། དེ་ལྟར་འཆད་པར་བྱེད་དོ། ། རེ་ཞིག་དང་པོའི་དབང་དུ་བྱས་
ན། དེ་ལྟ་བུའི་ཆོས་དབྱིངས་ཀྱི་ཐིག་ལེ་སྟོང་བ་ཆེན་པོ་དེ་འདི་ལས་ཡི་གེ་ལྔ་འཆར་ཏེ། འདི་ཡང་ཡེ་ཤེས་ལྔའི་
བདག་ཉིད་རིགས་ལྔ་ལ་བྱེད་པ་དང་། ཨོཾ་ཨཱཿ ཧཱུཾ་སྭཱཧཱི་ལ་བྱེད་པ་དང་ཨ་ར་བ་ཙ་ན་ལ་བྱེད་པ་དང་། ཨོཾ་ཧཱུྃ་ཧཱུྃ་
ཧྲིལཾ་ལ་འཆད་པའང་སྣང་སྟེ། གང་ལྟར་ཡང་རིགས་ལྔའི་བདག་ཉིད་མཚོན་པ་ཞིག་གོ། ཐིག་ལེ་སྟོང་བ་ཡི་གེ་
དྲུག་ཅེས་པ་ལ་ནི། ལ་ལར་ཡི་གེ་བརྒྱ། ། ཞེས་བྱས་ནས་རིགས་བརྒྱར་འབྱེད་ལ། ༀ་ཝཱ་གི་ཤྭ་རི་མུ སྟེ་དྲུག་ལ་
བྱེད་པ་དང་སྣང་བ་ལས། རྒྱ་འགྲེལ་ཕལ་ཆེར་བས་སྔ་མ་ལྟར་འབྱུང་བས་དེ་བཞིན་དུ་བྱའོ། ། ཐིག་ལེའི་དོན་ནི་
ཕྱག་རྒྱའི་དོན་དུའང་བཤད་ལ། ཕྱག་རྒྱ་ཡང་རྒྱས་བཏབ་པ་ལས་མི་འདའ་བའི་དོན་ཏེ། ཆོས་དབྱིངས་ཀྱི་སྐུའི་
བདག་ཉིད་ལས་རིགས་བརྒྱའི་དབྱེ་བ་འབྱེད་པའི་དོན་དུ་བྱའོ། ། རྣམ་པ་ཀུན་ལྡན་རྣམ་པ་མེད། ། ཅེས་པའི་
85

་ ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྣམ་པ་ཀུན་ལྡན་ནི། རིགས་ཀྱི་དབྱེ་བ་དེ་ལྟར་ཡོད་ཀྱང་། རྣམ་པ་མེད་ཅེས་པ་ནི། དེ་དག་མཐར་གཏུགས་ན་
རིགས་གཅིག་ཏུ་འདུ་བའི་དོན་དུ་བཤད་པ་དང་། མཚན་དཔེའི་རྣམ་པ་ཀུན་དང་ལྡན་པ་དང་། ཆོས་སྐུ་སྟོང་
བ་ཉིད་དུ་རྣམ་པ་མེད་པ་དང་། ཡང་། རྣམ་པ་ཀུན་གྱི་མཆོག་དང་ལྡན་པའི་ལུས་སུ་སྣང་ལ། རྡུལ་ཕྲ་རབ་ལས་
གྲུབ་པའི་ལུས་ཀྱི་རྣམ་པ་མེད་ཅེས་འཆད་པ་ལ་སྣང་བ་ལས། རེ་ཞིག་དང་པོ་ལྟར་རོ། ། བཅུ་དྲུག་ཕྱེད་ཕྱེད་
ཐིག་ལེ་འཆང་ཞེས་པ་ལ། ཁ་ཅིག བཅུ་དྲུག་ནི་དབྱངས་ཡིག་བཅུ་དྲུག་ལ་བྱས་ནས། དེའི་ཕྱེད་ནི་བརྒྱད་
དང་། དེའི་ཕྱེད་ནི་བཞི་སྟེ། ཨ་ཨཱ་མོ་ཨ ཞེས་པ་བཞི་སྟེ། འདིས་རྣམ་ཐར་སྒོ་བཞི་མཚོན་གསུང་ལ། འགའ་
ཞིག་ནི། ཞི་ནི་སྐུ་བཞི་འཆང་བའི་དོན་དུ་བཤད་པ་ལ། གོ་བ་ལྟར་བརྩིས་པའི་བཞི་ནི། རྡོ་རྗེ་དང་པདྨ་གཉིས།
དེ་གཉིས་སྦྱོར་བས་ཀུནྡ་ལྟ་བུ་དང་། དེ་ལས་དོན་དམ་པའི་བདེ་བ་གཉིས་ཏེ་བཞིའོ་གསུངས་ཏེ་ཕྱི་མ་ནི་སྦས་དོན་
དུ་བུའོ། ། དེར་མ་ཟད། གཞན་དག་ནི་སྤྱི་བོར་ཟླ་བའི་ཐིག་གི་རལ་བའི་ཅོད་པན་ཐོགས་པའི་དོན་དུ་བཤད་པ་
དང༌། ཐིག་ལེ་ཆ་བཅུ་དྲུག་ཏུ་འབབ་བའི་ཆ་བཞི་ལ་བཤད་པའང་སྣང་ངོ་། ། ཡན་ལག་མེད་པ་རྩིས་ལས་
འདས། ཞེས་པ་ལ། ཁ་ཅིག ཡན་ལག་མེད་པ་ནི། རྣམ་པར་རྟོག་པ་མེད་པ་དང་། ལ་ལ་ནི། ཆ་ཤས་མེད་
པ་དང་། འགའ་ཞིག་སྤྲོས་པ་མེད་པའི་དོན་དུ་འཆད་ལ། རྩིས་ལས་འདས་པ་ནི་བཅུ་དྲུག་ཕྱེད་ཕྱེད་ཅེས་པ་
ལྟར་བརྗོད་པའི་རྩིས་ལས་འདས་པ་དང་། ཡོད་མེད་སོགས་རྟག་ཆད་དུ་འཛིན་པའི་རྟོག་པ་ལས་འདས་པ་
ལའང་བཤད་ཅིང་། དེ་རྣམས་མེད་པ་དང་འདས་རྒྱུ་ནི་བཞེད་པ་མི་འདྲ་བ་ཡོད་ཡང་། རེ་ཞིག་སྐུ་བཞི་ལ་
བྱའོ། ། བསམ་གཏན་དང་པོ་སོགས་བསམ་གཏན་བཞི་ཡོད་པའི་བསམ་གཏན་བཞི་བ་མཐར་ཕྱིན་པའི་རྩེ་མོ་
མཆོག་ལྷན་སྐྱེས་ཀྱི་ཡེ་ཤེས་འཆད་པ་སྟེ། བླ་མེད་ཀྱི་སྐབས་དང་སྦྱར་ཚེ། དབང་བཞི་བའི་སྐབས་དང་སྦྱར་
དགོས་པས། ཐུན་མོང་བའི་བསམ་གཏན་བཞི་བ་ཙམ་མིན་ནོ། ། བསམ་གཏན་དང་པོ་སོགས་བཞི་བོ་རེ་རེ་
ལའང་ཡན་ལག་མི་འདྲ་བ་སྣ་ཚོགས་ཡོད་པ་ཀུན་མཁྱེན་པས་ན། བསམ་གཏན་ཡན་ལག་ཀུན་ཤེས་ཤིང་ཞེས་བྱ་
ལ། ཐུན་མོང་བའི་བསམ་གཏན་བཞི་ལ་བཅོ་བརྒྱད་ཡོད་དོ། ། སྦས་དོན་དུ་སྟོང་བ་བཞི་དང་དགའ་བ་བཞི་
འདྲེན་ཚུལ་སོགས་ཤེས་པའོ། ། དཔའ་བར་འགྲོ་བའི་ཏིང་ངེ་འཛིན་ལ་སོགས་པ་ཏིང་ངེ་འཛིན་རྣམས་མཁྱེན་
ཅིང༌། ཏིང་ངེ་འཛིན་དེ་རྣམས་ནི་རིགས་གང་དུ་གཏོགས་པ་དང་། དེ་དག་གང་ཟག་གང་གི་རྒྱུད་ཀྱིས་བསྡུས་
པ་སོགས་མཁྱེན་པས་ན་རྒྱུད་རིག་པའོ། ། ཁ་ཅིག་རྒྱུད་རིག་པ་ནི་ཤེར་ཕྱིན་རིག་པའི་དོན་དུ་འཆད། ཏིང་
འཛིན་མཐར་ཕྱིན་པའི་ཡེ་ཤེས་ལུས་ཅན་དང་། ལུས་ཀྱི་མཆོག་ཆོས་སྐུ་དང་། ལོངས་སྤྱོད་རྫོགས་པའི་སྐུ་ཀུན་གྱི་
རྒྱལ་པོ་དང་། སྤྲུལ་བའི་སྐུ་སྟེ་སྐུ་ཡི་མཆོག་བརྙེས་པས། སངས་རྒྱས་ཀྱི་སྤྲུལ་བའི་རྒྱུད་འཆད་པ་སྟེ་འཛིན་
86

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
པའོ། ། རྒྱུད་འཆད་པའི་ཚུལ་ཡང་། ཕྱོགས་བཅུར་སྤྲུལ་བ་སྣ་ཚོགས་འགྱེད་པའི་ཚུལ་གྱིས་རང་རང་སྐལ་བ་ཇི་
བཞིན་འགྲོ་བའི་དོན་བྱེད་པའོ། ། ལྷའི་དབང་བོ་ཞེས་སོགས་ཀྱི་སྦས་དོན་དུ་དཀྱིལ་འཁོར་གྱི་ལྷ་འགོད་པ་དང་
སྦྱར་བ་ཞིག་སྣང་ཡང་འདི་ལྟར་བཤད་པ་བཞིན་བྱ་སྟེ། དེ་ལྟར་སྤྲུལ་བ་བསྟན་ནས་འགྲོ་བའི་དོན་བྱེད་པའི་ནང་
ནས་འཇིག་རྟེན་པའི་རྣམ་པར་བསྟན་པ་ལ། ལྷ་ཡི་དབང་བོ་ཁྱབ་འཇུག ལྷ་ཡི་ལྷ་ཚངས་པ། ལྷ་ཡི་བདག་པོ་
བརྒྱ་བྱིན། ལྷ་མིན་བདག་པོ་སྒྲ་གཅན་འཆི་མེད་དབང་པོ་ནི་འཐབ་བྲལ་ལ་སོགས་པའི་རྒྱལ་པོ་དང་། ལྷ་ཡི་བླ་
མ་ནི་ཕུར་བུ་དང་། འཇོམས་བྱེད་ནི་ཚོགས་བདག ཡང་འཇོམས་བྱེད་ནི་དབང་ཕྱུག་སྟེ། དབང་ཕྱུག་ཆེན་
པོར་སྤྲུལ་ནས་འགྲོ་བའི་དོན་བྱེད་ཅེས་སྦྱར་བ་དང་། འདི་ལའང་འཆི་མེད་དབང་པོ་ནི་བརྒྱ་བྱིན་ལ་སྦྱར་བ་དང་།
ལྷ་དང་ཞེས་བཏོན་ནས་བཤད་པའང་ཡོད་དོ། ། སྟོན་པ་གཅིག་བུ་ཞེས་སོགས་ནི། གོང་དུ་བརྗོད་མ་ཐག་པའི་
སྤྲུལ་བ་དེ་དག་ཀྱང་རང་རང་གི་འཁོར་དུ་སྟོན་པ་དང་འདྲ་བ་ལ་བཤད་པ་ཞིག་སྣང་ཡང་། འདི་ལྟར་བྱ་སྟེ་རྗེ་
བཙུན་ནི་འགྲོ་བ་ལ་ཆོས་སྟོན་པའི་ནང་ནས་ཟླ་མེད་ལྟ་བུར་གྱུར་བས་ན། སྟོན་པ་གཅིག་བུ་དང༌། འགྲོ་བའི་བླ་
མ་ཞེས་བྱ་ལ། དེ་ལྟར་ཡིན་པའི་སྒྲ་འཇིག་རྟེན་ཕྱོགས་བཅུར་རབ་ཏུ་གྲགས་པ་དང་། ཆོས་ཀྱི་སྦྱིན་པ་བྱེད་པས་
ན་ཆོས་ཀྱི་སྦྱིན་བདག་ཆེ་བ་པོ་དང་། དེ་ཡང་སེམས་ཅན་བདེ་བ་ལ་འགོད་པར་བཞེད་པའི་བྱམས་པའི་གོ་ཆས་
སེམས་ཅན་གྱི་དོན་དུ་ཆས་པ་སྟེ་བྱམས་པའི་གོ་ཆ་བཙན་པོ་བགོས་ཤིང་། སེམས་ཅན་སྡུག་བསྔལ་ལས་སྐྱོབ་
འདོད་ཀྱི་སྙིང་རྗེ་ཡི་ནི་ཡ་ལད་ཁྲབ་ལྟ་བུའི་ཚུལ་དུ་བགོས་པ་སྟེ་གྱོན་ནས། ཤེས་རབ་ཀྱི་རལ་གྲི་དང་མདའ།
ཐབས་ཀྱི་གཞུ་ཐོགས་ཏེ། འགྲོ་བའི་ཉོན་མོངས་པ་སྤྱི་དང་མི་ཤེས་པའི་གཡུལ་དེ་སེལ་བར་མཛད་དོ། ། མདའ་
སྙིང་རྗེ་དང་། གཞུ་སྟོང་ཉིད་ལ་སྦྱར་བ་སྣང་། གཞན་ཡང་། དཔའ་བོ་ཞེས་བྱ་སྟེ། བདུད་གྱི་དགྲ་ཆེན་པོ་
ཡིན་པའི་ཕྱིར་དང་བདུད་འདུལ་བའི་མཆོག་ཡིན་པའི་ཕྱིར་ཏེ། ལྷའི་བུའི་བདུད་སོགས་བདུད་བཞིའི་འཇིགས་
པ་སེལ་བར་བྱེད་ཅིང་། བདུད་ཀྱི་དཔུང་རྣམས་ཕམ་པར་བྱེད་པའི་ཕྱིར་རོ། ། བདུད་ལ་ཕྱིའི་བདུད་དང་ནང་
གི་བདུད་གཉིས་ལས། ཕྱི་མ་ནི་ཉོན་མོངས་སོགས་ཡིན་ནོ། ། འདི་དག་ནི། འཇམ་དབྱངས་ཉིད་ལ་སྦྱར་བ་
ཙམ་དུ་མ་ཟད། སངས་རྒྱས་ཀྱི་ལོངས་སྤྲུལ་ཀྱི་སྐུ་གཞན་ལའང་སྦྱར་རྒྱུ་ཡིན་ནོ། ། འདིར་སྦས་དོན་དུ་འཇམ་
དབྱངས་ཀྱི་སྐུ་བསྒོམ་པའི་ཚུལ་ཞིག་བསྟན་པ་ཡང་བཤད། ངེས་དོན་དུ་རྗེ་བཙུན་ནི། རྫོགས་པའི་སངས་རྒྱས་
འཇིག་རྟེན་གྱི་འདྲེན་པ་ཡིན། དེའི་ཕྱིར་མཆོད་པར་འོས་པ་དང་། བསྟོད་པར་འོས་པ་དང་ཕྱག་གི་གནས་དང་།
དུས་རྟག་ཏུ་བསྟེན་ནས་རི་མོར་བྱ་བའི་འོས་ཡིན་པ་དང་། རྒྱལ་ལྟར་བཀུར་བར་འོས་པ་དང་། བསྔགས་པའི་
གནས་སུ་གྱུར་བས་བརྗེད་པར་བྱ་བའི་མཆོག་དང་། བླ་མ་ལྟར་ཕྱག་བྱ་བར་འོས་པ་དང་། བླ་མའི་ནང་ནས་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཆོག་ཡིན་པས་བླ་མའི་རབ་ཅེས་བྱའོ། ། འཇིག་རྟེན་གསུམ་པོ་ནི་རྫུ་འཕྲུལ་གྱི་གོམ་པ་གཅིག་གིས་བགྲོད་པར་
མཛད་ལ། ནམ་མཁའི་ཁམས་ཀྱིས་ཀུན་ཁྱབ་པ་ལྟར་སྤྲུལ་བས་འཇིག་རྟེན་གྱི་ཁམས་མཐའ་མེད་པ་རྣམ་པར་
གནོན་པ་སྟེ་ཁྱབ་པའོ། ། འཇིག་རྟེན་གསུམ་ནི་ས་འོག་ས་སྟེང་ས་བླ་གསུམ་དང་། འདོད་ཁམས་གཟུགས་
ཁམས་ཁགཟུགས་མེད་ཁམས་གསུམ་ལ་བཤད་པ་གཉིས་སྣང་། གོམ་གཅིག་བགྲོད་པ་ནི། སྔགས་ཀྱི་ཐེག་པ་ལ་
བརྟེན་ནས་ཚེ་གཅིག་ལུས་གཅིག་ལ་འཚང་རྒྱ་ནུས་པའི་དོན་དུ་བཤད་པའང་སྣང་ངོ༌། ། མཁའ་ལྟར་མཐའ་མེད་
སོགས་ལ། ཆོས་སྐུ་ནམ་མཁའ་ལྟ་བུ་ལ་གནས་པས་མི་མཐུན་ཕྱོགས་ཐམས་ཅད་གནོན་པ་དང་། སེམས་ཅན་
མཐའ་མེད་པའི་དོན་བྱེད་པ་ལའང་བཤད་དོ། ། གསུམ་རིག་པ་ནི། ཁ་ཅིག ལྷའི་མིག་གི་མངོན་ཤེས་དང་།
སྔོན་གྱི་གནས་རྗེས་སུ་དྲན་པ་ཟག་པ་མེད་པའི་མངོན་ཤེས་གསུམ་ལ་བཤད། ལ་ལ་དུས་གསུམ་རིག་པ་དང་།
སྡེ་སྣོད་གསུམ་རིག་པ་དང་། ནང་དུ་སྐུ་གསུང་ཐུགས་རིག་པ་ལ་བཤད་པའི་ཚུལ་ཡང་སྣང་ངོ༌། ། དེ་ལྟར་རིག་
པ་ཡེ་ཤེས་ནི། སྐྱོན་ཐམས་ཅད་ཀྱིས་མ་གོས་པས་ན་གཙང་མ་དག་པ་སྟེ་ཞེས་བྱའོ། ། ལྷའི་མིག་གི་མངོན་ཤེས་
ནས། ཟག་པ་ཟད་པའི་མངོན་ཤེས་ཀྱི་བར་མངོན་ཤེས་དྲུག་དང་ལྡན་ལ། དཀོན་མཆོག་གསུམ་དང་ཚུལ་
ཁྲིམས་གཏོང་བ་ལྷ་རྗེས་སུ་དྲན་པའི་རྗེས་དྲན་དྲུག་སྟེ་ཁ་ཅིག་ཕྱི་མ་གསུམ་ལ། དམ་ཚིག་ཐུགས་མཛད་པ་རྗེས་སུ་
དྲན་པ་གསུམ་འདྲེན། ལ་ལ་འགྲོ་དྲུག་རྗེས་སུ་དྲན་པ་ལ་བཞེད། དེ་ལྟ་བུ་དང་ལྡན་པས་བྱང་ཆུབ་སེམས་དཔའ་
སྟེ་རང་དོན་གྱི་སྐུ་ལ་དམིགས་པ་དང་། སེམས་དཔའ་ཆེན་པོ་སྟེ་གཞན་དོན་གྱི་སྐུ་ལ་དམིགས་པའམ་ཐོབ་པའི་སྒོ་
ནས་འགྲོ་བའི་དོན་བྱེད་པའོ། ། རྫུ་འཕྲུལ་ཆེན་པོ་འཇིག་རྟེན་ལས་འདས་པ་བརྙེས་པ་སྟེ། སྐུའི་དབང་ཕྱུག་
ཐོབ་པའོ། ། ཁ་ཅིག རྫུ་འཕྲུལ་ཆེན་པོ་དང་འཇིག་རྟེན་ལས་འདས་པ་སོ་སོར་ཕྱེ་ནས་འཆད་དེ། འཁོར་བ་
ལས་འདས་པའི་ཕྱིར་འཇིག་རྟེན་ལས་འདས་པར་བཞེད། ཆོས་ཐམས་ཅད་རང་བཞིན་མེད་པར་རྟོགས་པའི་
ཤེས་རབ་ཀྱི་ཕ་རོལ་ཏུ་ཕྱིན་པའི་མཐའ་ལ་གནས་པ་སྟེ་མཐར་ཕྱིན་པར་གྱུར་ལ། ཤེས་རབ་གོམས་པའི་སྟོབས་
ཀྱིས་ནི་ཆོས་ཀྱི་དེ་ཁོ་ན་ཉིད་ཀྱི་སྐུ་ཐོབ་པོ། ། བདག་གི་དོན་རིག་པ་དང་། གཞན་གྱི་དོན་རིག་པ་ཐམས་ཅད་
མཐར་ཕྱིན་པ་སྟེ། དེའི་ཕྱིར་སེམས་ཅན་ཀུན་ལ་ཕན་པ་དང༌། དེས་ན་གང་ཟག་མཆོག་གམ་དམ་པ་ཞེས་
བྱའོ། ། གཞན་གྱི་དོན་བྱེད་པ་ལ་མཚུངས་པ་གཞན་མེད་པས། དཔེར་བྱ་ཀུན་ལ་འདས་པ་སྟེ། དཔེ་མེད་
པའོ། ། ཤེས་པ་ཡེ་ཤེས་ཀྱི་སྐུ་དང་། ཤེས་བྱ་གཟུགས་ཀྱི་སྐུ་གཉིས་ངོ་བོ་དབྱེར་མེད་པའི་ཟུང་འཇུག་གི་སྐུའི་
བདག་པོ་མཆོག་གོ ཁ་ཅིག ཤེས་པར་བྱེད་པ་དང་བྱ་བའི་དོན་གཉིས་ཀའི་བདག་པོ་མཆོག་ཏུ་བཞེད། ལ་ལ་
གཟུངས་འཛིན་གཉིས་ཀྱི་བདག་པོར་འཆད་པའང་སྣང་། སྐྱེ་འཕགས་ཀུན་གྱི་གཙོ་བོ་དང་། ཆོས་ཀྱི་སྦྱིན་པ་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
བྱིན་པས་ན་ཆོས་ཀྱི་སྦྱིན་བདག་ཞེས་བྱ་སྟེ། དམ་རྒྱུ། ཆོས་རྒྱུ། ལས་རྒྱུ། ཕྱག་ཆེན་གྱི་ཕྱག་རྒྱ་བཞི་པོའི་དོན་
སྟོན་པ་སྟེ། ཐུགས་དམ་རྒྱ། གསུང་ཆོས་རྒྱུ། འཕྲིན་ལས་ལས་རྒྱུ་སྐུ་ཕྱག་རྒྱ་ཆེན་པོ་སྟོན་པའོ། ། ཁ་ཅིག
འདུས་བྱས་ཐམས་ཅད་མི་རྟག་ཟག་བཅས་ཐམས་ཅད་སྡུག་བསྔལ། ཆོས་ཐམས་ཅད་བདག་མེད་པ། མྱ་ངན་
ལས་འདས་པ་ཞི་བ་སྟེ་ལྟ་བ་བཀར་བཏགས་ཀྱི་ཕྱག་རྒྱ་བཞི་སྟོན་པ་ལ་སྦྱར་ནས་བཤད་པ་ལྟར་བྱས་ཀྱང་མི་འགལ་
ལོ། ། དེ་སྟོན་པས་ན་འགྲོ་བའི་བསྙེན་བཀུར་གནས་ཀྱི་མཆོག་ཏུ་གྱུར་བའོ། ། ཉན་ཐོས་རང་རྒྱལ་བྱང་སེམས་
ཀྱི་ཐེག་པ་གསུམ་གྱི་ངེས་པར་འབྱུང་གི་གསུམ་པོ་དེར་བགྲོད་པའི་འབྲས་བུ་རྣམས་ཀྱི་ནང་ནས་དོན་གྱི་དམ་པ་
མཆོག་ནི། སྒྲིབ་གཉིས་བག་ཆགས་དང་བཅས་པའི་དྲི་མས་རྣམ་པར་དག་པའི་དཔལ་དུ་གྱུར་བ་འཇིག་རྟེན་
གསུམན་སྐལ་བཟང་ཆེ་བ་སྟེ་ཕུན་སུམ་ཚོགས་པ་དང་། དོན་གཉིས་ཀྱི་དཔལ་དང་ལྡན་པའི་འབྱོར་བ་ཀུན་
འགྲུབ་པར་བྱེད་པ་སྟེ། དེ་གང་ཞེ་ན། དྲང་དོན་དང་། ངེས་དོན་གྱི་འཇམ་དཔལ་ཡོན་ཏན་གྱི་དཔལ་དང་
ལྡན་པའི་མཆོག་དེ་ཉིད་ཡིན་ནོ། ། ཞེས་བྱ་བ་ནི་ལེའུ་བཅུ་བའི་བཤད་པའོ། །
གསུམ་པ་འཇུག་བསྡུ་བ་ལ་གཉིས། ཡེ་ཤེས་ལྔ་ལ་བསྟོད་པའི་ལེའུ་དང་། སྔགས་ཀྱི་ལེའུ་བཤད་པའོ། །
དང་པོ་ནི། མཆོག་སྦྱིན་རྡོ་རྗེ་ནས་ཡེ་ཤེས་སྐུ་ཉིད་ཁྱོད་ལ་འདུད། ། ཅེས་པའི་བར་ཏེ། འདི་ལ་ཡང་མེ་ལོང་ལྟ་
བུ། ཆོས་དབྱིངས་ཡེ་ཤེས། སོ་སོར་རྟོགས་པ། མཉམ་ཉིད་ཡེ་ཤེས། བྱ་གྲུབ་ཡེ་ཤེས་ཀྱི་སྒོ་ནས་བསྟོད་
པའོ། ། དང་པོ་ནི། སངས་རྒྱས་ཀྱི་གོ་འཕང་མཆོག་སྦྱིན་པར་བྱེད་པ་གཉིས་སུ་མེད་པའི་ཡེ་ཤེས་ཀྱི་རྡོ་རྗེ་མཆོག་
མེ་ལོང་ལྟ་བུའི་ཡེ་ཤེས་ཁྱོད་ལ་འདུད། ཡང་དག་པའི་མཐའ་དག་པ་གཉིས་ལྡན་གྱི་ཆོས་དབྱིངས་དང་ངོ་བོ་
གཅིག་ཏུ་ཞུགས་པར་གྱུར་བ་ཁྱོད་ལ་འདུད། ཆོས་རྣམས་རང་བཞིན་གྱིས་སྟོང་བ་ཉིད་རྟོགས་པ་ལས་འབྱུང་བ་
ཁྱོད་ལ་འདུད། སངས་རྒྱས་ཀྱི་བྱང་ཆུབ་ཏུ་གྱུར་བ་ཁྱོད་ལ་འདུད་དོ་ཞེས་པ་སྟེ་ངོ་བོའི་སྒོ་ནས་བསྟོད་པའོ། །
གཉིས་པ་ནི། སྒྲིབ་གཉིས་ཀྱི་གཉིད་སངས་ཤིང་ཞེས་བྱ་ལ་བློ་རྒྱས་པ། ཡུལ་སྟོང་བ་ཉིད་ལ་རྟག་ཏུ་གནས་པས་
ན་ཆགས་པ་སྟེ། ཆོས་དབྱིངས་ཡེ་ཤེས་ཁྱོད་ལ་འདུད། སངས་རྒྱས་ཡུལ་སྟོང་བ་ཉིད་ལ་གནས་པར་འདོད་པ་ལ་
ཕྱག་འཚལ་འདུད། སངས་རྒྱས་ཡུལ་དེར་གནས་པར་དགྱེས་པ་ཁྱོད་ལ་འདུད། སངས་རྒྱས་ཡུལ་དེར་རྟག་ཏུ་
རོལ་བ་ལ་ཕྱག་འཚལ་བདུད་དོ། ། འདིར་སེམས་ ཅན་གྱི་དོན་དུ་ཆགས་པ་དང་། འདོད་པ་སོགས་ལའང་
བཤད་པ་སྣང་ངོ༌། ། གསུམ་པ་ནི། སངས་རྒྱས་ཆོས་སྟོན་པ་ལ་ལས་ཉེས་ནས་འཛུམ་པའི་རྒྱུ་བྱེད་པའི་སོ་སོར་
རྟོགས་པའི་ཡེ་ཤེས་ཁྱོད་ལ་འདུད། སངས་རྒྱས་འགྲོ་བའི་དོན་མཛད་པ་ལ་དགྱེས་ནས་བཞད་པ་ལ་ཕྱག་འཚལ་
འདུད། སངས་རྒྱས་ཆོས་སྟོན་པའི་གསུང་གི་མངའ་བདག་ཉིད་དུ་གྱུར་བ་ཁྱོད་ལ་འདུད། སངས་རྒྱས་དེ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞིན་ཉིད་དང་རོ་གཅིག་ཏུ་གྱུར་བའི་ཐུགས་ལ་ཕྱག་འཚལ་འདུད་དོ། ། བཞི་བ་ནི། རང་བཞིན་གྱིས་མེད་
པའི་སྟོང་བ་ཉིད་ལས་བྱུང་བའི་མཉམ་ཉིད་ཡེ་ཤེས་ཁྱོད་ལ་འདུད། སངས་རྒྱས་ཀྱི་གོ་འཕང་འབྱུང་བའི་གནས་
ཁྱོད་ལ་འདུད། ནམ་མཁའ་ལྟ་བུའི་ཆོས་ཉིད་རྟོགས་པ་ལས་བྱུང་བ་ཁྱོད་ལ་འདུད། གཉིས་སུ་མེད་པའི་ཡེ་ཤེས་
ལས་བྱུང་བ་ཁྱོད་ལ་འདུད་དོ། ། ལྔ་བ་ནི་སྒྱུ་མ་ལྟ་བུའི་རྣམ་པར་འཁྲུལ་བའི་དྲ་བ་སྤྲུལ་བ་སྣ་ཚོགས་སྟོན་པ་བྱ་
གྲུབ་ཡེ་ཤེས་ཁྱོད་ལ་བདུད། སངས་རྒྱས་ཀྱི་མཛད་པའི་རྣམ་རོལ་སྟོན་པ་ཁྱོད་ལ་འདུད། ཡོན་ཏན་གྱི་རྣམ་པ་
ཐམས་ཅད་ཡོངས་སུ་རྫོགས་པས་སེམས་ཅན་ཐམས་ཅད་ཀྱི་དོན་བྱེད་པ་ཁྱོད་ལ་འདུད། ལྷན་ཅིག་སྐྱེས་པའི་རེ་
ཡེ་ཤེས་ཀྱི་སྐུ་ཉིད་དུ་གྱུར་བ་ཁྱོད་འདུད་དོ་ཞེས་པ་སྟེ། འདི་དག་ཡེ་ཤེས་ལྔ་གང་གི་བསྟོད་པ་ཡིན་པའི་གོ་རིམ་
དང་། དོན་བཤད་པས་མི་འདྲ་བ་འགའ་རེ་སྣང་ངོ༌། ། འདི་ཡེ་ཤེས་ལྔའི་བསྟོད་པ་ཡིན་ཀྱང་། དོན་ལ་རིགས་
ལྔའི་བསྟོད་པ་སྟེ། དེ་ཡང་སྤྱི་དང་བྱེ་བྲག་འཇམ་དཔལ་ཉིད་ལ་རིགས་ལྔར་ཕྱེ་ནས་བསྟོད་པའི་སྐབས་སོ། །
ཞེས་པ་ནི། ལེའུ་བཅུ་གཅིག་པའི་བཤད་པའོ། །
གཉིས་པ་ནི། ཨོཾ་སརྦ་དྷརྨཱ་ནས་གནྡྷེ་ཨ ཞེས་སོ། ། ཨོཾ་ནི་སྔགས་ཀྱི་འགོ་འདྲེན་ཏེ། དམ་བཅའ་བ་
དང་། བཀྲ་ཤིས་པ་སོགས་ལ་འཇུག་གོ། སརྦ་དྷཱརྨ་ནི་ཆོས་ཐམས་ཅད། ཨ་བྷ་ཝ་ནི་དངོས་པོ་མེད་པའམ་རང་
བཞིན་མེད་པ། སྭ་བྷཱ་ཝ་ནི་རང་བཞིན། བིཤུ་རྙེན་རྣམ་པར་དག་པ། བཛྲ་ཙཀྟ་ནི་རྡོ་རྗེའི་མིག ཨ་ཨཱ ཨོཾ་
w རྣམ་པར་ཐར་བའི་སྒོ་བཞི་མཚོན་བྱེད། བྲ་ཀྲྀ་ཏ་ནི་རང་བཞིན་ནམ་གང་ལ་ཞུགས་པའམ་གཉིས་སུ་མེད་པ།
བ་རི་ཤུད་དྷ་ནི་ཡོངས་སུ་དག་པ། སརྦ་དྷཱམཱ་ནི་ཆོས་ཐམས་ཅད། ཡདུ་ཏ་ནི་གཤེགས་ཤིག་གམ་སྐྱེད་པ། སརྦ་
ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད། ཛྙཱ་ན་ཀཱ་ཡ་ནི་ཡེ་ཤེས་ཀྱི་སྐུ། མརྫུ་ཤྲཱི་ནི་འཇམ་དཔལ། བ་རི་
ཤུདྷི་ཏ་ནི་ཡོངས་སུ་དག་པ། མུཔཱ་དཱ་ཡ་ཏི་ནི་མྱུར་པར་གཤེགས་ཤིག། ཨ་ཨཱ ནི་རང་བཞིན་སྐྱེ་མཆེད་མཚོན་
བྱེད། སརྦ་ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད། ཀྲྀ་ད་ཡ་ནི་སྙིང་པོ། ། ཧ་ར་ཧ་ར་ནི་འབྱུང་བ་
འབྱུང་བའམ་འཕྲོག་པ་གཉིས། ཨོཾ་ཧཱུྃ་ཧི ནི་སྐུ་གསུང་ཐུགས་མཚོན་བྱེད། བྷ་ཀ་ཝན་བཅོམ་ལྡན་འདས། ཛྙཱ་
ན་ཡེ་ཤེས། མུ་ཏི་ནི་ལུས་སམ་སྐུ་འམ་ཐམས་ཅད། ཝཱ་གཱི་ཤྭ་ར་ནི་ངག་གི་དབང་ཕྱུག མ་ཧཱ་བ་ཙ་ནི་འཇམ་པ་
ཆེན་པོའམ་སྨིན་པ་ཆེན་མོ། ག་ག་ནི་ནམ་མཁའ། ཨ་མ་ལ་ནི་ལྟ་བུ། སུ་ནི་བདེ་བ། བ་རི་ཤུདྷ་ནི་ཡོངས་སུ་
དག་པ། དྷརྨཱ་དྷ་དུ་ནི་ཆོས་ཀྱི་དབྱིངས། གནྡྷ་ནི་སྙིང་པོ། ཨ ནི་སྐྱེ་བ་མེད་པའོ། ། དེ་ཡང་། རྩ་སྔགས།
སྤྱན་འདེན་འདྲེན་སྔགས། འཕྲེང་སྔགས་གསུམ་སྟེ། ཨོཾ་སརྦ་དྷརྨཱ་ནས་ཨ་ཨ་ཨོ་ཨའི་བར་རྩ་སྔགས་དང་། བླ་
ཀྲྀ་ཏ་ནས། མུ་བཱ་དཱ་ཡ་ཏིའི་བར་སྤྱན་འདྲེན་པའི་སྔགས། དེ་མན་ཆད་ནི་འཕྲེང་བའི་སྔགས་སོ། ། སྔགས་འདི་

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
དག་གི་དོན་ལ་ངེས་དོན་གྱི་བཤད་པ་གཞན་ཡོད་ཀྱང་མང་དུ་དོགས་ནས་མ་བྲིས་སོ། ། ཞེས་པ་ནི་ལེའུ་བཅུ་
གཉིས་པའི་བཤད་པའོ། །
གསུམ་པ་རྗེས་སུ་ཡི་རང་ནི། དེ་ནས་དཔལ་ལྡན་རྡོ་རྗེ་འཆང་། ། ནས། རྫོགས་པའི་སངས་རྒྱུས་རྣམས་
ཀྱིས་བཤད། ། ཅེས་པའི་བར་ཏེ། སྟོན་པས་ལན་རྒྱས་པར་གསུང་ས་པའི་རྗེས་དེ་ནས་སྡུད་པ་པོ་རྡོ་རྗེ་འཆང་
ཕྱག་ན་རྡོ་རྗེ། ཡིད་དགའ་ཞིང་མགུ་ནས་ཐལ་མོ་སྦྱར་ཏེ། མགོན་པོ་བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ཏེ། རྣམ་མང་མགོན་པོ་ལག་ན་རྡོ་རྗེ་གཞན་
རྣམས་དང་། གསང་བ་ཀུན་གྱི་དབང་པོ་ལག་ན་རྡོ་རྗེ་སྟེ། རང་གི་འཁོར་ཁྲོ་བོའི་རྒྱལ་བོར་བཅས་པ་རྣམས་
ཀྱིས་སྐད་ཀྱི་གསང་བསྟོད་ནས་ནི་འོག་ནས་འབྱུང་བའི་ཚིག་འདི་སྐད་ཅེས་གསོལ་ཏེ། ། མགོན་པོ་ཞེས་སྟོན་པ་
ལ་བོས་ནས། ཞུ་བ་བོ་བདག་ཅག་ཁྱོད་ཀྱིས་གསུངས་པ་ལ་རྗེས་སུ་ཡི་རང་ངོ༌། ། ལེགས་སོ་ལེགས་སོ་ཞེས་
གཉིས་འབྱུང་བའི་སྔ་མ་ནི། རང་དོན་དང་། ཕྱི་མ་གཞན་དོན་དུ་བྱིན་པའི་ཚུལ་གཅིག་དང་། ཡང་སྔ་མ་ཟབ་
པ་དང་། ཕྱི་མ་བརྗོད་བྱ་རྒྱ་ཆེ་བའི་ཚུལ་ལ་བྱིན་པར་བཤད་པའང་སྣང་ངོ༌། ། དེའི་ཕྱིར་རྒྱུད་འདི་ལེགས་པར་
གསུངས་སོ་ཞེས་པ་སྟེ། དེ་ཡང་ཞུ་བ་བོ་བདག་ཅག་རྣམས་ཡང་དག་པར་རྫོགས་པ་ཡི་བྱང་ཆུབ་མྱུར་དུ་ཐོབ་པར་
བྱེད་པའི་དོན་ཆེན་པོ་མཛད་པའོ། ། འགྲོ་བ་མགོན་མེད་པ་རྣམས་དང་ནི། རྣམ་གྲོལ་འབྲས་བུ་སང་རྒྱས་ཀྱི་གོ་
འཕང་འཚལ་བ་སྟེ། འདོད་པ་ཡི་དོན་དུ་གཉེར་བྱ་རྣམ་དག་ལེགས་པའི་ལམ་འདི་ནི། སྒྱུ་འཕྲུལ་དྲ་བའི་ཚུལ་ཏེ་
ལྷ་དང་ཡེ་ཤེས་ཀྱི་བཀོད་པའི་རྣམ་རོལ་བསྟན་པ། བརྗོད་བྱ་ཟབ་ཅིང་ཡངས་ལ་རྒྱ་ཆེ་བ་སྟེ། དོན་ཆེན་པོ་
སངས་རྒྱས་ཀྱི་གོ་འཕང་སྟེར་བར་མཛད་པའི་སྒོ་ནས་འགྲོ་བའི་དོན་བྱེད་པ། དོན་མ་ལུས་པ་སངས་རྒྱས་རྣམས་
ཀྱི་མངོན་སུམ་གྱི་སྤྱོད་ཡུལ་ཡིན་པའི་མཚན་ཡང་དག་པར་བརྗོད་པ་འདི་ནི། དུས་གསུམ་གྱི་ཡང་དག་པར་
རྫོགས་པའི་སངས་རྒྱས་རྣམས་ཀྱིས་བཤད་པ་ཡིན་ནོ། ། འདི་ལའང་སྦས་དོན་གྱི་བཤད་པ་གཞན་ཞིག་ཀྱང་སྣང་
ལ། དེར་མ་ཟད་ལེའུ་འདི་ལ་འགྱུར་མི་འདྲ་བ་སྣང་བས་དོན་ཀྱང་གོ་རིམ་མི་འདྲ་བ་རེ་འབྱུང་ངོ༌། ། རྒྱུད་འདི་
ནི་སྒྱུ་འཕྲུལ་དྲ་བ་སྟོང་ཕྲག་བཅུ་དྲུག་པ་རྣལ་འབྱོར་ཆེན་པོའི་རྒྱུད་རྒྱུས་པ་ལས་ལོགས་སུ་ཕྱུང་བ་ཡིན་པ་སོགས་ནི་
འཕགས་པ་སྒྱུ་འཕྲུལ་དྲ་བ་ཞེས་སོགས་ཀྱིས་སྟོན་པ་དོན་ནི་སླའོ། ། ཞེས་པ་ནི་ལེའུ་བཅུ་གསུམ་པའི་རྣམ་པར་
བཤད་པའོ། ། འདི་ལ་ཕན་ཡོན་ནི་ལེའུར་དྲངས་ན་བཅུ་བཞི་ཡིན་ལ། བཅུ་གསུམ་གྱི་རིམ་པ་ནི། གོང་དུ་
བསྟན་པ་ལྟར་ཏེ། གོ་བདེ་བར་རྗོད་ན། ཞུས་པའི་ལེའུ། ལན་གྱི་ལེའུ། ལུས་རྣམ་གཞག་གི་ལེའུ། མངོན་
པར་བྱང་ཆུབ་པའི་ལེའུ། རྡོ་རྗེ་དབྱིངས་ཀྱི་དཀྱིལ་འཁོར་གྱི་ལེའུ། ཡེ་ཤེས་ལྔ་ལ་ཆོས་དབྱིངས་ཡེ་ཤེས། མེ་
91

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལོང་ཡེ་ཤེས། སོར་རྟོགས་ཡེ་ཤེས། མཉམ་ཉིད་ཡེ་ཤེས། བྱ་གྲུབ་ཡེ་ཤེས་ཀྱི་ལེའུ་ལྔ། བསྟོད་པའི་ལེའུ།
སྔགས་ཀྱི་ལེའུ། རྗེས་སུ་ཡི་རངས་པའི་ལེའུ་སྟེ་བཅུ་གསུམ་མོ། ། འདི་ལས་སྐུ་གསུམ་གྱི་རྣམ་གཞག་དང་།
མཛད་པ་སོགས་བསྐྱར་ནས་གསུངས་པ་སྣང་བ་ནི། ཡེ་ཤེས་ལྔ་བོ་རེ་རེ་ལ་བརྩམས་ཏེ་སྐུ་གསུམ་མཛད་པ་སོགས་
བསྟན་པ་ཡིན་པས་ཟློས་པའི་སྐྱོན་མེད་ལ། དེ་དག་ཀྱང་འཇམ་དཔལ་གྱི་རྣམ་པར་འཕྲུལ་བའི་དབང་དུ་བྱས་པ་
ཡིན་པས། འཇམ་དཔལ་ལ་བསྟོད་པའི་སྐབས་འཚོལ་བའི་ཉེས་པ་ཡང་མེད་དོ། ། རྒྱུད་འདིའི་དོན་འགྲེལ་བའི་
སློབ་དཔོན་ཉི་མ་སྦས་པ་དང་། གྲུབ་ཆེན་དཔེ་མེད་འཚོས་འདིའི་དོན་གཙོ་བོར་ངེས་དོན་བསྐྱེད་རྫོགས་གཉིས་
དང་། ཁྱད་པར་རྫོགས་རིམ་བསྟན་པའི་དོན་དུ་བཤད་ལ། རྒྱ་འགྲེལ་གཞན་ཕལ་ཆེར་ལས་སྔར་གྱི་འཆད་ཚུལ་
ལྟར་བཤད་དོ། ། འོན་ཀྱང་འཆད་ཚུལ་མི་འདྲ་བ་ཡོད་པ་ནི་གོང་དུ་བརྗོད་པ་ལྟར་ཏེ། རྒྱ་འགྲེལ་འདི་དག་གི་
དགོངས་པ་རྟོགས་དཀའ་ཡང་དེ་དག་ལས་གང་འཆད་བདེ་བ་དང་སྐབས་སུ་བབས་པ་ཉིད་གཞིར་བྱས་ཏེ་བཤད་
པ་ཡིན་ནོ། །
སྨྲས་པ། གསུང་རབ་ཀུན་གྱི་སྙིང་པོ་མཐར་ཐུག་པ། ། རྡོ་རྗེའི་ཚིག་གིས་རྒྱས་བཏབ་རྒྱུད་ཀྱི་རྩེ། ། སར་
གནས་འཕགས་པའི་སྤྱོད་ཡུལ་འདི་ཡི་དོན། བདག་ལྟའི་བྱིས་བློས་དཔག་བར་ག་ལ་ཞིག། ཇི་ལྟར་འདོད་རྒུའི་
འབྱུང་གནས་དབང་གི་རྒྱལ། ། དམུས་ལོང་ལག་ཏུ་སོན་བཞིན་ཕྱོགས་ཀུན་ན། ། འདི་ལ་ཞལ་ཏོན་བྱེད་པ་
མང་མོད་ཀྱང་། ། གང་འདིའི་དོན་ཟབ་མི་ཤེས་ཚིག་ཙམ་བརྗོད། ། གལ་ཏེ་དཔྱད་ཀྱང་གཏིང་དཔོག་མི་ནུས་
ཤིང་། ། ཁྱིམ་པ་ཡན་གྱི་བཀླག་བྱའི་ཆོས་ཙམ་དུ། ། འཛིན་པར་མཐོང་ནས་ཚུལ་དེ་མ་བཟོད་པར། ། གང་
གིས་བསྐུལ་བཞིན་འདི་དོན་འགྲེལ་ལ་བརྩོན། ། དེ་ཚེ་མཁས་པས་བཀྲལ་བའི་སྲོལ་ཞུགས་ནས། ། ཇི་ལྟར་ནུས་
པའི་ཚུལ་གྱིས་དཔྱད་པ་འདིར། མ་རྟོགས་ལོག་རྟོག་ནོངས་པར་གྱུར་བའི་ཆ། ། རང་གི་ཉེས་ཏེ་དམ་པའི་སྤྱན་
སྔར་འཆགས། ། གང་ཕྱིར་འཕགས་ཡུལ་མཁས་པའི་མཆོག་དག་ཀྱང༌། ། ཤིན་ཏུ་རྟོགས་དཀའི་གནས་འདི་
འཆད་པའི་ཚེ། ། ཐེ་ཚོམ་ཁྱོགས་པ་ངལ་སོ་བསྟེན་བྱེད་ན། ། བླུན་རྨོངས་བདག་ལྟ་འདི་ལ་ཅིས་མི་འཁྲུལ། །
འོན་ཏེ་ཚད་ལྡན་གཞུང་དོན་གཞིར་བཞག་ནས། ། རང་གི་བློ་ཡིས་འབད་པས་བཀྲལ་བ་ལས། ། ལེགས་པར་
བསྐྲུན་པའི་དགེ་བ་གང་ཐོབ་དེས། ། རྒྱལ་བའི་དམ་ཆོས་མ་ལུས་འཛིན་གྱུར་ཅིག། ཅེས་རྒྱུད་ཀྱི་རྒྱལ་པོ་མཚན་
ཡང་དག་པར་བརྗོད་པའི་སྙིང་པོ་དོན་འགྲེལ་གསལ་བ་ཞེས་བྱ་བ་འདི་ནི། ཕྱོགས་འདིར་བསྟན་པའི་མངའ་
བདག་ཀོའུ་ཤི་ནང་སོ་ངག་དབང་འཕྲིན་ལས་རྒྱ་མཚོ་དཔལ་བཟང་བོ་དང་། གང་དེའི་རིགས་དབོན་དུ་གྱུར་པ་
དབོན་སྲས་བློ་བཟང་བསྟན་པའི་རྒྱལ་ མཚན་རྣམ་པ་གཉིས་ཀྱིས་གནང་སྦྱིན་དང་བཅས་ཏེ་བསྐུལ་བ་དང་།

༄༅། ། རྒྱུད་ཀྱི་རྒྱལ་བོ་མཚན་ཡང་དག་པར་བརྗོད་པའི་སྙིང་བོའི་དོན་འགྲེལ་གསལ་བ། །
དབོན་པོ་ཉིད་ཀྱི་སློབ་དཔོན་པ་གནས་བརྟན་འཕྲིན་ལས་དར་རྒྱས་དང་། ། ཉང་བཟའི་དཀའ་བཅུས་ཀྱང་
བསྐུལ་བའི་ངོར་ཅོ་ནེའི་སློབ་དཔོན་པ་ཤཱཀྱའི་དགེ་སློང་རིགས་པ་སྨྲ་བའི་སྤོབས་པ་ཅན་གྲགས་པ་བཤད་སྒྲུབ་ཅེས་
བྱ་བས་དགེ་བྱེད་ཀྱི་ལོར་སྦྱར་བ་སྟེ། ཕྱིས་དགེ་སློང་འཇམ་དབྱངས་གྲགས་པ་དང་བློ་བཟང་ཕུན་ཚོགས་གཉིས་
ཀྱིས་གྲྭ་ཚང་དུ་དཀའ་བཅུའི་མཚན་གསོལ་བའི་ཚེ་པར་དུ་བརྐོས་སོ། ། མངྒ་ལཾ། །
0༣

༄༅། ། གསང་བདེ་འཇིགས་གསུམ་གྱི་བླ་མའི་
རྣལ་འབྱོར་བཞུགས་སོ། །
ན་མོ་གུ་རུ་བཛྲ་དྷཱར་ཡེ། གང་ཞིག་བསྟེན་ན་མཆོག་ཐུན་གྱི། ། དངོས་གྲུབ་བདེ་བླག་སྟེར་མཛད་
པའི། ། བླ་མ་རྡོ་རྗེ་འཆང་ཆེན་ཞབས། ། གུས་མཆོད་བླ་མའི་རྣལ་འབྱོར་བཤད། ། སྐལ་བ་དང་ལྡན་པའི་
གདུལ་བྱ་རྣམས་ཀྱིས་ཉམས་སུ་བླང་བར་བྱ་བའི་རིམ་པ་མང་ཡང་། ཆེས་མཆོག་ཏུ་གྱུར་བ་ནི་རྣལ་འབྱོར་བླ་མེད་
ཀྱི་རིམ་གཉིས་ཡིན་ལ། དེའི་ནང་ནས་ཀྱང་གསང་བདེ་འཇིགས་གསུམ་གྱི་རིམ་པ་གཉིས་ཉམས་སུ་ལེན་དགོས་
པར་བཤད་པས། འདིར་དེ་དག་གི་ཡང་སྙིང་བླ་མ་དང་ཡི་དམ་ཐ་མི་དད་པའི་རྣལ་འབྱོར་ཇི་ལྟར་ཉམས་སུ་ལེན་
ཚུལ་ཅུང་ཟད་རྒྱས་པའི་དབང་དུ་བྱས་པ་རྗེ་ཡབ་སྲས་ཀྱི་མན་ངག་པཎ་ཆེན་གོང་མ་སོགས་ཀྱི་གསུང་རབ་ལས་
འབྱུང་བ་བཞིན། རྒྱུན་གྱི་ཉམས་ལེན་ དུ་འཁྱེར་བདེར་ དགོད་ པ་ ལ་ གསུམ། གསང་འདུས། བདེ་མཆོག་
འཇིགས་བྱེད་ཀྱི་བླ་མའི་རྣལ་འབྱོར་རོ། ། དང་པོ་ནི། དབང་བསྐུར་ཐོབ་ཅིང་དམ་ཚིག་དང་ལྡན་པས་སྐྱབས་
འགྲོ་སེམས་བསྐྱེད་ཚད་མེད་རྣམས་རྒྱས་བསྡུས་ཅི་རིགས་སྔོན་དུ་བཏང་ནས།རང་ཉིད་སྐད་ཅིག་གིས་ཞེ་སྡང་རྡོ་རྗེ་
ཞལ་གསུམ་ཕྱག་དྲུག་པ་ཡུམ་དང་བཅས་པའི་སྐུར་བཞེངས་པར་གྱུར་བར་བསམས་ལ། ནང་མཆོད་དང་མཆོད་
པ་རྣམས་དངོས་སུ་ཡོད་ན་ཕུན་སུམ་འཚོགས་ པ་ཡིན་ པས། བྱིན་རླབས་ཆོ་གའི་གཞུང་ལྟར་རམ། བསྡུ་ན།
བིགྷན་ཏ་ཀྲྀཏ་ གྱིས་བསངས་སྭ་བྷཱ་ཝས་སྦྱངས། སྟོང་བའི་ངང་ལས་ཨཱཿ ལས་བྱུང་བའི་ཐོད་པ་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ་རང་རང་གི་མིང་ཡིག་དང་པོ་ཐིག་ལེ་བརྒྱན་པ་ཞུ་བ་ལས་བྱུང་བའི་མཆོད་པ་རྣམས་རང་
བཞིན་སྟོང་བ། རྣམ་པ་མཆོད་རྫས། བྱེད་ལས་དབང་བོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་
ཅན་བསྐྱེད་པར་གྱུར། ཨོཾ་ཨཱ༔ ཧཱུྃ། ལན་གསུམ་གྱིས་བྱིན་གྱིས་བརླབ། རང་གི་སྤྱི་བོ་འམ། མདུན་གྱི་ནམ་
མཁར་སྣ་ཚོགས་པདྨ་འདབ་མ་སྟོང་དང་ལྡན་པའི་ལྟེ་བར་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་པདྨ་
དང་ཟླ་བ་ཉི་མའི་དཀྱིལ་འཁོར་གྱི་གདན་ལ། རྩ་བའི་བླ་མ་དེ་ཉིད་རྣམ་པ་རྒྱལ་བ་རྡོ་རྗེ་འཆང་སྐུ་མདོག་སྔོན་པོ་
མི་བསྐྱོད་པའི་དབུ་རྒྱུན་ཅན། སྔོ་དཀར་དམར་པའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ།

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་པའི་ཐོར་ཚུགས་ཅན་མཚན་བཟང་པོ་སུམ་ཅུ་རྩ་གཉིས་
དང་དཔེ་བྱད་བཟང་པོ་བརྒྱད་ཅུས་བརྒྱན་པ། ཡུམ་རེག་བྱ་རྡོ་རྗེ་མ་སྔོན་མོ་མི་བསྐྱོད་པའི་དབུ་རྒྱན་ཅན། སྔོ་
དཀར་ནས་རལ་གྲི་འཛིན་པ། དབུ་སྐྲ་རལ་བ་ཕྱེད་བཅིངས་སུ་བྱས་པ། ཤིན་ཏུ་སྒེག་ཅིང་བཞིན་འཛུམ་པ་དང་
ལྡན་པ། ཟུར་གྱིས་ལྟ་བ་ལ་སོགས་པའི་རྣམ་འགྱུར་གྱིས་མཛེས་པ། ལང་ཚོ་དར་ལ་བབ་ཅིང་འདོད་ཡོན་ལྔའི་
དགའ་བས་རོལ་བ། ཡབ་ཡུམ་གཉིས་ཀའི་ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ། གཉིས་ཀའང་ནས།
ཤམ་ཐབས་འཕྱང་བ། འོད་ཀྱི་དཀྱིལ་འཁོར་གྱིས་བསྐོར་བའི་དབུས་ན་ཡབ་སེམས་དཔའི་སྐྱིལ་མོ་ཀྲུང་གིས་
བཞུགས་པར་གྱུར། དེའི་ཐུགས་ཀར་མི་བསྐྱོད་པ། སྤྱི་བོར་རྣམ་པར་སྣང་མཛད། མགྲིན་པར་འོད་དཔག་
མེད། ལྟེ་བར་རིན་ཆེན་འབྱུང་ལྡན། བརླའི་རྩ་བར་དོན་ཡོད་གྲུབ་པ། ལྟེ་བར་སྤྱན་མ། སྙིང་གར་མཱུ་མ་ཀི།
མགྲིན་པར་གོས་དཀར་མོ། ། སྤྱི་གཙུག་ཏུ་སྒྲོལ་མ། མིག་ཏུ་སའི་སྙིང་པོ། ། རྣ་བར་ཕྱག་ན་རྡོ་རྗེ། སྣར་ནམ་
མཁའི་སྙིང་པོ། ། ལྕེར་འཇིག་རྟེན་དབང་ཕྱུག སྙིང་གར་འཇམ་དཔལ། གསང་གནས་སུ་སྒྲིབ་པ་རྣམ་སེལ།
ཚིགས་རྣམས་ལ་ཀུན་ཏུ་བཟང་པོ། སྤྱི་གཙུག་ཏུ་བྱམས་པ། མིག་གི་སྐོར་གཟུགས་རྡོ་རྗེ་མ། རྣ་བའི་སྒོར་སྒྲ་རྡོ་
རྗེ་མ། སྣའི་སྒོར་དྲི་རྡོ་རྗེ་མ། ཁའི་སྒོར་རོ་རྡོ་རྗེ་མ། རྡོ་རྗེའི་སྒོར་རེག་བྱ་རྡོ་རྗེ་མ། ལག་པ་གཡས་ལ་གཤིན་རྗེ་
གཤེན། ལག་པ་གཡོན་ལ་གཞན་གྱིས་མི་ཐུབ་པ། ཁ་ལ་རྟ་མགྲིན། རྡོ་རྗེ་ལ་བདུད་རྩི་འཁྱིལ་བ།. དཔུང་བ་
གཡས་པའི་རྩ་བར་མི་གཡོ་བ། དཔུང་བ་གཡོན་པའི་རྩ་བར་འདོད་པའི་རྒྱལ་པོ། ། པུས་མོ་གཡས་ལ་དབྱུག་
སྔོན་ཅན། པུས་མོ་གཡོན་ལ་སྟོབས་པོ་ཆེ། སྤྱི་གཙུག་ཏུ་བགཙུག་ཏོར་འཁོར་ལོས་བསྒྱུར་བ། རྐང་མཐིལ་གཉིས་
སུ་གནོད་མཛེས་རྒྱལ་པོ། ། དེའི་མཐར་རྩ་བརྒྱུད་ཀྱི་བླ་མ་རྣམས་དང་། ཡི་དམ་དཀྱིལ་འཁོར་གྱི་ལྷ་ཚོགས།
སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་རྣམས་ཀྱིས་བསྐོར་ནས་བཞུགས་པ། སོ་
སོའི་མདུན་དུ་རང་རང་གི་ལུང་གི་དམ་པའི་ཆོས་རྣམས་གསུང་རབ་པོ་ཏིའི་རྣམ་པ་ཅན་དུ་འཁོད་པར་གྱུར།
གཙོ་འཁོར་ཐམས་ཅད་ཀྱི་སྤྱི་བོར་སྐུ་རྡོ་རྗེའི་ངོ་བོ་ཨོཾ་དཀར་པོ། ། མགྲིན་པར་གསུང་རྡོ་རྗེའི་ངོ་བོ་ཨཱུ དམར་
པོ། ། ཐུགས་ཀར་ཐུགས་རྡོ་རྗེའི་ངོ་བོ་ཧཱུྃ་སྔོན་པོས་མཚན་པར་གྱུར། རང་ཉིད་མི་བསྐྱོད་རྡོ་རྗེར་གསལ་བའི་
ཐུགསཀར་སྣ་ཚོགས་པདྨ་དང་ཉི་མ་ལ་གནས་པའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་རང་
བཞིན་གྱི་གནས་ནས་བླ་མ་དང་གཉིས་སུ་མེད་པའི་མི་བསྐྱོད་པའི་དཀྱིལ་འཁོར་ལ་བླ་མ་རྒྱལ་བ་སྲས་བཅས་ཀྱིས་
བསྐོར་བ་མདུན་གྱི་ནམ་མཁར་སྤྱན་དྲངས། མ་ལུས་འགྲོ་བའི་རང་བཞིན་མངོན་དུ་མཛད། ། ཅེས་སོགས་
ཚིགས་བཅད་གཅིག་གི་མཐར།ཨོཾ་བཛྲ་ས་མཱ་ཡ་ཛཛ ཛ ཧཱུྃ་བཾ་ཧོ ། དམ་ཚིག་པ་དང་གཉིས་སུ་མེད་པར་གྱུར།
95

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྷ་སོ་སོའི་རིགས་བདག་ཞལ་གཅིག་ཕྱག་གཉིས་པ་ཡབ་ཡུམ་གྱིས་བྱང་ཆུབ་ཀྱི་སེམས་ཀྱིས་ལྷ་སོ་སོ་ལ་དབང་
བསྐུར་བར་གྱུར། གང་གི་དྲིན་གྱི་བདེ་ཆེན་གནས། ། ཞེས་སོགས་དང་། རྨད་བྱུང་མཚན་དཔེའི་དཔལ་
འབར་སོགས་ཚིགས་བཅད་གཅིག་དང་། གང་ཞིག་གཟུགས་དང་ཚོར་བ་འདུ་ཤེས་འདུ་བྱེད་དང་། ། ཞེས་པ་
ནས། རྨོངས་དང་ཞེ་སྡང་འདོད་ཆགས་སྒྲིབ་པ་རྡོ་རྗེ་སྟེ། ། བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་
ལོ། ། ཕྱག་བྱར་འོས་པ་སོགས་ཀྱིས་ཕྱག་བྱ། དེ་ནས། རང་གི་སྙིང་གའི་ཧཱུྃ་ལས་བྱུང་བའི་མཆོད་པའི་ལྷ་མོ་
རྣམས་ཀྱིས་མཆོད་པར་གྱུར། ཨོཾ་སརྦ་ཏ་ཐཱ་ག་ཏ་ཨགྷོ་པཱུ་ཛ་མེ་གྷ་ནས། སྤནྣ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་
ཤྲཱི་ཡེ་ཨཱ༔ ཧཱུྃ་དང་། ཞིང་འདི་རིན་ཆེན་སྣ་བདུན་གྱིས། ། སོགས་དང་། བདག་གཞན་ལུས་ངག་ཡིད་གསུམ་
སོགས་ཀྱིས་མཎྜལ་དང་བཅས་པའི་ཕྱི་མཆོད་དང༌། ། ཨོཾ་གུ་རུ་སརྦ་བུདྡྷ་བོ་དྷི་ས་ཏྭ་ས་པ་རི་ཝཱར་ཨོཾ་ཨཱཿ ཧཱུྃ་གྱིས་
ནང་མཆོད་དང་། བླ་མ་ཡབ་ཡུམ་སྙོམས་པར་ཞུགས་པོས་བྱང་ཆུབ་ཀྱི་སེམས་ཞུ་བས་ལྷན་སྐྱེས་ཀྱི་དགའ་བ་
ཉམས་སུ་མྱོང་ཞིང་། བདེ་བས་སྟོང་བ་ངེས་པའི་བདེ་སྟོང་དབྱེར་མེད་དུ་སྦྱར་བས་གསང་བ་དང་དེ་ཁོ་ན་ཉིད་ཀྱི་
མཆོད་པས་མཉེས་པར་གྱུར་བར་བསམ། དེ་ནས་བླ་མ་རྡོར་འཛིན་མ་སོགས་བཤགས་པ་ཅི་རིགས་དང་། གང་
ཞིག་ཐོག་མེད་སྲིད་པའི་ཆུ་ཀླུང་དུ། ། ཞེས་པ་ནས། བྱང་ཆུབ་ཏུ་ནི་ཡོངས་སུ་བསྔོ་བར་བགྱི། ། ཞེས་པའི་བར་
དང་།ཡིད་གྱི་རོལ་བ་དྲི་མེད་ཟླ་འདྲས་བསྒྲུབས། ། ནས། ཡང་དག་ཉིད་དུ་ད་ནི་གནས་པར་བགྱི། ། ཞེས་པའི་
བར་དང་། སྤྲོ་ན་རིགས་ལྔའི་སྡོམ་བཟུང་ཀྱང་བྱ་བར་གསུང་། དེ་ནས་བླ་མ་རྡོ་རྗེ་འཆང་དེ་ཉིད་མཆོག་གསུམ་
ཀུན་འདུས་ཀྱི་བདག་ཉིད་དུ་མོས་ལ། བླ་མ་ཀུན་འདུས་ཀྱི་ངོ་བོ་བླ་མ་རིན་པོ་ཆེ་ལ་གསོལ་བ་འདེབས་སོ། ། ཡི་
དམ་ཀུན་འདུསx། སངས་རྒྱས་ཀུན་འདུསx། ། དམ་ཆོས་ཀུན་འདུས། འཕགས་ཚོགས་ཀུན་འདུསx། །
སྐྱབས་གནས་ཀུན་འདུས ། དངོས་གྲུབ་ཀུན་ཀྱི་འབྱུང་གནས་བླ་མ་རིན་པོ་ཆེ་ལ་གསོལ་བ་འདེབས་སོ། ། ཞེས་
སྙིང་ཐག་པ་ནས་ཅི་ནུས་བརྗོད་པའི་མཐར།བདག་གི་བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། ། བཤེས་
གཉེན་ལ་མ་དད་པ་དང་ལོག་པར་ལྟ་བ་དང་དུག་གསུམ་ལ་སོགས་པ་ཕྱིན་ཅི་ལོག་གི་བློ་སྣ་མཐའ་དག་འགག་པར་
བྱིན་གྱིས་བརླབ་ཏུ་གསོལ། དད་པ་དང་ངེས་འབྱུང་དང་བྱམས་སྙིང་རྗེ་བྱང་ཆུབ་གྱི་སེམས་ཡང་དག་པའི་ལྟ་བ་
ལམ་རིམ་པ་གཉིས་ལ་སོགས་པ་ཕྱིན་ཅི་མ་ལོག་པའི་རྟོག་པ་མཐའ་དག་མྱུར་དུ་རྒྱུད་ལ་སྐྱེ་བར་བྱིན་གྱིས་བརློབ་ཏུ་
གསོལ། ཞེས་ལན་གསུམ་སོགས་ཀྱིས་བྱིན་རླབས་ཞུ། དེ་ལྟར་གསོལ་བ་བཏབ་པས། བླ་མ་ལྷ་ཚོགས་རྣམས་ཀྱི་
སྐུའི་ཆ་ལས་བདུད་རྩི་འོད་ཟེར་ལྔ་དང་འདྲེས་པའི་རྒྱུན་དཔག་ཏུ་མེད་པ་བྱུང་། རང་དང་སེམས་ཅན་ཐམས་
ཅད་ཀྱི་སྤྱི་བོ་ནས་ཞུགས་པས་ནད་གདོན་སྡིག་སྒྲིབ་ཐམས་ཅད་སྦྱངས། ཚེ་དཔལ་བསོད་ནམས་དང་ལུང་རྟོགས་
96

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
ཀྱི་ཡོན་ཏན་ཐམས་ཅད་འཕེལ་ཞིང་རྒྱས་པར་བྱས་ནས། བླ་མ་རྡོ་རྗེ་འཆང་གི་སྐུར་གྱུར། སླར་ཡང་འོད་དང་
བདུད་རྩིའི་ཚོགས་སྤྲོས་ཏེ། སྣོད་ཀྱི་མ་དག་པ་སྦྱངས་ནས་དག་པའི་ཞིང་དུ་བསྒྱུར་བས་སྣོད་ཐམས་ཅད་དག་
པའི་ཞིང་དང་བཅུད་ཀྱི་སེམས་ཅན་ཐམས་ཅད་ལྷ་དང་ལྷ་མོའི་རྣམ་རོལ་ཏུ་གྱུར་བར་བསམས་ལ་མཉམ་པར་
འཇོག དེ་ནས། བྱང་ཆུབ་རྡོ་རྗེ་སངས་རྒྱས་ལ། ། མཆོད་ཆེན་ཇི་ལྟར་སྩལ་བ་ལྟར། ། བདག་ཀྱང་རབ་ཏུ་
བསྒྲལ་བའི་ཕྱིར། ། ནམ་མཁའི་རྡོ་རྗེས་དེང་བདག་སྩོལ། ། ཞེས་ལན་གསུམ་མམ་གཅིག་གིས་། སོལ་བ་གདབ།
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་རྒྱལ་བ་སྲས་བཅས་ཐམས་ཅད་འདུས་པའི་ལྷ་ས་
གཉིས་ཀྱི་དཀྱིལ་འཁོར་བའི་རྣམ་པར་སྤྱན་དྲངས། དབང་བསྐུར་རྡོ་རྗེ་ཆེན་པོ་སྟེ། ། ཁམས་གསུམ་པ་ཡིས་
ཕྱག་བྱས་པ། ། སངས་རྒྱས་ཀུན་གྱི་གསང་གསུམ་པའི། ། གནས་ལས་བྱུང་བར་སྦྱིན་པར་བྱ། ། ཨོ་ཨ སརྦ་
ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་བདུད་རྩིའི་ཆུ་རྒྱུན་གྱིས་སྤྱི་བོ་ནས་དབང་བསྐུར་
བས་ལུས་ཐམས་ཅད་གང་། བདེ་བ་ཆེན་པོ་མྱོང་། དྲི་མ་ཐམས་ཅད་དག ཆུ་ལྷག་མ་སྤྱི་གཙུག་ཏུ་གནས་པ་
ཡོངས་སུ་གྱུར་བ་ལས་མི་བསྐྱོད་པས་དབུ་བརྒྱན་པར་གྱུར། དེས་བུམ་པའི་དབང་ཐོབ། ལུས་ཀྱི་དྲི་མ་དག
ལམ་བསྐྱེད་རིམ་བསྒོམ་པ་ལ་དབང་བར་བྱས། འབྲས་བུ་སྤྲུལ་སྐུ་འགྲུབ་པའི་ནུས་པ་ཁྱད་པར་ཅན་བཞག བླ་
མ་ཡབ་ཡུམ་གྱི་སྦྱོར་མཚམས་ནས་སྤྲོས་པའི་འོད་ཟེར་གྱིས་ཕྱོགས་བཅུའི་རྒྱལ་བ་ཐམས་ཅད་སྤྱན་དྲངས་ཏེ། ། སྐུ་
ལ་ཞུགས་པས་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་སུ་གྱུར། ། ཨོཾ་ཨཱ༔ བཛྲ་དྷཱིཀ་ཧཱུྃ། ཞེས་
གསུངས་ཏེ། བླ་མ་ཡབ་ཡུམ་གྱི་བྱང་སེམས་རང་གི་ལྕེའི་སྟེང་དུ་བཞག་པ་མྱང་བས་བདེ་སྟོང་དབྱེར་མེད་ཀྱི་ཡེ་
ཤེས་སྐྱེས། གསང་བའི་དབང་ཐོབ། ངག་གི་དྲི་མ་དག་ སྒྱུ་མའི་སྐུ་བསྒོམ་པ་ལ་དབང་བར་བྱས། འབྲས་བུ་
ལོངས་སྤྱོད་རྫོགས་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག བླ་མ་དང་གཙོ་བོ་ཐ་མི་དད་པའི་ཡུམ་ལས་
རེག་བྱ་རྡོ་རྗེ་མ་གཉིས་པ་ཞིག་ཆད་ནས་རང་གི་ཡུམ་ལ་ཐིམ། དེ་དང་སྙོམས་པར་ཞུགས་པས་བདེ་སྟོང་དབྱེར་
མེད་ཀྱི་ལྷན་ཅིག་སྐྱེས་པའི་ཡེ་ཤེས་རྒྱུད་ལ་སྐྱེས། ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་དྲི་མ་དག དོན་
དམ་འོད་གསལ་བསྒོམ་པ་ལ་དབང་བར་བྱས། འབྲས་བུ་ཆོས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་བཞག
དེ་ནས་བླ་མ་དང་གཙོ་བོ་ཐ་མི་དད་པས། ཁྱོད་ཀྱིས་དབང་གསུམ་པ་ཐོབ་པའི་སྐབས་སུ་རང་དང་རིག་མ་གཉིས་
ཀྱི་ལུས་འདོད་ལྷ་ཡབ་ཡུམ་དུ་སྣང་བཞིན་པའི་དུས་ན་སེམས་ལྷན་སྐྱེས་ཀྱི་དགའ་བས་དེ་ཁོ་ན་ཉིད་ཀྱི་དོན་ངེས་པ་
གཉིས་མཉམ་དུ་ཡོད་པ་ལྟར། མཐར་རླུང་སེམས་ཙམ་ལས་གྲུབ་པའི་ལོངས་སྤྱོད་རྫོགས་པའི་སྐུ་དང་། ཐུགས་
ལྷན་སྐྱེས་ཀྱི་དགའ་བས་སྟོང་བ་ཉིད་མངོན་དུ་བྱས་པའི་ཡེ་ཤེས་གཉིས་ངོ་བོ་དབྱེར་མི་ཕྱེད་པའི་ཟུང་འཇུག་གི་གོ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཕང་འགྲུབ་པར་བྱེད་དེ། དེ་ནི་ཐོབ་བྱ་དོན་གྱི་དབང་བཞི་བ་ཡིན་ནོ་ཞེས་གསུང༌། དེས་དབང་བཞི་བ་ཐོབ།
སྒོ་གསུམ་གྱི་དྲི་མ་དག ཟུང་འཇུག་བསྒོམ་པ་ལ་དབང་བར་བྱས། འབྲས་བུ་རྡོ་རྗེ་འཆང་གི་སྐུ་འགྲུབ་པའི་ནུས་
པ་ཁྱད་པར་ཅན་བཞག་གོ།དབང་བཞི་བསྡུ་ནི། བླ་མའི་གནས་གསུམ་གྱི་ཡི་གེ་གསུམ་ལས་ཏིང་ངེ་འཛིན་གྱི་དབང་
བཞི་ལེན་པར་གསུངས་ཏེ། དེ་ཡང་བྱང་ཆུབ་རྡོ་རྗེ་ཞེས་སོགས་ཀྱི་རྐང་པ་བཞི་བའི་མཐར། བླ་མའི་སྤྱི་བོའི་ཨོ་
ལས་འོད་དང་བདུད་རྩི་དཀར་པོའི་ཚོགས་བྱུང་། རང་གི་སྤྱི་བོར་ཞུགས་ནས་ལུས་ཀྱི་དྲི་མ་དག བུམ་པའི་
དབང་ཐོབ་སོགས་སྔར་བཞིན་དང་། བླ་མའི་མགྲིན་པའི་མཿལས་འོད་དང་བདུད་རྩི་དམར་པོའི་ཚོགས་བྱུང་།
རང་གི་མགྲིན་པར་ཞུགས་ངག་གི་དྲི་མ་དག་སོགས་དང་། བླ་མའི་ཐུགས་ཀའི་ཧཱུཾ་ལས་འོད་དང་བདུད་རྩི་སྔོན་
པོའི་ཚོགས་བྱུང་། ། རང་གི་སྙིང་ཀར་ཞུགས། ཡིད་ཀྱི་དྲི་མ་དག ཤེས་རབ་ཡེ་ཤེས་ཀྱི་དབང་ཐོབ་སོགས་དང་།
བླ་མའི་གནས་གསུམ་གྱི་ཡི་གེ་གསུམ་ལས་འོད་དང་བདུད་རྩི་དཀར་དམར་མཐིང་གསུམ་བྱུང་། རང་གི་སྤྱི་བོ་
མགྲིན་པ་སྙིང་ཀ་གསུམ་དུ་ཞུགས་པས། སྒོ་གསུམ་གྱི་དྲི་མ་དག དབང་བཞི་བ་ཐོབ་པ་སོགས་སྔར་བཞིན་
བྱའོ། ། སླར་ཡང་། སྐྱབས་གནས་ཀུན་འདུས་ཀྱི་བདག་ཉིད་བླ་མ་རིན་པོ་ཆེ་ལ་གསོལ་བ་འདེབས་སོ། ། ཁྱེད་
རྣམས་ཀྱིས་བདག་གི་རྒྱུད་ལ་ཕྱིན་ཅི་ལོག་གི་བློ་སྣ་འགག་པ་དང་། ཕྱིན་ཅི་མ་ལོག་པའི་བློ་སྣ་མཐའ་དག་སྐྱེ་བར་
བྱིན་གྱིས་བརླབ་ཏུ་གསོལ། ཞེས་ཅི་ནུས་བརྗོད་པའི་མཐར།ཞེས་གསོལ་བ་བཏབ་པས། བླ་མ་འཁོར་དང་
བཅས་པའི་སྐུ་ལས་འོད་དང་བདུད་རྩིའི་ཚོགས་དཔག་ཏུ་མེད་པ་བྱུང་སྟེ། རང་དང་སྣོད་བཅུད་ཐམས་ཅད་ལ་
འཕོག་པས་དེ་རྣམས་ཀྱི་སྐྱོན་ཐམས་ཅད་སྦྱངས། སྣོད་ཐམས་ཅད་དག་པའི་ཞིང་དང་། བཅུད་ཐམས་ཅད་རྡོ་
རྗེ་འཆང་གི་སྐུར་གྱུར། བླ་མའི་ཐུགས་ཀའི་ཧཱུྃ་གི་འོད་ཟེར་གྱིས་མཐའ་སྐོར་གྱི་རྒྱལ་བ་སྲས་བཅས་ཐམས་ཅད་
བཀུག་ནས་བླ་མ་ཡབ་ཡུམ་གྱི་སྐུ་ལ་ཞུགས། དེ་གཉིས་ཀྱང་དགྱེས་བཞིན་དུ་རང་གི་སྤྱི་བོ་ནས་ཞུགས་ཏེ་དབུ་མའི་
ལམ་བརྒྱུད། སྙིང་ག་ཆོས་ཀྱི་འཁོར་ལོའི་དབུས་སུ་པདྨའི་གདན་ལ་བཞུགས་པ་དང་། རང་ཞེ་སྡང་རྡོ་རྗེ་སེམས་
དཔའ་སུམ་བརྩེགས་ ཅན་དུ་གྱུར་བར་ བསམས་ ལ་ ཧཱུྃ་ཡིག་ སྔགས་ འཕྲེང་དང་བཅས་པ་ལ་དམིགས་ནས། ཨོཾ་
ཨཱ༔ བཛྲ་དྷིཀ་ཧཱུཾ་ཧཱུཾ། ཞེས་ཅི་ནུས་བཟླ་ཞིང་། མཇུག་ཏུ། དགེ་བ་འདི་ཡིས་མྱུར་དུ་བདག། ཅེས་སོགས་ཚིགས་
བཅད་གཉིས་དང་། སྐྱེ་བ་ཀུན་དུ་ཡང་དག་བླ་མ་དང་། ། ཞེས་སོགས་ཀྱིས་བསྔོ་སྨོན་བྱའོ། ། །།
གཉིས་པ་བདེ་མཆོག་གི་བླ་མའི་རྣལ་འབྱོར་ནི། འདི་ལྟར། བླ་མ་འཁོར་ལོ་སྡོམ་པ་སོགས། ། མཆོག་
གསུམ་རྣམས་ལ་གུས་ཕྱག་འཚལ། ། སེམས་ཅན་ཀུན་གྱི་དོན་གྱི་ཕྱིར། ། བདག་གིས་བྱང་ཆུབ་སེམས་བསྐྱེད་
དོ། ། ཞེས་སྐྱབས་སེམས་ལན་གསུམ་དང་། སེམས་ཅན་ཐམས་ཅད་སྡུག་བསྔལ་ཐམས་ཅད་དང་བྲལ་བར་གྱུར་
98

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
ཅིག སེམས་ཅན་ཐམས་ཅད་བདེ་བ་ཐམས་ཅད་དང་ལྡན་པར་གྱུར་ཅིག སེམས་ཅན་ཐམས་ཅད་ཐོབ་ཟིན་
པའི་བདེ་བ་བརྟན་པར་གྱུར་ཅིག སེམས་ཅན་ཐམས་ཅད་ཡིད་དེ་བཞིན་ཉིད་ལ་རོ་གཅིག་ཏུ་གནས་པར་གྱུར་
ཅིག ཅེས་ཚད་མེད་བཞི་བསྒོམ། དེ་ནས། ཤྲཱི་ཧེ་རུ་ཀ ཧེ་ནི་ཀུན་གྱི་འབྱུང་གནས་སུ་གྱུར་བའི་སེམས་ཏེ།
རྒྱུའི་བདག་ཉིད་དུ་བརྟགས་པར་བྱ་བས་སྟོང་བའི་ཆོས་ཀྱི་བདག་མེད་པ་དང་། རུ་ནི་གང་ཟག་གི་བདག་ཏུ་
འཛིན་པའི་རྣམ་རྟོག་གི་དྲ་བས་བཀོད་པའི་བདག་དང་བྲལ་བའི་གང་ཟག་གི་བདག་མེད་པ་དང་། ཀ་ནི་དེ་ཁོ་ན་
ཉིད་ཀྱི་ཡུལ་ཡུལ་ཅན་གཉིས་མི་མཐུན་པར་སོ་སོར་གཉིས་སུ་མི་གནས་པ་དང་ཤྲཱི་ནི་ཡུལ་སྟོང་བ་ཉིད་ཇི་འདྲ་བ་དེ་
བཞིན་དུ་རྗེས་སུ་ཞུགས་པའི་གཉིས་སུ་མེད་པའི་ཡེ་ཤེས་ཨེ་ཝཾ་གྱི་དོན་ནོ། ། སྟོང་བའི་ངང་ལས་སྐད་ཅིག་གི་རང་
ཉིད་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ་གཡས་བརྐྱང་གིས་བཞུགས་པ།
ཡུམ་རྡོ་རྗེ་ཕག་མོ་དམར་མོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་ཐོད་པ་འཛིན་པས་འཁྱུད་པར་གྱུར། ཤྲཱི་ཧེ་རུ་
ཀོཉཧཾ་ལན་གསུམ་དང་། ཨོཾ་ཨ་ཨཱ། ནས། ས་ཧཀྵ་ཧཱུཾ་ཧཱུཾ་ཕཊ། གསུམ། རང་གི་ལྟེ་བའི་ཕྱོགས་སུ་སྔགས་
འཕྲེང་འོད་ཟེར་ལྔ་དང་བཅས་པ་གཡོན་བསྐོར་གྱིས་ལན་གསུམ་དུ་བསྐོར་ནས་གནས་པ་ལས། འཁོར་ལོ་གསུམ་
གྱི་ལྷའི་ཚོགས་འཕྲོས་པས་སྣ་བུག་གཡས་པ་ནས་ཐོན་ཏེ་ཕྱིར་འཕྲོས་པས་བགེགས་ཐམས་ཅད་བསྐྲད་དེ། སླར་
བྱོན་རང་གི་སྣ་བུག་གཡོན་པ་ནས་ཞུགས་ཏེ་ལྟེ་བའི་སྔགས་འཕྲེང་ལ་ཐིམ་པར་གྱུར་པར་བསམ། མཆོད་པ་མེད་
ན་མོས་པས་ཀྱང་རུང་མོད། ཡོད་ན་ནང་མཆོད་གཞུང་ལྟར་རམ། བསྡུ་ན། ཨོཾ་ཨཱ༔ ཧཱུྃ་ཧ་ཧོ་ཧི ། ལན་གསུམ་
དང་། མཆོད་པ་གཞན་རྣམས། ཁཎྜ་རོ་ཧིས་གསངས། སྭ་བྷཱ་ཝས་སྦྱངས། སྟོང་བའི་ངང་ལས་ཀཾ་ལས་བྱུང་
བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་སིལ་མེ་ཏོག་
བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་རང་བཞིན་བདེ་སྟོང་། རྣམ་པ་
མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར།
ཨོཾ་ཨགྷཾ་ཨཱ༔ ཧཱུྃ། ནས། སྤ་ཎ་ཨཱ༔ ཧཱུྃ་གིས་བྱིན་བརླབ་བྱ། དེ་ནས། རང་གི་མདུན་གྱི་ནམ་མཁའི་གནས་སུ་སྣ་
ཚོགས་པདྨ་འདབ་མ་སྟོང་ལྡན་གྱི་ལྟེ་བར་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་སྣ་
ཚོགས་པདྨ་དང་ཟླ་བ་དང་ཉི་མའི་དཀྱིལ་འཁོར་གྱི་གདན་ལ། དྲིན་ཅན་རྩ་བའི་བླ་མ་དང་ངོ་བོ་དབྱེར་མི་ཕྱེད་
པའི་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ནག་ཞལ་བཞི་བའི་རྩ་ཞལ་ནག། གཡོན་ཞལ་ལྗང་།
རྒྱབ་ཞལ་དམར། གཡས་ཞལ་སེར། ཞལ་རེ་རེ་ཡང་སྤྱན་གསུམ་པ། ཕྱག་བཅུ་གཉིས་པ། དཔྲལ་བར་རྡོ་རྗེ་
རྩེ་ལྔ་བའི་འཕྲེང་བ་འཛིན་ཅིང་། ཞབས་གཡས་བརྐྱང་བས་འཇིགས་བྱེད་ནག་པོ་ལག་པ་བཞི་པའི་དང་པོ་

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་ཐལ་མོ་སྦྱར་བ། ལྷག་མ་གཡས་ཌ་མ་རུ་དང་གཡོན་རལ་གྲི་འཛིན་པའི་མགོ་བོ་མནན་ཅིང་། གཡོན་
བསྐུམས་པས་དུས་མཚན་མ་དམར་མོ་ལག་པ་བཞི་བའི་དང་པོ་གཉིས་ཐལ་མོ་སྦྱར་བ། ལྷག་མ་གཉིས་ཐོད་པ་
དང་ཁཊོག་འཛིན་པས་ནུ་མ་མནན་པ། གདན་གཉིས་ཀའང་གདོང་གཅིག་པ། མིག་གསུམ་པ། ཕྱག་རྒྱ་ལྔས་
བརྒྱན་པའོ། ། དང་པོ་གཉིས་ཀྱིས་རྡོར་དྲིལ་བཟུང་ནས་ཡུམ་ལ་འཁྱུད་ཅིང་། དེའི་འོག་མ་གཉིས་ཀྱིས་སྡིགས་
མཛུབ་དང་བཅས་པས་གླང་པོ་ཆེའི་པགས་པ་རློན་པ་བརྒྱངས་ཏེ་འཛིན་པ། གཡས་གསུམ་པ་ན་ཌ་མ་རུ། བཞི་
བ་ན་དགྲ་སྟ། ལྔ་པ་ན་གྲི་གུག དྲུག་པ་ན་མདུང་རྩེ་གསུམ་པ། གཡོན་གསུམ་པ་ན་རྡོ་རྗེས་མཚན་པའི་ཁ་ཊཾ་ག་
བཞི་བ་ན་ཁྲག་གིས་གང་བའི་ཐོད་པ། ལྔ་བ་ན་རྡོ་རྗེའི་ཞགས་པ། དྲུག་པ་ན་ཚངས་པའི་མགོ་བོ་གདོང་བཞི་བ་
བསྣམས་ཤིང་། སྣ་ཚོགས་རྡོ་རྗེས་མཚན་པའི་རལ་པའི་ཐོར་ཅོག་ཅན། དབུ་རེ་རེ་བའང་ཐོད་པ་བསྐམ་པོ་ལྔ་
ལྔའི་ཕྲེང་བས་བརྒྱན་ཅིང་། དབུའི་གཡོན་དུ་ཅུང་ཟད་ཡོ་བའི་ཟླ་བ་ཕྱེད་པ་འཆང་བ། ཞལ་རྣམ་པར་འགྱུར་
ཞིང་མཆེ་བ་བཞི་བཞི་གཙིགས་པ་འཇིགས་སུ་རུང་བ། སྒེག་པ་དཔའ་བ་མི་སྡུག་པ་ལ་སོགས་པ་གར་དགུའི་
ཉམས་དང་ལྡན་པ། སྟག་གི་པགས་པའི་ཤམ་ཐབས་ཅན། མགོ་རློན་ལྔ་བཅུས་འཕྲེང་བ་བྱས་ཤིང་། ཕྱག་རྒྱ་
དྲུག་གིས་རྒྱས་བཏབ་པ། མི་རུས་ཀྱི་ཐལ་བས་ལུས་ཐམས་ཅད་ལ་བྱུགས་པའོ། ། བཅོམ་ལྡན་འདས་ལ་མངོན་
དུ་ཕྱོགས་པར་ཡུམ་རྡོ་རྗེ་ཕག་མོ་སྐུ་མདོག་དམར་མོ། ། ཞལ་གཅིག་ཕྱག་གཉིས་པ། གཅེར་མོ་སྐྲ་གྲོལ་བ། ཐོད་
པའི་དུམ་བུས་བརྒྱན་པའི་འོག་པག་ཅན། གཡོན་པས་ཡབ་ཀྱི་མགུལ་ནས་འཁྱུད་པའི་ཕྱག་ནས་ཁྲག་གིས་བཀང་
བའི་ཐོད་པ་བསྣམས་ནས་ཡབ་ཀྱི་ཞལ་དུ་སྟོབ་པ། གཡས་པས་གདུག་པ་ཅན་ཀུན་ལ་རྡོ་རྗེ་དང་བཅས་པའི་
སྡིགས་འཛུབ་ཀྱིས་སྡིགས་པར་མཛད་པ། སྤྱན་གསུམ་དམར་ཞིང་མེ་ལྟར་འབར་བ་ཉི་མའི་གཟི་བརྗིད་ཅན།
བྱིན་པ་གཉིས་ཀྱིས་ཡབ་གྱི་བརླའི་སྟེང་དུ་ལེགས་པར་འཁྲིལ་བ། ཐུགས་རྗེའི་བདག་ཉིད་ཅན། ཕྱག་རྒྱ་ལྔས་
བརྒྱན་པ། མི་མགོ་བསྐམ་པོ་ལྔའི་ཐོད་དང་། བསྐམ་པོ་ལྔ་བཅུའི་དོ་ཤལ་ཅན་ནོ། ། ཕྱོགས་བཞིའི་འདབ་མ་ལ་
ཤར་དུ་མཁའ་འགྲོ་མ་ནག་མོ། ། བྱང་དུ་ལཱ་མ་ལྗང་ཁུ། ནུབ་དུ་ཁཎྜ་རོ་ཧི་མ་དམར་མོ། ། ལྷོར་གཟུགས་ཅན་
མ་སེར་མོ། ། ཐམས་ཅད་ཀྱང་ཞལ་གཅིག་ཕྱག་བཞིའི་དང་པོ་གཉིས་ཀྱིས་གྲི་གུག་དང་ཐོད་པ་ཐུགས་ཀར་འཛིན་
ཅིང་། འོག་མ་གཉིས་ཀྱིས་ཌ་མ་རུ་དང་ཁ་ཊཾ་ཀ་བསྣམས་པ། སྤྱན་གསུམ་དང་ལྡན་ཞིང་མཆེ་བ་རྣམ་པར་
གཙིགས་པ། གཅེར་མོ་སྐྲ་གྲོལ་ཞིང་ཕྱག་རྒྱ་ལྔས་བརྒྱན་པ། ཐོད་བསྐམ་ལྔའི་དབུ་རྒྱན་དང་། ལྔ་བཅུའི་དོ་
ཤལ་ཅན། མཚམས་བཞིར་ཟླ་གདན་ལ་བདུད་རྩིས་གང་བའི་ཐོད་པ་བཞིའོ། ། དེའི་མཐའ་སྐོར་གྱི་འདབ་མ་
རྣམས་ལ་རིམ་པ་བཞིན་དུ་འཁོར་ལོ་གསུམ་གྱི་ལྷ་ཚོགས་རྣམས་ཏེ། དེ་ཡང་ཁཎྜ་ཀ་པཱ་ལ་དང་རབ་གཏུམས་ལ་
100

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
སོགས་པ་ཐུགས་ཀྱི་འཁོར་ལོའི་ལྷ་རྣམས་སྔོན་པོ། ། མྱུ་གུ་ཅན་དང་ས་སྲུང་མ་ལ་སོགས་པ་གསུང་གི་འཁོར་ལོའི་
ལྷ་རྣམས་དམར་པོ། ། སྟོབས་པོ་ཆེ་དང་འཁོར་ལོའི་ཤུགས་ཅན་མ་ལ་སོགས་པ་སྐུའི་འཁོར་ལོའི་ལྷ་རྣམས་དཀར་
པོའོ། ། དཔའ་བོ་ཉེར་བཞི་བོ་ཐམས་ཅད་ཀྱང་ཞལ་གཅིག་ཕྱག་བཞི་བ་སྤྱན་གསུམ་པ། ཕྱག་དང་པོ་གཉིས་
ཀྱིས་རྡོར་དྲིལ་གཟུང་ནས་ཡུམ་ལ་འཁྱུད་པ། འོག་མ་གཉིས་ཀྱིས་ཌ་མ་རུ་དང་ཁ་ཊཾ་ཀ་འཛིན་པ། དཔའ་བོའི་
ཆས་ཀྱིས་བརྒྱན་ཅིང་། གཡས་བརྐྱང་གིས་བཞུགས་པ། དཔའ་མོ་ཉེར་བཞི་བོ་ཐམས་ཅད་ཞལ་གཅིག་ཕྱག་
གཉིས་མ། སྤྱན་གསུམ་པ། ཡབ་ལ་འཁྱུད་པའི་ཕྱག་གཉིས་ཀྱིས་གྲི་ཐོད་འཛིན་ཅིང་། དཔའ་མོའི་ཆས་ཀྱིས་
བརྒྱན་པའོ། ། དེ་དག་གི་ཕྱི་རོལ་དུ་དམ་ཚིག་གི་འཁོར་ལོའི་ལྷ་ཁ་གདོང་མ་ལ་སོགས་པ་སྒོ་མཚམས་མ་བརྒྱད་དེ།
ཐམས་ཅད་ཀྱང་ཞལ་གཅིག་ཕྱག་བཞིའི་དང་པོ་གཉིས་ཀྱིས་གྲི་ཐོད་ཐུགས་ཀར་འཛིན་ཅིང་། འོག་མ་གཉིས་
ཀྱིས་ཌ་མ་རུ་དང་ཁ་ཊཾ་ཀ་བསྣམས་པ། རང་རང་གི་ཕྱོགས་ཀྱི་མདོག་ཅན། དཔའ་མོའི་ཆོས་ཀྱིས་བརྒྱན་ཅིང་།
རོའི་གདན་ལ་གཡས་བརྐྱང་གིས་བཞུགས་པའོ། ། དེ་དག་གི་མཐའ་སྐོར་དུ་ཡི་དམ་ལྷ་ཚོགས་སངས་རྒྱས་བྱང་
སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དཔག་ཏུ་མེད་པ་རྣམས་ཀྱིས་བསྐོར་བ། སྟེང་གི་ཆ་ལ་རྡོ་
རྗེ་འཆང་ལ་དངོས་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བཞུགས་པའི་ལྷ་རྣམས་ཀྱི་སྤྱི་བོར་ཟླ་བ་ལ་ཨོ་དཀར་
པོ། ། མགྲིན་པར་པདྨ་ལ་ཨཱུ དམར་པོ། ། ཐུགས་ཀར་ཉི་མ་ལ་ཧཱུཾ་སྔོན་པོ། ། རང་ཉིད་ཧེ་རུ་ཀར་གསལ་བའི་
ཐུགས་ཀར་པོ་སེར་པོ་ལས་བྱུང་བའི་སྣ་ཚོགས་པདྨའི་ལྟེ་བར་ཨོཾ་ལས་ཟླ་བའི་དཀྱིལ་འཁོར་ལ་གནས་པའི་ཧཱུཾ་ཡིག་
རྡོ་རྗེ་འཛིན་པའི་རང་བཞིན་དབུས་པོ་ལ་མཐའ་སྐྱ་བ་ཡེ་ཤེས་ལྔའི་རང་བཞིན་ཅན་གྱི་འོད་ཟེར་གྱིས་རང་གི་སྤྱི་བོ་
ནས་རྐང་པའི་བར་དུ་གང་། ཐོག་མ་མེད་པ་ནས་བགྱིས་པའི་སྒོ་གསུམ་གྱི་དྲི་མ་རྣམས་སྦྱངས། ལུས་ཤེལ་གོང་
ལྟར་དག་པར་གྱུར་ཏེ། བ་སྤུའི་སྒོ་ནས་ཕྱིར་འཕྲོས་པའི་འོད་ཟེར་གྱིས་འོག་མིན་ནས་བླ་མ་རྡོ་རྗེ་འཆང་གི་རྣམ་པ་
ཅན་དང་། འཁོར་ལོ། སྡོམ་པའི་དཀྱིལ་འཁོར་བའི་ལྷ་ཚོགས་དང་། གཞན་ཡང་སངས་རྒྱས་དང་བྱང་ཆུབ་
སེམས་དཔའ་དང་ལྷ་དང་ལྷ་མོ་དང་ཁྲོ་བོའི་ཚོགས་དབང་ལྷའི་དཀྱིལ་འཁོར་བ་དང་བཅས་པ་ནམ་མཁའི་ཁམས་
ཐམས་ཅད་ཏིལ་གྱི་གང་བུ་ལྟར་གང་བ་མདུན་གྱི་ནམ་མཁའ་སྤྱན་དྲངས། འོད་ཟེར་རང་གི་སྙིང་ཁར་ཐིམ། ཡེ་
ཤེས་པ་རྣམས་དམ་ཚིག་པ་སོ་སོ་ལ་ཐིམ་པས་གཉིས་སུ་མེད་པར་གྱུར། དབང་གི་ལྷ་རྣམས་ཀྱིས་བདུན་རྩིའི་ཆུས་
སྤྱི་བོ་ནས་དབང་བསྐུར། སྐུ་གང་། ཆུ་ལྷག་མ་ཡར་ལུད་པ་ལས། མི་བསྐྱོད་པས་དབུ་བརྒྱན་པར་གྱུར། གང་
གི་དྲིན་གྱི་བདེ་ཆེན་གནས། ། སོགས་ཚིགས་བཅད་གཅིག་གི་མཇུག་ཏུ། ཧེ་རུ་ཀ་དཔལ་དཔའ་བོ་ཆེ། ། རྣམ་
དག་རྡོ་རྗེའི་དབང་ཕྱུག་དང་། ། རྗེས་ཆགས་ཆགས་པ་ཚེ་རྣམས་ཀྱི། ། རྡོ་རྗེ་ཕག་མོ་དེ་ལ་འདུད། ། གནས་
101

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་ཉེ་བའི་གནས་དང་ཞིང་། ། འདུ་དང་དུར་ཁྲོད་གནས་པ་ཡི། ། དཔའ་བོ་དཔའ་མོ་དབང་ཕྱུག་མ། །
ཀུན་ལ་བདག་ནི་གུས་ཕྱག་འཚལ། ། རང་གི་སྙིང་གའི་ཧཱུྃ་ལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་
པར་གྱུར་ བསམས་ལ། ཨོཾ་སརྦ་ཏ་ཐཱ་ག་ཨགྷཾ་པྲ་ཧཱི་ཙྪ་ཧཱུཾ་སྭཱཧཱ། ནས། ཤཔྟ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་བཛྲ་ཝཱི་ནི་ཧུཾ་ཧཱུཾ་
ཕཊ། ཨོཾ་བཛྲ་བི་ཤེ་ཧཱུྃ་ཧཱུྃ་ཕཊ། ༀ་བཛྲ་མྲི་ཏི་ཧུ་ཧཱུྃ་ཕཊ། ཨོཾ་བཛྲ་མུ་ར་ཛེ་ཧཱུཾ་ཧཱུཾ་ཕཊ། ཨོཾ་བཛྲ་ཧཱ་སྱ་ཧཱུྃ་ཧཱུྃ་ཕཊ།
ཨོཾ་བཛྲ་ཝ་སྐྱ་ཧཱུྃ་ཧཱུྃ་ཕཊ། ཨོཾ་བཛྲ་གཱི་ཏཾ་ཧུ་ཧཱུྃ་ཕཊ། ཨོཾ་བཛྲ་ནི་ཏུ་ཧཱུྃ་ཧཱུྃ་ཕཊ། ཨོཾ་བཛྲ་པུཥྛ་ཧཱུཾ་ཧཱུཾ་ཕཊ། ཨོཾ་བཛྲ་དྷུ་
པེ་ཧཱུཾ་ཧཱུཾ་ཕཊ། ཨོཾ་བཛྲ་དཱི་པེ་ཧཱུཾ་ཧཱུཾ་ཕཊ། ཨོཾ་བཛྲ་གནྡྷེ་ཧཱུྃ་ཧཱུྃ་ཕཊ། ༀ་རཱུ་པ་བཛཱི་ཧཱུྃ་ཧཱུྃ་ཕཊ། ༀ་རཱ་ས་བཛཱི་ཧུ་ཧཱུྃ་
ཕཊ། ཨོཾ་སྤནྣཱ་བཛཱི་ཧུ་ཧཱུྃ་ཕཊ། ཨོཾ་དྷརྨཱ་དྷ་ཏུ་བཛཱི་ཧཱུྃ་ཧཱུྃ་ཕཊ། ཀྱིས་མཆོད། ༀ་ཧི ཧ་ཧ་ཧུ་ཧཱུྃ་ཕཊ། s
 ཨོཾ་
ཡཿ ཧཱུཾ། གིས་ནང་མཆོད་འབུལ།རང་གི་སྙིང་ཀའི་ཧཱུཾ་ལས་བྱུང་བའི་སྙིང་པོའི་རྣལ་བྱོར་མ་བཞི་དང་སྒོ་མཚམས་
མ་བརྒྱད་ཀྱིས་ཐོད་པ་ན་གནས་པའི་བདུད་རྩི་ལྔས་མཆོད། ཨོཾ་སརྦ་ཀཱ་མི་ནི་སརྦ་བྷགྷཾ་ཤོ་དྷ་ཡ་གུ་བྱ་བཛྲ་ཎི་སྭཱཧཱ།
ཨོw ཧཱུྃ། ཡབ་ཡུམ་གྱི་སྤྱི་བོ་ལ་སོགས་པ་གནས་བཞི་དང་གསང་གནས་བྱིན་གྱིས་བརླབས་པས་དེ་གཉིས་
སྙོམས་པར་ཞུགས་པའི་བྱང་ཆུབ་ཀྱི་སེམས་ཞུ་བ། སྤྱི་བོ་ནས་མགྲིན་པར་སླེབས་པ་ན་དགའ་བ། མགྲིན་པ་ནས་
སྙིང་གར་སླེབས་པ་ན་མཆོག་དགའ། སྙིང་གནས་ལྟེ་བར་སླེབས་པ་ན་ཁྱད་པར་གྱི་དགའ་བ། ལྟེ་བ་ནས་ནོར་
བུའི་རྩེར་སླེབས་པ་ན་ལྷན་ཅིག་སྐྱེས་པའི་དགའ་བ་ཉམས་སུ་མྱོང་བས། ལྷ་ཐམས་ཅད་ཀྱིས་ཀྱང་ལྷན་ཅིག་སྐྱེས་
པའི་དགའ་བ་མྱོང་། བདེ་བ་ཆེན་པོ་དང་དེ་ཁོ་ན་ཉིད་དབྱེར་མི་བྱེད་པའི་ཏིང་ངེ་འཛིན་ལ་སྙོམས་པར་ཞུགས་
པས་གསང་བ་དང་དེ་ཁོ་ན་ཉིད་ཀྱི་མཆོད་པས་མཉེས་པར་གྱུར། ཨོཾ་བཅོམ་ལྡན་དཔའ་བོའི་དབང་ཕྱུག་ལ་ཕྱག་
འཚལ་ཧཱུྃ་ཧཱུྃ་ཕཊ། ཨོཾ་བསྐལ་པ་ཆེན་པོའི་མེ་དང་མཉམ་པའི་འོད་ཧུ་ཧཱུྃ་ཕཊ། ཨོ་རོལ་བའི་ཅོད་པན་མི་བཟད་
པ་དང་ལྡན་ཧཱུྃ་ཧཱུྃ་ཕཊ། ཨོཾ་མཆེ་བ་རྣམ་པར་གཙིགས་པ་འཇིགས་པའི་ཞལ་ཧཱུྃ་ཧཱུྃ་ཕཊ། ཨོཾ་སྟོང་ཕྲག་ཕྱག་ནི་
འབར་བའི་འོད་ཟེར་ཅན་ཧུ་ཧཱུྃ་ཕཊ། ཨོཾ་དགྲ་སྟ་ཞགས་གདེངས་མདུང་དང་ཁ་ཊཾ་འཛིན་ཧུ་ཧཱུྃ་ཕཊ། ཨོཾ་སྟག་གི་
པགས་པའི་ན་བཟའ་འཛིན་པ་ཅན་ཧཱུྃ་ཧཱུྃ་ཕཊ། ཨོཾ་སྐུ་ཆེན་དུད་ཁ་བགེགས་མཐར་མཛད་ལ་འདུད་ཧུ་ཧཱུྃ་ཕཊ།
དཔལ་ལྡན་རྡོ་རྗེ་མཁའ་འགྲོ་མ། ། མཁའ་འགྲོ་མ་ཡི་འཁོར་ལོས་བསྒྱུར། ། ཡེ་ཤེས་ལྔ་དང་སྐུ་གསུམ་ཉིད། །
འགྲོ་བ་སྐྱོབ་ལ་ཕྱག་འཚལ་ལོ། ། ཇི་སྙེད་རྡོ་རྗེ་མཁའ་འགྲོ་མ། ། ཀུན་དུ་རྟོག་པའི་འཆིང་གཅོད་ཅིང་། །
འཇིག་རྟེན་བྱ་བ་ལ་འཇུག་མ། ། དེ་སྙེད་རྣམས་ལ་ཕྱག་འཚལ་ལོ། ། ཞེས་བསྟོད། བགྲོད་དཀའ་སྲིད་པའི་རྒྱ་
མཚོ་ལས། ། བདག་གིས་འགྲོ་རྣམས་བསྒྲལ་བའི་ཕྱིར། རང་གི་བདག་ཉིད་སྐད་ཅིག་མ། ། སངས་རྒྱས་རྣམས་
ལ་དབུལ་བར་བགྱི། ། ཞེས་པས་བདག་ཉིད་འབུལ།དཀོན་མཆོག་གསུམ་ལ་བདག་སྐྱབས་མཆི། ། སོགས་རྐང་
102

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
པ་བཞི་ལན་གསུམ་བརྗོད་དེ་བྱང་སེམས་ཀྱི་སྡོམ་པ་དང༌། སངས་རྒྱས་བྱང་ཆུབ་སེམས་དཔའ་ཀུན། ། ཞེས་
སོགས་ལན་གསུམ་ མམ་ གཅིག་ གིས་ སྔགས་ སྡོམ་ཡང་འཛིན། དེ་ནས། ཆོས་བདེན་ བདག་ཉིད་ བསམ་ མི་
ཁྱབ། ། བདག་ལ་དབང་ནི་བསྐུར་བར་མཛོད། ། ཅེས་གསོལ་བ་བཏབ་པས། སྒོ་མཚམས་མ་བརྒྱད་ཀྱིས་
བགེགས་བསྐྲད། ། དཔའ་བོ་རྣམས་ཀྱིས་ཤིས་པ་བརྗོད། དཔའ་མོ་རྣམས་ཀྱིས་རྡོ་རྗེའི་གླུ་ལེན། གཙོ་བོས་
དབང་བསྐུར་བའི་དགོངས་པ་མཛད། ཡུམ་བཞི་དང་ཕག་མོ་དང་ལྔས་ཕྱག་གཡོན་པའི་བདུད་རྩིས་གང་བའི་
ཐོད་པ་ཅུང་ཟད་ཡོ་བར་བྱས་ཏེ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེས་གསུང་ཞིང་སྤྱི་བོ་ནས་
དབང་བསྐུར་བས་ལུས་ཐམས་ཅད་གང་། བདེ་བ་ཆེན་པོ་མྱོང༌། དྲི་མ་ཐམས་ཅད་དག ཆུ་ལྷག་མ་ཡར་ལུད་
པ་ལས་མི་བསྐྱོད་པས་དབུ་བརྒྱན་པར་གྱུར། དེས་བུམ་པའི་དབང་ཐོབ། སྙིང་པོའི་རྣལ་འབྱོར་མ་བཞི་ཕག་མོ་
ལ་ཐིམ། དེ་དང་ཧེ་རུ་ཀ་སྙོམས་པར་ཞུགས་པས་བྱང་ཆུབ་ཀྱི་སེམས་ཞུ་བ་རང་གི་ལྕེ་ལ་བཞག་པ་མྱོང་བ་ལས་
བདེ་བ་སྐྱེས་པས་གསང་བའི་དབང་ཐོབ། དེ་ནས་ཧེ་རུ་ཀས་ཕག་མོ་གཉིས་པ་ཞིག་ཕྱག་རྒྱུར་གནང་བ་རང་གི་
ཡུམ་ལ་ཐིམ། དེ་དང་སྙོམས་པར་ཞུགས་པར། རླུང་ཐིམ་པ་ལས་ལྷན་སྐྱེས་ཀྱི་བདེ་བ་མྱོང་བས་ཤེས་རབ་ཡེ་ཤེས་
ཀྱི་དབང་ཐོབ། ཧེ་རུ་ཀས་རིགས་ཀྱི་བུ་ཁྱོད་ཀྱིས་ཕྱག་རྒྱ་དང་སྦྱར་བ་ལ་བརྟེན་ནས་ཐོབ་པའི་སྣང་བ་ཐོབ་པའི་ཡེ་
ཤེས་དེ་འོད་གསལ་བར་སྒོམས་ཤིག། འོད་གསལ་དེ་ནི་སྣང་མཆེད་ཐོབ་གསུམ་གྱི་རྣམ་ཤེས་རྣམ་པར་དག་པ་
ཤེར་ཕྱིན་གྱི་ངོ་བོ་ཡིན་ལ། དོན་དམ་པའི་བདེན་པ་དེ་ནི་མཐོང་བ་གཞན་གྱི་ཡུལ་ལས་འདས་པ་སྟེ། ཤེས་རབ་
དང་ཡེ་ཤེས་ཀྱི་མིག་གིས་ལྟོས་ཤོག། དེ་ལྟར་གཞན་གང་གིས་ཀྱང་རང་བཞིན་དུ་མ་མཐོང་བ་དེ་འོད་གསལ་བ་
མཐོང་བ་ཡིན་ནོ། ། དེའི་ངོ་ན་རྒྱུ་འབྲས་གང་ཡང་མི་སྣང་མོད་ཀྱི། འོན་ཀྱང་ཀུན་རྫོབ་ཏུ་རླུང་སེམས་ཙམ་ལས་
གྲུབ་པའི་ལྷ་རྣམས་གཟུགས་བརྙན་ལྟར་གསལ་ལ་རྫོགས་པ། འཇའ་ཚོན་ལྟར་ཁ་དོག་མ་འདྲེས་པར་སོ་སོར་
སྣང་བ། ཆུ་ཟླ་ལྟར་སྒྲོ་སྐུར་དང་བྲལ་བར་ལྟོས་ཤིག དེ་འདྲ་བའི་ཀུན་རྫོབ་དང་དོན་དམ་འོད་གསལ་གཉིས་
དབྱེར་མི་ཕྱེད་པར་ཟུང་དུ་འཇུག་པ་ནི། བྱང་ཆུབ་ཀྱི་སེམས་ཆེན་པོ་སྟེ་དབང་བཞི་བའོ། ། ཞེས་གསུང་བར་
མོས་ཏེ་དབང་བཞི་ལེན། དེ་ནས། མཐའ་སྐོར་གྱི་རྒྱལ་བ་ཞི་ཁྲོ་ཐས་ཅད་བཅོམ་ལྡན་འདས་ཡབ་ཡུམ་ལ་ཐིམ།
དེ་གཉིས་རང་གི་སྤྱི་བོར་ཨོཾ་བཛྲ་ས་མ་ཛ ། སྐྱབས་གནས་ཀུན་འདུས་ཀྱི་ངོ་བོ་བླ་མ་འཁོར་ལོ་སྡོམ་པ་ཡབ་ཡུམ་
ལ་ཕྱག་འཚལ་ཞིང་སྐྱབས་སུ་མཆིའོ། ། གསོལ་བ་འདེབས་སོ། ། བདག་གི་རྒྱུད་ལ་ངེས་འབྱུང་བྱང་སེམས་ཡང་
དག་པའི་ལྟ་བ་སོགས། མདོ་སྔགས་ཀྱི་ལམ་གྱི་རིམ་པ་མཐའ་དག་སྐྱེ་བར་བྱིན་གྱིས་རློབ་ཏུ་གསོལ། ཞེས་ཅི་ནུས་
གསོལ་བ་གདབ་མཐར། བཅོམ་ལྡན་འདས་ཡབ་ཡུམ་གྱི་སྐུའི་ཆ་དང་སྦྱོར་མཚམས་ནས་བྱང་ཆུབ་ཀྱི་སེམས་ཀྱི་ངོ་
103

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བོ་བདུད་རྩིའི་རྒྱུན་དཀར་ཆིལ་གྱིས་བབས་པས་ལུས་ཀྱི་ནང་ཐམས་ཅད་གང་། ཡབ་ཡུམ་གཉིས་གའང་རང་གི་
སྤྱི་བོ་ནས་ཞུགས་དབུ་མའི་ལམ་བརྒྱུད་དེ། སྙིང་གར་རྩ་འདབ་བརྒྱད་པའི་དབུས་སུ་མི་བཤིག་པའི་ཐིག་ལེ་དང་
ངོ་བོ་དབྱེར་མེད་དུ་བཞུགས་པར་གྱུར་བར་བསམས་ལ་མཉམ་པར་འཇོག དེ་ནས། གཙོ་འཁོར་ཐམས་ཅད་ཀྱི་
བཟླས་པ་སྒྲུབ་ཐབས་བཞིན་བྱ་བའམ། བསྡུ་ན། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནཱི་ཛཱ་ཡ་ཤཾ་བ་རཾ་སྭཱཧཱ།
ཞེས་ཡབ་ཀྱི་སྙིང་པོ་དང་། ༀ་ཧི ཧ་ཧ་ཧཱུྃ་ཧཱུྃ་ཕཊ། ཉེ་སྙིང་། ཨོཾ་བཛྲ་བཻ་རོ་ཙ་ནཱ་ཡེ་ཧཱུཾ་ཧཱུཾ་ཕཊ་སྭཧཱ། ཡུམ་གྱི་
སྙིང་པོ་དང་། ༀ་བཛྲ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་ཧཱུཾ་ཧཱུཾ་ཕཊ་སྭཧཱ། ཉེ་སྙིང་སྟེ་བཞི་བཟླ། ཡང་ན། སྙིང་པོ་
གཉིས་ཙམ་མམ། ལྷ་དྲུག་ཅུའི་སྔགས་ཤིན་ཏུ་བསྡུས་པ་ཁྱེད་ན། ཨོཾ་རཾ་ལཾ། ལི་ལཱི། ཀཾ་ཁཾ་ག་གྷ་ཡཾ་ཕོ་ཚ་ཛ་ཛྷ་ཉི་
ཊཾ་ཝཾ་ཌ་ཌྷ་ཎཾ་ཏཾ་ཐཾ་དཾ་དྷཾ་ནི་པཾ་ཡཾ་ཁཾ་གྷ་ཡཾ་རཾ་ལཾ་ལཾ་ཤཾ་ཏཾ་སཾ་ཧོ་ཧཱུཾ་ཧཱུཾ་ཕཊ། ཅེས་བཟླས་ཆོག་པར་རྗེ་ཉིད་ཀྱིས་བཤད་
པས་དེ་ལྟར་བྱའོ། ། མཇུག་ཏུ། སྲིད་པ་གསུམ་འབར་སྐུ་ནི་རྗེས་ཆགས་དུལ་བར་ལྡན། ། འོད་ཟེར་སྔོན་པོ་
སྟོང་ལྡན་ཉི་མ་བརྒྱ་སྟོང་ལྡན། ། རྣམ་མང་སྐུ་དང་ཆ་ལུགས་རྗེས་ཆགས་སེམས་དཔར་ལྡན། ། ཧེ་རུ་ཀ་དཔལ་
དེ་དང་ལྷན་ཅིག་གར་བྱེད་ཤོག། དགེ་བ་འདི་ཡིས་མྱུར་དུ་བདག། ཧེ་རུ་ཀ་དཔལ་འགྲུབ་གྱུར་ནས། ། ཞེས་
སོགས་ཀྱིས་བསྔོ་སྨོན་བྱ། ཐུན་དུ་བཅད་ནས་བསྒོམ་པའི་ཚེ། གཏོར་མ་སྒྲུབ་ཐབས་བཞིན་འབུལ་པར་བྱའོ། །
སྒྲུབ་ཐབས་རྒྱས་པ་མ་ལྕོགས་པའི་ཚེ་དེའི་དོད་དུའང་འདི་བཞིན་བྱས་ན་ཤིན་ཏུ་ལེགས་པ་ཡིན་ནོ། ། ། །
གསུམ་པ་འཇིགས་བྱེད་ཀྱི་བླ་མའི་རྣལ་འབྱོར་ནི། སྐུ་དང་མཆོད་པ་སོགས་ཡོད་ན་སྟ་གོན་བྱས་ཏེ། སྐྱབས་
སེམས་ཚད་མེད་བཞི་སྔོན་དུ་བཏང་ནས། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད། ནས། ཡུམ་
དང་བཅས་པའི་སྐུར་བཞེངས་པར་གྱུར་བར་བསམས་ མཆོད་པ་བཅུ་གསུམ་མ་ལྟར་བྱིན་གྱིས་བརླབ་པའམ།
བསྡུ་ན། ཨོཾ་ཨཱ༔ ཧཱུྃ་ཧ་ཧོ་ཧི ། ལན་གསུམ། དེ་ནས། རང་གི་མདུན་གྱི་ནམ་མཁར་པཾ་ལས་སྣ་ཚོགས་པདྨའི་ལྟེ་
བར་ཟླ་བ་དང་ཉི་མའི་གདན་ལ་ཧཱུྃ་ལས་རྡོ་རྗེ་ཧཱུྃ་གྱིས་མཚན་པ། དེ་ལས་འོད་འཕྲོས། འདུས་ཡོངས་སུ་གྱུར་བ་
ལས་རྩ་བའི་བླ་མ་དང་ངོ་བོ་དབྱེར་མི་ཕྱེད་པའི་བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་
མཐིང་ནག་ཞལ་དགུ། ཕྱག་སོ་བཞི། ཞབས་བཅུ་དྲུག་པ་གཡས་བསྐུམ་ཞིང་གཡོན་བརྐྱང་བའི་སྟབས་ཀྱིས།
ཞེས་སོགས་སྒྲུབ་ཐབས་བཞིན་སེམས་དཔའ་སུམ་བརྩེགས་ཡུམ་བཅས་བསྐྱེད་བའམ། བསྡུ་ན། གཡོན་བརྐྱང་
བའི་སྟབས་ཀྱིས་ཡེ་ཤེས་ཀྱི་མེ་རབ་ཏུ་བར་བའི་དབུས་ན་བཞུགས་པ་ཡུམ་དང་བཅས་པའི་སྐུར་བཞེངས་པར་གྱུར།
དེའི་ཐུགས་ཀར་ཟླ་གདན་ལ་འཇམ་དཔལ་ཡེ་ཤེས་སེམས་དཔའ། དེའི་ཐུགས་ཀར་ཉི་གདན་ལ་ཏིང་ངེ་འཛིན་
སེམས་དཔའ་ཧཱུཾ་ཡིག་སྟེ། སེམས་དཔའ་གསུམ་གྱི་བདག་ཉིད་ཅན་ནོ། ། དེའི་མཐའ་བསྐོར་དུ་བླ་མ་ཡིད་དམ་
104

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
མཆོག་གསུམ་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་རྣམས་ཀྱིས་བསྐོར་ནས་བཞུགས་པའི་སྤྱི་བོར་
འཇིགས་བྱེད་དཀར་པོ། ། མགྲིན་པར་འཇིགས་བྱེད་དམར་པོ། ། ཐུགས་ཀར་འཇིགས་བྱེད་སྔོན་པོ། ། ལྟེ་
བར་འཇིགས་བྱེད་སེར་པོ་གསང་གནས་སུ་འཇིགས་བྱེད་ལྗང་ཁུ་རྣམས་ཞལ་གཅིག་ཕྱག་གཉིས་ཀྱིས་གྲི་ཐོད་
བཟུང་ནས་ཡུམ་ལ་འཁྱུད་པ། མ་ཧེའི་གདོང་བ་ཅན། པད་ཉིའི་གདན་ལ་ གཡོན་ བརྐྱང་གིས་བཞུགས་
པའོ། ། དེ་རྣམས་ཀྱི་སྤྱི་བོར་ཨོཾ་དཀར་པོ། ། མགྲིན་པར་ཨཱཿ དམར་པོ། ། ཐུགས་ཀར་ཧཱུཾ་སྔོན་པོ། ། ཐུགས་
ཀའི་ཧཱུཾ་ལས་འོད་ཟེར་འཕྲོས་པས། རང་བཞིན་གྱི་གནས་ནས་རྩ་བའི་བླ་མ་དང་དཔལ་རྡོ་རྗེ་འཇིགས་བྱེད་
རིགས་ལྔ་ལ་བརྒྱུད་པའི་བླ་མ་རྣམས་དང་། ཕྱོགས་བཅུའི་སངས་རྒྱས་བྱང་སེམས་ཞི་ཁྲོ་རབ་འབྱམས་ཐམས་
ཅད་ཀྱིས་བསྐོར་བ་སྤྱན་དྲངས། ༀ་ཤྲཱི༔ ཧ་བྷོ་སོགས་ཀྱི་མཐར། ཛ ཧཱུྃ་བཾ་ཧོ། དམ་ཚིག་པ་དང་གཉིས་སུ་མེད་
པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་བཅས་སྤྱན་དྲངས།
ཁྱེད་རྣམས་ཀྱིས་མངོན་པར་དབང་བསྐུར་ཏུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་སྤྲོས་པའི་ལྷ་
མོ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ནས། ཧཱུྃ། ཞེས་དབང་བསྐུར།
ནས། མི་བསྐྱོད་པས་དབུ་བརྒྱན་པར་གྱུར་བར་བསམ། གང་གི་དྲིན་གྱིས་བདེ་ཆེན་གནས། ། ཞེས་སོགས་
དང༌། གཟུགས་མཆོག་མཆོག་ཏུ་སོགས་དང་། སངས་རྒྱས་ཀུན་གྱི་དངོས་པོ་སོགས་དང་། ཕྱག་བྱར་འོས་པ་
སོགས་ཅི་རིགས་ཀྱིས་ཕྱག་འཚལ། དེ་ནས་མཆོད་པ་རྣམས་ཚིགས་བཅད་སྔགས་དང་བཅས་པས་སམ། བསྡུ་ན།
རང་གི་སྙིང་གའི་ཧཱུྃ་ལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར་བར་བསམས་ལ། ཨོཾ་ཡ་མཱནྟ་ཀ་
ས་པཱ་རི་ཝ་ར་ཨགྷཾ་པྲ་ཏི་ཙྪ་ཧཱུཾ་སྭཱཧཱ། ནས། སྤེནྡའི་བར་དང་། ཙཀྲ་རཉྩ་ནས། ཁངྒ་རཏྣའི་བར་དང་། བདག་
གཞན་ལུས་ངག་སོགས་ཀྱིས་མཎྜལ་དང་ནང་མཆོད་ཀྱང་འབུལ་ཞིང་། དེ་ནས་བླ་མ་ཡབ་ཡུམ་སྙོམས་པར་ཞུགས་
པས་ལྷན་སྐྱེས་ཀྱི་བདེ་བས་སྟོང་བ་ངེས་པའི་བདེ་སྟོང་དབྱེར་མེད་ཀྱི་ཡེ་ཤེས་སྐྱེས་པས་གསང་བ་དང་དེ་ཁོ་ན་ཉིད་
ཀྱི་མཆོད་པས་མཉེས་པར་གྱུར་ཞེས་བརྗོད་ཅིང་བསམ། སླར་ཡང་། ཕྱོགས་བཅུའི་རབ་འབྱམས་ཞིང་ན་མཆིས་
པ་ཡི། ། ཇི་སྙེད་ཕྱི་ནང་གསང་བའི་མཆོད་ཚོགས་འབུལ། ། ཐོག་མེད་དུས་ནས་མ་རིག་དབང་གྱུར་བའི། །
སྒོ་གསུམ་ཉེས་པའི་ཚོགས་རྣམས་སོ་སོར་བཤགས། འཁོར་འདས་ཀུན་གྱི་རྣམ་དཀར་དགེ་བའི་ཚོགས། ། ཇི་
སྙེད་མཆིས་པ་ཀུན་ལ་རྗེས་ཡི་རང་། ། སླུ་མེད་སྐྱབས་ཀྱི་དམ་པ་ཁྱེད་རྣམས་ལ། ། ཟབ་དང་རྒྱ་ཆེའི་ཆོས་འཁོར་
བསྐོར་བར་བསྐུལ། ། ཐུགས་རྗེ་ཆེ་ལྡན་བླ་མ་ལྷ་ཚོགས་རྣམས། ། བསྐལ་བརྒྱར་འགྲོ་བའི་དོན་དུ་བཞུགས་སུ་
གསོལ། ། འདི་ལྟར་བགྱིས་པའི་དགེ་ཚོགས་ཅི་མཆིས་པ། ། འགྲོ་བའི་དོན་དུ་བྱང་ཆུབ་ཐོབ་ཕྱིར་བསྔོ། །
105

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཀོན་མཆོག་གསུམ་ལ་སྐྱབས་སུ་འགྲོ། ། ཞེས་སོགས་ཀྱི་རྐང་པ་བཞིས་བྱང་སྡོམ་ལེན་ཅིང་། སྤྲོ་ན། རིགས་
ལྔའི་སྡོམ་བཟུང་ཀྱང་བྱའོ། ། དེ་ནས། མཐའ་སྐོར་གྱི་རྒྱལ་བ་ཞི་ཁྲོ་ཐམས་ཅད་གཙོ་བོ་ལ་ཐིམ་པས་སྐྱབས་གནས་
ཀུན་འདུས་ཀྱི་བདག་ཉིད་དུ་གྱུར་བར་མོས་ལ། བླ་མ་ཀུན་འདུས་ཀྱི་ངོ་བོ་བླ་མ་རྡོ་རྗེ་འཇིགས་བྱེད་ལ་གསོལ་བ་
འདེབས་སོ། ། དེ་བཞིན་དུ། ཡི་དམx། སངས་རྒྱསx[ དམ་ཆོསx། དགེ་འདུནx། མཁའ་འགྲོ ། ཆོས་
སྐྱོང་x། སྐྱབས་གནས་ཀུན་འདུས་ཀྱི་ངོ་བོ་བླ་མ་རྡོ་རྗེ་འཇིགས་བྱེད་ལ་གསོལ་བ་འདེབས་སོ། ། ཐུགས་རྗེས་
གཟུང་ཏུ་གསོལ། བྱིན་གྱིས་རློབ་ཏུ་གསོལ། ཞེས་ཅི་ནུས་སམ། བསྡུ་ན། ཕྱི་མ་ཙམ་ཞིག་གིས་བྱ། ཞེས་གསོལ་
བ་བཏབ་པས་བླ་མའི་སྐུའི་ཆ་ལས་འོད་དང་བདུད་རྩིའི་རྒྱུན་དཔག་ཏུ་མེད་པ་བྱུང་སྟེ་རང་གཞན་སེམས་ཅན་
ཐམས་ཅད་གྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱང་། ཚེ་དང་བསོད་ནམས་དང་ལུང་རྟོགས་ཀྱི་
ཡོན་ཏན་རྣམས་རྒྱུས་པར་བྱས། བླ་མ་ལྷའི་སྐུ་གསུང་ཐུགས་ཀྱི་བྱིན་རླབས་མཐའ་དག་རྒྱུད་ལ་ཞུགས་པས་
མཆོག་ཐུན་གྱི་དངོས་གྲུབ་མ་ལུས་པ་སྒྲུབ་པའི་སྐལ་བ་ཅན་དུ་གྱུར་བར་བསམ། དེ་ནས། བླ་མ་རྒྱལ་བ་ཀུན་
འདུས་ཀྱིས། ། བདག་ལ་དབང་བཞི་བསྐུར་དུ་གསོལ། ། ཞེས་གསོལ་བ་བཏབ་པས། བླ་མའི་ཐུགས་ཀ་ནས་
སྤྲོས་པའི་དབང་གི་ལྷ་རྣམས་ཀྱིས་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ནས། ཧཱུྃ།ཞེས་གསུང་ཞིང་
སྤྱི་བོ་ནས་དབང་བསྐུར་བས་ལུས་ཀྱི་ནང་ཐམས་ཅད་གང་བས་དེའི་སྒྲིབ་པ་སྦྱངས། བུམ་པའི་དབང་ཐོབ།
བསྐྱེད་རིམ་བསྒོམ་པ་ལ་དབང་བར་བྱས། སྤྲུལ་སྐུ་འགྲུབ་པའི་ནུས་པ་ཁྱད་པར་ཅན་བཞག བླ་མ་ཡབ་ཡུམ་
སྙོམས་པར་ཞུགས་པའི་སྦྱོར་མཚམས་ནས་བྱང་སེམས་དཀར་དམར་བྱུང་བ། རང་གི་ལྕེ་ལ་མྱང་བས་ངག་གི་
སྒྲིབ་པ་དག གསང་བའི་དབང་ཐོབ། སྒྱུ་ལུས་བསྒོམ་པ་ལ་དབང་བར་བྱས། ལོངས་སྐུ་འགྲུབ་པའི་ནུས་པ་
ཁྱད་པར་ཅན་བཞག བླ་མ་དང་གཙོ་བོ་ཐ་མི་དད་པའི་ཡུམ་ལས་ཡུམ་གཉིས་པ་ཞིག་ཆད་ནས་རོང་གི་ཡུམ་ལ་
ཐིམ། དེ་དང་མཉམ་པར་སྦྱར་བས་དགའ་བ་གསུམ་དང་། ཁྱད་པར་ལྷན་ཅིག་སྐྱེས་པའི་དགའ་བ་ཉམས་སུ་
མྱོང་། བདེ་བས་སྟོང་བ་ངེས་པའི་བདེ་སྟོང་དབྱེར་མེད་དུ་སྦྱར་བས་ཡིད་ཀྱི་སྒྲིབ་པ་སྦྱངས། ཤེས་རབ་ཡེ་ཤེས་
ཀྱི་དབང་ཐོབ། དོན་དམ་འོད་གསལ་བསྒོམ་པ་ལ་དབང་བར་བྱས། ཆོས་ཀྱི་སྐུ་འགྲུབ་པའི་ནུས་པ་ཁྱད་པར་
ཅན་བཞག བླ་མ་ཡབ་ཡུམ་ལས་རང་འདྲ་གཉིས་པ་ཞིག་ཆད་ནས་རང་ལ་ཐིམ་པས། ལུས་ངག་ཡིད་གསུམ་གྱི་
སྒྲིབ་པ་སྦྱངས། དབང་བཞི་བ་ཐོབ། ཟུང་འཇུག་བསྒོམ་པ་ལ་དབང་བར་བྱས། འབྲས་བུ་རྡོ་རྗེ་འཆང་གི་སྐུ་
འགྲུབ་པའི་ནུས་པ་ཁྱད་པར་ཅན་བཞག་གོ། དེ་ནས། བླ་མ་ཡབ་ཡུམ་རང་གི་སྤྱི་བོར་བྱོན་པར་གྱུར་བར་
བསམས་ལ། སླར་ཡང་། སྐྱབས་གནས་ཀུན་འདུས་ཀྱི་བདག་ཉིད་བླ་མ་རྡོ་རྗེ་འཇིགས་བྱེད་ཆེན་པོ་གསོལ་བ་
106

༄༅། ། གསང་བདེ་འཇིགས་གསུམ་གྱི་བླ་མའི་རྣལ་འབྱོར། །
འདེབས་སོ། ། བདག་ལ་བྱིན་གྱིས་རློབ་ཏུ་གསོལ། ། ཞེས་ལན་བདུན་ནམ་ཉེར་གཅིག་སོགས་བྱ། གསོལ་བ་
བཏབ་པས་བླ་མ་ཡབ་ཡུམ་ རང་གི་སྤྱི་བོའི་ཚངས་བུག་ནས་སྙིང་གར་ཞུགས་པས། རང་ཉིད་དཔལ་རྡོ་རྗེ་
འཇིགས་བྱེད་ཞལ་གཅིག་ཕྱག་གཉིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་སྐུར་གསལ་བར་གྱུར།
རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། སྣོད་བཅུད་ཐམས་ཅད་ལ་འཕོག་པས། དེ་དག་གི་སྐྱོན་ཐམས་
ཅད་སྦྱངས། སྣོད་ཐམས་ཅད་གཞལ་ཡས་ཁང་དང་། བཅུད་ཐམས་ཅད་རྡོ་རྗེ་འཇིགས་བྱེད་ཀྱི་སྐུར་གྱུར་པར་
བསམ་ལ། སྔགས་གསུམ་ཅི་འགྲུབ་བཟླའོ། མཐར་ཡིག་བརྒྱ་བརྗོད་དེ། སྐྱེ་བ་ཀུན་དུའམ། དགེ་བ་འདི་ཡིས་
མྱུར་དུ་བདག། འཇམ་དཔལ་ཞི་ཁྲོ་འགྲུབ་གྱུར་ནས། ། ཞེས་སོགས་བསྔོ་སྨོན་བྱའོ། ། དེ་ལྟར་ཐུན་བཞིའམ།
གསུམ་མམ། གཉིས་སམ། གཅིག་ཏུ་ཉམས་སུ་བླངས་ན་ནི་ཕན་ཡོན་དཔག་ཏུ་མེད་པ་འབྱུང་ངོ་ཞེས་རྒྱལ་བ་
དབེན་ས་བས་བཤད་དོ། །འདི་དག་གང་ཉམས་སུ་ལེན་ཡང་དབང་ཐོབ་པ་སྔོན་དུ་འགྲོ་དགོས་ལ། དེ་ཐོབ་ནས་
གསང་བདེ་འཇིགས་གསུམ་ལྟ་བུའི་བླ་མེད་ཀྱི་བསྐྱེད་རྫོགས་གཉིས་ཀའམ། གང་རུང་རྒྱས་པར་ཉམས་ལེན་དུ་
བྱེད་བཞིན་པ་ཡིན་ན་ཤིན་ཏུ་ལེགས་མོད། དེ་དག་རྒྱས་པར་མ་ལྕོགས་པའི་ཚེ་འདི་བཞིན་བྱས་ནའང་ལེགས་པ་
ཡིན་ནོ། ། དེས་ན་བློ་གྲོས་ཅན་སྐལ་བ་དང་ལྡན་པ་སུ་ཞིག་བླ་མེད་ཀྱི་ལམ་དུ་ཞུགས་ནས་འདི་ལྟ་བུའི་ཉམས་ལེན་
གྱི་ཕྱོགས་རེ་ཙམ་མེད་ན། ཕྱིས་སངས་རྒྱས་དང་འདྲ་བའི་ལམ་བཟང་བོ་དང་འཕྲད་པའི་སྐལ་བ་དང་བྲལ་བར་
འགྱུར་བས། འདི་ལྟ་བུའི་ཉམས་ལེན་གྱི་ཕྱོགས་ལ་ཅི་ནུས་སུ་འབད་པར་བྱ་ཞིང་། ངལ་བ་དོན་མེད་པར་མི་
བྱའོ། ། དེ་ལྟ་ན་འདི་ཤིན་ཏུ་སྙིགས་མ་ལྔ་བདོ་བའི་དུས་འདིར་ནི། ལམ་གྱི་རྟོགས་པ་མཆོག་རྣམས་རང་ཅག་ལྟ་
བུའི་རྒྱུད་ལ་སྐྱེ་དཀའ་ཡང་། ཕྱོགས་ མཐུན་ གྱི་བག་ཆགས་བཟང་པོ་རེ་འཇོག་པར་ གནད་ཆེ་ལ། དེ་ཡང་།
གསང་བདེ་སོགས་ཀྱི་བསྐྱེད་རྫོགས་ཉིད་འགངས་ཆེ་བ་ཙམ་གྱིས་མི་ཆོག་གི། རང་གི་བློ་ཚོད་དང་བསྟུན་ནས་རྒྱུད་
ཐོག་ཏུ་ཁེལ་བར་བྱེད་ནུས་མི་ནུས་ལ་ཐུག་པས། རང་གི་བློ་དང་མི་འཚམས་པའི་ཆོག་རྒྱས་པ་ཙམ་ལ་ནི་དགའ་
བར་མི་བྱ་བར་བཤད་དོ། ། སྨྲས་པ། རྒྱུད་ཀྱི་མཐར་ཐུག་པ་གསང་བདེ་འཇིགས་གསུམ་གྱི། ། བརྗོད་བྱ་མཐར་
ཐུག་རིམ་གཉིས་ཉམས་ལེན་ཏེ། ། སྙིང་པོ་མཐར་ཐུག་བླ་མའི་རྣལ་འབྱོར་ཉིད། ། མན་ངག་མཐར་ཐུག་ཡིན་
ནམ་སྙམ་ནས་བྲིས། ། ཞེས་པ་འདིའང༌། ཤཱཀྱའི་དགེ་སློང་རབ་འབྱམས་སྨྲ་བ་གྲགས་པ་བཤད་སྒྲུབ་ཀྱིས། པཎ་
ཆེན་གོང་མ་སོགས་དམ་པ་སྔ་མའི་མན་ངག་ལ་བརྟེན་ནས་གཞན་ལ་ཕན་པར་གྱུར་ན་ཅི་མ་རུང་སྙམ་པའི་འདུན་
པ་ཁོ་ནས་སྦྱར་བ་སྟེ། འདིས་ཀྱང་རྗེ་བླ་མའི་བསྟན་པ་ལ་ཕན་ཐོགས་པར་གྱུར་ཅིག ། ། ། བཀྲ་ཤིས། །
107107

༄༅། ། བསྙེན་ཡིག་རིན་ཆེན་ཕྲེང་མཛེས་ཞེས་
བྱ་བ་བཞུགས་སོ། །
མ་ལུའིའི་གར་མཛད་གཤིན་རྗེ་གཤེད། ། ཞི་ཁྲོ་མི་ཡི་རྣམ་རོལ་ཙོང་ཁ་བ། ། རྣམ་གསུམ་དབྱེར་མེད་བླ་
མར་གུས་ཕྱག་འཚལ། ། འདིར་ཡི་དམ་གྱི་ལྷ་དག་གི་བསྙེན་སྒྲུབ་བྱེད་ཚུལ་ཡན་ལག་དང་བཅས་འཆད་པ་ལ་
གསུམ། སྤྱིའི་དབང་དུ་བྱས་པ་དང་། འཇིགས་བྱེད་ཀྱི་བསྙེན་པ་བྱེད་ཚུལ་བྱེ་བྲག་ཏུ་བཤད་པ་དང་། འཕྲོས་
དོན་ནོ། ། དང་པོ་ནི། སྤྱིར་བསྙེན་པ་དེ་ལ་གཉིས་ཡོད་དེ། ཐུན་མོང་དང་མཆོག་གི་བསྙེན་པ་གཉིས་ཡོད་པའི་
ཕྱིར་ཏེ། གསང་བ་འདུས་པའི་རྒྱུད་ཕྱི་མ་ལས། ཐུན་མོང་མཆོག་གི་དབྱེ་བ་ཡིས། ། བསྙེན་པ་རྣམ་པ་གཉིས་སུ་
འདོད། ། ཅེས་གསུངས་པ་ལྟར་རོ། ། དེ་ཡང་བླ་མེད་ལྟར་ན་བསྐྱེད་རྫོགས་གཉིས་བསྒོམ་པའི་རྣལ་འབྱོར་
དང་། རྒྱུད་སྡེ་འོག་མ་གསུམ་ལྟར་ན་མཚན་བཅས་དང་མཚན་མེད་ཀྱི་ལྷའི་རྣལ་འབྱོར་ཐམས་ཅད་ལ་བསྙེན་པ་
ཞེས་བྱའོ། ། གཞན་ཡང་བསྙེན་པ་ལ་ལྷའི་དཀྱིལ་འཁོར་བསྒོམ་པ་དང་། དེའི་སྔགས་བཟླ་བ་གཉིས་ཡོད་པ་
ལས། སྔ་མ་ནི་གཙོ་བོ་ཡིན་ཏེ། སྔགས་རིམ་ཆེན་མོ་ལས། ལྷའི་ང་རྒྱལ་དང་གསལ་སྣང་སྒྲུབ་པ་ནི་བསྟེན་པའི་
གཙོ་བོ་ཡིན་ཏེ། ཞེས་གསུངས་པའི་ཕྱིར་རོ། ། འོན་ཀྱང་ངག་བཟླས་ལ་བསྙེན་པའི་མིང་བཏགས་པ་ནི། སྤྱི་
མིང་བྱེ་བྲག་ལ་འཇུག་པའི་དབང་དུ་བྱས་པའོ། ། ཅིའི་ཕྱིར་བསྙེན་པ་ཞེས་བྱ་ཞེ་ན། རང་གི་ཐོབ་བྱའམ་བསྒྲུབ་
བྱའི་ལྷ་དེ་དང་ཁད་ཉེ་བར་བྱེད་པས་ན་དེ་སྐད་ཅེས་བྱའོ། ། སྤྱིར་སྔགས་ཀྱི་ཐེག་པའི་འཇུག་སྒོ་ནི་དབང་བསྐུར་
མཚན་ཉིད་པ་ཐོབ་པ་ནས་ཡིན་ལ། དེ་ཐོབ་ནས་དཀྱིལ་འཁོར་གྱི་ལྷའི་བསྙེན་པ་བྱེད་པ་སྔོན་དུ་འགྲོ་དགོས་ཏེ།
དེ་སྔོན་དུ་མ་སོང་བར་དབང་བསྐུར་བ་རབ་གནས་སྦྱིན་བསྲེག་སོགས་བྱར་མི་རུང་ཞིང་ཞི་སོབ། ས་ཀྱི་ལས་ཀྱང་
འགྲུབ་པར་དཀའ་བའི་ཕྱིར་ཏེ། སྔགས་རིམ་ལས། བསྙེན་པ་སྔོན་དུ་མ་སོང་བར་དབང་ལ་སོགས་པ་ལ་འཇུག་
པ་ནི་རང་གིས་རང་ལ་གནོད་པ་བྱེད་པ་ཡིན་ཏེ། ཞེས་དང་། ཕྲེང་བ་ལས་ཀྱང་། རང་བསྙེན་པ་མེད་ལ་དངོས་
གྲུབ་མེད། ། ཅེས་གསུངས་པའི་ཕྱིར་རོ། ། ངག་བཟླས་ལ་ཕྲེང་བ་དགོས་པས་དེའི་ཁྱད་པར་ནི། སཾ་བྷུ་ཊི་ལས།
ཞི་བ་ལ། ས་དང་མུ་ཏིག་དང་རུས་པ་དང་རྡོ་དང་ནོར་བུ་སོགས་དང༌། རྒྱས་པ་ལ། གསེར་དང་དངུལ་དང་
108

༄༅། ། བསྙེན་ཡིག་རིན་ཆེན་ཕྲེང་མཛེས། །
ཟངས་དང་བྱི་རུ་དང་ཙནྡན་དང་པདྨའི་ས་བོན་སོགས་དང་། དབང་ལ། གུར་གུམ་ལ་སོགས་པའི་དྲི་བཟང་
ལས་བྱས་པ་དང་། དྲག་པོ་ལ། རཀྟ་དང་ལུང་ཐང་དང་། མི་རུས་སོགས་ལས་བྱ་བར་བཤད་ལ། ལས་ཐམས་
ཅད་ལ་ཐུན་མོང་དུ་ཤིས་པ་ནི་བོ་དེ་ཙེ་ཡིན་ཏེ། དེ་ཉིད་ལས། ཞི་རྒྱས་དབང་དང་མངོན་སྤྱོད་ལ། ། བོ་དེ་ཙེ་ནི་
ལས་ཀུན་བྱེད། ། ཅེས་གསུངས་པའི་ཕྱིར་རོ། ། གྲངས་ནི། སྤྱིར་ཁ་སྦྱོར་ལས། སྔགས་ཀྱི་སྒྲུབ་པ་ལྔ་བཅུ་
སྟེ། ། དབང་ལ་དེ་ཡི་ཕྱེད་ཉིད་དོ། ། བརྒྱ་ཕྲག་གཅིག་ནི་ཞི་བ་ལ ། དེ་བཞིན་རྒྱུས་ལ་ལྷག་པ་བརྒྱད། །
མངོན་སྤྱོད་ལ་ནི་བཅུ་དྲུག་ཉིད། ། ཅེས་གསུངས་པ་ལྟར་ཡིན་ལ། ། དམིགས་བསལ་ངེས་པ་མེད་དོ། །
གཞན་ཡང་སྔགས་རིམ་ལས། ཕྲེང་སྐུད་དང་། ཕྲེང་བ་རབ་གནས་རྒྱས་པར་བྱ་ཚུལ་ཡང་བཤད་ལ། བླ་མེད་
ཀྱི་སྐབས་སུ་རབ་གནས་བསྡུས་པ་ནི། རང་རང་གི་གསུང་རྡོ་རྗེར་བསྐྱེད་པར་བཤད་དོ། ། ནོར་བུ་རྒྱས་པའི་
གཞལ་མེད་ཁང་ནས་འབྱུང་བའོ། ཨོ་རུ་ཙི་ར་མ་ཎི་པྲ་ཝ་རྟ་ཡེ་ཧཱུཾ་ཞེས་པ་འདི་ནང་བར་ལན་བདུན་བཟླས་ཏེ་
ཕྲེང་བ་ལ་བཏབ་ན་འགྱུར་ཤིན་ཏུ་ཆེ་བར་བཤད་པས། སྤྱིར་སྔགས་གང་བཟླ་བའི་ཐོག་མར་དེ་བཞིན་བྱས་ན་
ལེགས་ལ། ཁ་སྦྱོར་སོགས་ལས་མོ་བ་དེ་པ་དེ་མ་ཧཱ་ཛྷཱ་ནཾ་སརྦ་བུདྡྷ་མ་པཱ་པ་ཡེ་ཧཱུཾ་ཧཱུཾ་ཧཱུཾ་ཧོ་ཧོ་ཨཱཁཾ་སྭཱཧཱ། ཞེས་
བཟླས་ནས་ཕྲེང་བ་བྱིན་བརླབ་བྱ་བའི་ཚུལ་ཡང་བཤད་དོ། ། འདྲེན་ཚུལ་ནི། རྡོ་རྗེ་མཁའ་འགྲོ་ལས། ཞི་བ་ལ་
ནི་མཛུབ་མོར་བཞག། རྒྱས་ལ་གུང་མོར་དགའ་བར་བྱ། ། ཞེས་སོགས་འབྱུང་བ་ལྟར་ཡིན་ནའང་། ལག་ལེན་
ལ་ཁྱད་པར་དེ་ལྟར་བྱེད་པའི་སྲོལ་ཆེར་མི་སྣང་ངོ༌། ། བཟླས་པའི་སྔོན་དུ་མངོན་རྟོགས་རྒྱས་བསྡུས་ཇི་ལྟར་བྱེད་
པ་ནི། སྔགས་རིམ་ནས་འབྱུང་བ་བཞིན་བཀོད་ན། དེ་ཉིད་ལས། དེ་ལ་ཐུན་བཞིར་བྱ་བར། ཀྱེ་རྡོར་དང་
མངོན་བརྗོད་བླ་མ་སོགས་ཀྱི་རྒྱུད་མང་བོ་དང་མདོ་བསྲེ་སོགས་ཀྱི་བསྟན་བཅོས་མང་པོ་ལས་གསུངས་ལ། ཐུན་
བཞི་ནི་ཛ་ལན་དྷ་རི་བས། ཐུན་བཞིར་བྱིན་གྱིས་བརླབས་པའི་རིམ་པ་ཞེས་བྱ་བ་ནི། ཐོ་རངས་དང་ཉི་མ་གུང་
དང་ཕྱི་དྲོ་དང་མཚན་མོ་སྟེ་བསྒོམ་པའི་རིམ་པའོ། ། ཤེས་བཤད་པ་ལྟར་སྨན་ཞབས་ཀྱིས་ཀྱང་བཤད་པས་ཐུན་
བཞིའི་བྱེད་ཚུལ་དེ་ལྟར་རོ། ། ཐུན་དང་པོ་ཐོ་རངས་ཀྱི་ཐུན་ལ་སྔར་བཤད་པ་ལྟར་བྱས་ནས་ཐུན་གཞན་གསུམ་
ལ་རྒྱུས་བསྡུས་ཁྱད་པར་མེད་པར་བྱ་བའམ་མི་བྱ་སྙམ་ན། ལྭ་བ་བས། ཐུན་དང་པོ་ལ་ཆོ་ག་ཐམས་ཅད་སྤྱད་
ནས་གུང་དང་ཕྱི་དྲོའི་ཐུན་མཚམས་ལས་རྟེན་ཡོད་དུ་གྱུར་བ་ཧཱུྃ་ཧཱུྃརེ་རེ་དེ་ཡོངས་སུ་གྱུར་བ་ལས་རྟེན་དང་རྟེན་
པའི་དཀྱིལ་འཁོར་གསལ་བར་དམིགས་ནས་དབང་བསྐུར་བ་ཕྱིན་ཆད་ཚང་བར་དང་ཐུན་ཐ་མ་ལ་ཆོ་ག་ཐམས་
ཅད་བྱེད་དེ་དྲིལ་བུ་བས་ཀྱང་དེ་བཞིན་དུ་བཤད་དོ། ། མུ་ཏིག་ཕྲེང་བ་ལས། ཐུན་གཞན་ལ་རང་ཉིད་བདག་
མེད་པར་བསྒོམ་ནས་སྙིང་ཁའི་ས་བོན་ལས་འཁོར་གྱི་ལྷ་མོ་བཅུ་བཞི་བྱུང་སྟེ་གནས་སུ་བཀོད་ནས་རྣམ་དག་དང་
109

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐུ་གསུང་ཐུགས་བྱིན་བརླབ་དང་དབང་བསྐུར་བ་མན་ཆད་རྣམས་རྫོགས་པར་བྱེད་པར་བཤད་པ་བཞིན་དུ་ནག་
པོ་སྤྱོད་པ་དང་དམ་ཚིག་རྡོ་རྗེས་ཀྱང་ཐུན་གཞན་ལ་སྙིང་ཁའི་ས་བོན་ལས་འཁོར་ལོ་སྤྲོས་ཏེ་འགོད་པ་དང་ཡེ་ཤེས་
ལ་གཞུག་པ་དང་དབང་བསྐུར་བ་མན་ཆད་རྫོགས་པར་བྱེད་པར་བཤད་དེ། དེ་དག་གི་བཞེད་པས་གཞལ་ཡས་
ཁང་མ་བསྡུས་པར་ཡོད་པས་དེའི་སྐྱེད་ཆོག་དང་སྲུང་འཁོར་དང་ཚོགས་གསོག་བཞག་ནས་དང་པོ་སྦྱོར་བ་དྲན་
རྫོགས་བྱས་ཏེ་དཀྱིལ་འཁོར་རྒྱལ་མཆོག་ཐུགས་ཁ་ནས་སྤྲོ་བ་ཙམ་བྱས་པའི་ལུགས་སོ། ། ཕྱེད་བཅས་བཞི་བརྒྱ་ལྔ་
བཅུ་བའི་འགྲེལ་བ་ལས་ཀྱང་། ཐུན་མཚམས་སུ་ཡང་ཞེས་བྱ་བ་ནི་ཉི་མ་གུང་དང་ཉི་མའི་མཐའ་དང་མཚན་ཕྱེད་
ལ་ཡོངས་སུ་རྫོགས་པའི་དཀྱིལ་འཁོར་ཡུད་ཙམ་གྱིས་མངོན་དུ་བྱས་ལ། མཆོད་པ་དང་བསྟོད་པ་ལ་སོགས་པ་
ཡང་སྔ་མ་བཞིན་བྱས་ནས་གཉིད་ལྡོག་པའི་དུས་སུ་ཉལ་བར་བྱའོ། ། ཞེས་གསང་འདུས་ལ་ཡང་དེ་ལྟར་བྱ་པར་
གསུངས་ཏེ་སྔ་མ་དང་འདྲའོ། ། སྙེ་མ་བཅུ་གཉིས་པ་ལ། འབྲེལ་བས་ནི་ཐུན་གཞན་གྱི་ཆོ་ག་རྗེས་སུ་བསྒྲུབ་
པོ། ། སྐབས་ཡོད་ན་ནི་མཐའ་དག་བསྒྲུབ་པོ། ། ཞེས་ཐུན་དང་པོ་ལ་དལ་ན་ཆོ་ག་ཐམས་ཅད་དང་། བྲེལ་ན་
ཐུན་གཞན་གྱི་ཆོ་ག་སྟེ་ཆོ་ག་བསྡུས་པ་བྱ་བར་བཤད་ལ། སྨན་ཞབས་ཀྱིས་བྲེལ་ན་ཐུན་དང་པོ་ལ་ཚང་བར་
བསྒོམས་ནས་ཐུན་གཞན་ལ་རང་གི་གདན་ལ་ལྷའི་ང་རྒྱལ་གྱིས་གནས་ཏེ་ཡི་གེ་གསུམ་གྱིས་དཀྱིལ་འཁོར་གྱི་ལྷ་
སྤྲོས་ནས་དབང་བསྐུར་མཆོད་བསྟོད་བདུད་རྩི་མྱངས་བ་བྱ་ཞིང་། ཕྲ་ཐིག་གང་རུང་ལ་གནས་ནས་བཟླས་པ་
བྱས་ཏེ་བསྡུས་ནས་སྔ་མ་ལྟར་བྱ་བར་གསུངས་ཏེ། དམ་ཚིག་རྡོ་རྗེ་བཤད་པ་ལྟར་ཡེ་ཤེས་པ་གཞུག་དགོས་པ་
འདྲའོ། ། དེ་ལྟར་ན་ཐུན་ཐོག་མཐའ་གཉིས་རྒྱས་ལ་བར་བ་བསྡུས་པའི་ལུགས་གཅིག་དང༌། དང་པོ་རྒྱས་ལ་
གཞན་གསུམ་བསྡུས་པ་ནི་དལ་བྲེལ་གྱིས་མིན་གྱི། རྒྱུན་པའི་བྱེད་ལུགས་སོ། ། བྲེལ་བས་ཀྱང་དང་པོ་རྒྱས་པ་
དང་མཐའ་མ་གསུམ་བསྡུས་ཏེ་བྱེད་པ་དང་། ཐུན་དང་པོ་ལ་ཡང་དལ་བྲེལ་གཉིས་ཀྱི་དབང་གིས་རྒྱས་བསྡུས་
གཉིས་བྱེད་ལ་གཞན་པ།སུམ་བསྡུས་ཏེ་བྱེད་པ་མན་སྙེའི་ལུགས་རྣམས་ལས་གང་རུང་བྱ་ལ། ཞེས་གསུངས་ཤིང་།
དེའི་དོན་ནི་མཁའ་གྲུབ་རིན་པོ་ཆེའི་གསུང་འབུམ་ཐོར་བུ་ལས་ཀྱང་། རྒྱས་བསྡུས་བྱ་ཚུལ་དེ་ལྟར་དུ་བཤད་པ་
དང་། མཁས་མཆོག་ངག་དབང་བརྩོན་འགྲུས་གྱི། འཇིགས་བྱེད་ཀྱི་བསྐྱེད་རིམ་གྱི་འཁྲིད་ཡིག་ལས་ཀྱང་།
མཐུན་རེ་རེའི་ནང་དུ་ལོང་སྐབས་ཡོད་ན་སྒྲུབ་ཐབས་རྒྱས་པ་བསྒོམ་པ་གྲུབ་ཆེན་ཛ་ལན་དྷ་རི་བས་བཤད་པ་ལྟར་
རམ། ཡང་ཐུན་ཐོག་མཐའ་གཉིས་རྒྱས་ལ་བར་བ་བསྡུས་པ་བྱེད་པ་གྲུབ་ཆེན་སྨན་ཞབས་ཀྱིས་བཤད་པ་ལྟར་
རམ། ཐུན་དང་པོ་རྒྱས་པ་ལ་མཐའ་མ་གསུམ་བསྡུས་པ་གྲུབ་ཆེན་ལྭ་བའི་ན་བཟའ་ཅན་གྱིས་བཤད་པ་ལྟར་རམ།
བྲེལ་བ་བྱུང་ན་བཞི་ཀ་བསྡུས་པ་བྱས་ཆོག་པ་གྲུབ་ཆེན་ཨ་ཧྥུ་ཀ་རས་བཤད་པ་གང་རུང་བྱ། ཞེས་གསུངས་པ་
110

༄༅། ། བསྙེན་ཡིག་རིན་ཆེན་ཕྲེང་མཛེས། །
བཞིན། རྒྱས་བསྡུས་བྱེད་པའི་ཚེ་དེ་ལྟར་བྱ་ཚུལ་ཤེས་དགོས་ལ། དེ་ལ་གོང་གི་ལུང་དོན་ཞིབ་པར་ཤེས་དགོས་པ་
ཡོད་ནའང་མང་དུ་དོགས་ནས་མ་བྲིས་ཤིང་། འཇིགས་བྱེད་ལ་རྒྱས་བསྡུས་ཇི་ལྟར་བྱ་བ་ཅུང་ཟད་ཅིག་འོག་ཏུ་
འཆད་པར་འགྱུར་རོ། །དེའི་ཕྱིར་བྱེད་ཚུལ་ཤེས་ཤིང་བློས་འཆུན་ན་སྔར་ལྟར་བསྡུས་པ་བྱེད་པ་ཡང་རང་བཟོ་
མིན་གྱི། མཁས་གྲུབ་ཚད་ལྡན་དུ་མའི་བཞེད་པ་ཡིན་པས་བྱས་པ་ལ་འགལ་བ་ཅི་ཡང་མེད་ལ། འོན་ཀྱང་བྲེལ་
བ་མེད་པའི་ཚེ་ཐུན་བཞི་ཀའམ་ཐོག་མཐའ་གཉིས་ལ་རྒྱས་པ་བྱས་ན་ནི་ལེགས་པ་ཡིན་ཏེ། སྔགས་རིམ་ཆེན་མོ་
ལས། དལ་ན་ལ་བ་བ་ལ་སོགས་པའི་ལུགས་སུ་བྱས་ན། ལྷ་བསྒོམ་པའི་ཡུན་རིང་བ་ལ་ཁྱད་ཆེ་ཞིང་སྦྱང་གཞི་
སྦྱོང་བའི་བསྐྱེད་རིམ་གྱི་གནད་རྣམས་མི་འཆད་པར་སྣང་ངོ་། ། ཞེས་གསུངས་པའི་ཕྱིར་རོ། ། བླ་མེད་ཀྱི་
སྐབས་སུ་དབང་དང་ རབ་གནས་སྦྱིན་བསྲེག་སོགས་བྱེད་རུང་གི་བསྙེན་ཚད་ལ་ནི། བརྟག་གཉིས་ལས།
དཀྱིལ་འཁོར་བདག་པོའི་བཟླས་པ་འབུམ། ། དཀྱིལ་འཁོར་བ་ཡི་ཁྲི་ཡིན་ཏེ། ། ཞེས་གསུངས་པ་ལྟར། ལ་
བའི་ན་བཟའ་ཅན་དང་། གྲུབ་ཆེན་དཔལ་འཛིན་དང་། རྗེ་རིན་པོ་ཆེས་གསུངས་ཤིང་། མཁས་གྲུབ་རིན་པོ་
ཆེས་རྒྱུད་སྡེ་སྤྱི་རྣམས་ལས། བླ་མེད་ཀྱི་དཀྱིལ་འཁོར་ཕལ་ཆེ་བ་ལས། གཙོ་བོའི་བཟླས་པ་འབུམ། འཁོར་
རྣམས་ལ་ཁྲི་ཁྲག་རེ་རེ་བྱ་དགོས་པར་གསུངས། ཞེས་བཤད་པ་ལྟར་རོ། ། གཞན་ནས་གཙོ་བོའི་སྔགས་འབུམ་
སོགས་བཟླས་པའི་བཅུ་ཆའི་སྦྱིན་བསྲེག་བྱ་བར་གསུངས་པ་ནི། སྔགས་རིམ་ལས། དངོས་གྲུབ་བསྒྲུབ་པའི་
སྐབས་ལ་དགོངས་པ་ཡིན་པས་དཀྱིལ་འཁོར་གྱི་ཆོ་ག་བྱེད་པའི་སྔ་རོལ་གྱི་བསྙེན་པ་ལ་དེ་མི་དགོས་པར་བཤད་ལ།
རྗེའི་འདུས་པའི་དཀྱིལ་ཆོག་ལས། གཙོ་བོ་ལ་འབུམ། འཁོར་རྣམས་ལ་ཁྲི་ཡེ་ཤེས་འབེབས་སྔགས་འབུམ་བཟླ་
བ་དང་དེའི་བཅུ་ཆའི་སྦྱིན་བསྲེག་བྱ་བར་བཤད་ཀྱང་། བསྙེན་པའི་ཁ་སྐོང་གི་སྦྱིན་བསྲེག་བྱེད་མི་བྱེད་གསལ་
བར་མ་བཤད། སྔགས་རིམ་ལས་ནི། དེ་མ་བྱས་ཀྱང་ཆོག་པར་བཤད་ཅེས་མཁས་གྲུབ་རིན་པོ་ཆེས་གསུངས་
ཤིང་། གཤིན་རྗེ་གཤེད་དམར་ནག་གི་དཀྱིལ་ཆོག་ལས་ནི་བསྙེན་པའི་ཁ་སྐོང་གི་སྦྱིན་བསྲེག་བྱ་དགོས་པ་གསལ་
བར་བཤད་པས། རང་རང་གི་ལུགས་ཀྱི་ཁྱད་པར་ཤེས་དགོས་སོ། ། འོན་ཀྱང་དཀྱིལ་འཁོར་ཕལ་ཆེར་ལ་ཡེ་
ཤེས་འབེབས་སྔགས་ཁྲི་དང་ཁ་སྐོང་གི་སྦྱིན་བསྲེག་ཅི་ནུས་ཤིག་བྱས་ན་ནི་ལེགས་པར་མངོན་ཏེ། དཱ་རི་ཀ་པས་
འབྲིང་ངམ་ཆུང་ངུའི་ཚུལ་གནས་ན། །དཀྱིལ་འཁོར་དབང་བོ་འབུམ་དུ་སྟེ། ། དེ་བཞིན་མཁའ་འགྲོ་སྟོང་ཕྲག་
བཅུ། ། བཟླས་ཏེ་ལྷ་རྣམས་མཆོད་པར་བྱ། ། ཡེ་ཤེས་མཆོག་ལ་ཁྲི་ཕྲག་སྟེ། ། སྦྱིན་བསྲེག་མཆོག་གིས་ཉེ་བར་
མཆོད། ། ཅེས་གསུངས་པའི་ཕྱིར་རོ། ། སྔགས་རིམ་སོགས་ནས། གཙོ་བོའི་སྔགས་འབུམ་མམ། རང་གིས་
དབང་ཞུ་བའི་སྐབས་སུ་མེ་ཏོག་ཕོག་པའི་ལྷ་གང་ཡིན་པ་དེའི་སྔགས་འབུམ་བཟླ་བ་འདམ་ཁ་ཅན་དུ་བཤད་པས་
111

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཙོ་བོའི་སྔགས་ཀྱི་གྲངས་ངེས་བཟུང་དུ་མི་དགོས་སོ། ། གཙོ་བོའི་སྔགས་བཟླ་ནའང་རྩ་སྔགས་ངེས་པར་དགོས་
པ་མ་ཡིན་ཏེ་སྙིང་པོས་ཀྱང་ཆོག་པར་རྗེ་ཡབ་སྲས་ཀྱིས་བཤད་པའི་ཕྱིར་རོ། ། རྣལ་འབྱོར་རྒྱུད་ཀྱི་སྐབས་སུ་ནི་ཇི་
ལྟར་བྱ་བ་རྡོ་རྗེ་འབྱུང་བ་ལས་གསུངས་པ་ལྟར། སྔགས་རིམ་ནས་བསྙེན་པ་བྱེད་ཚུལ་རྒྱས་འབྲིང་བསྡུས་གསུམ་
བཤད་པའི་བསྡུས་པ་ནི། རྣལ་འབྱོར་ཆེན་པོའི་ལྷ་རེ་རེའི་བཟླས་པ་འབུམ་བྱ་བར་གསུངས་ལ། ཀུན་རིག་ཊིཀ་
ཆེན་ལས་ནི་རྒྱུས་པའི་དབང་དུ་བྱས་ནས་མེ་ཏོག་གང་ཕོག་གི་ལྷ་དེའི་སྔགས་འབུམ་མམ། ཡང་ན་རྩ་རིག་འབུམ་
དང་། འཁོར་གྱི་ལྷ་རྣམས་ལ་ཁྲི་ཕྲག་རེ་བཟླ་བར་བཤད་ཅིང་། ཡེ་ཤེས་འབེབས་སྔགས་བཟླ་དགོས་མི་དགོས་མི་
གསལ་ལ། རྗེ་ཉིད་ཀྱིས་ཀྱང་འདིར་གསལ་པར་བཤད་པ་མི་སྣང་བས་འབེབས་སྔགས་བཟླ་བའམ་མ་བཟླས་ཀྱང་
མི་འགལ་བར་སེམས། སྤྲོ་ན། ལྷན་ཐབས་ནི་གནས་གཙོ་བོའི་སྔགས་འབུམ་དང་འཁོར་རྣམས་ལ་ཁྲི། ཡེ་ཤེས་
འབེབས་སྔགས་འབུམ་སྦྱིན་བསྲེག་དང་བཅས་པ་བྱ་བར་བཤད་པ་ལྟར་བྱས་ནའང་ལེགས། ཡེ་ཤེས་འབེབས་
སྔགས་ནི། ཁ་ཅིག་གསང་འདུས་ནས་བཤད་པ་དེ་ཡིན་ཞེས་བཞེད་ཀྱང་། ཁོ་བོ་ལྟར་ན་ནི་རང་རང་གི་སྐབས་
ནས་བཤད་པའི་ཡེ་ཤེས་འབེབས་ཚུལ་དེ་ཀ་ཡིན་སྙམ་སྟེ་བརྟག དེའི་ཕྱིར་ཀུན་རིག་གི་སྒོ་ནས་གཞན་དོན་བྱེད་
པར་འདོད་པས་ནི་རབ་སྔར་བཤད་པ་ལྟར་བྱ་ཞིང༌། མཐའང་གཟུངས་ཐུང་འབུམ་ཕྲག་གཅིག་ངེས་པར་བཟླ་
དགོས་ཀྱི། གཞན་དུ་ན་ཉེས་པ་དང་བཅས་པར་འགྱུར་རོ། ། གཙོ་བོའི་སྔགས་ནི། རབ་རྩ་རིག་དང་དེ་མི་
ནའང༌། གཟུངས་ཐུང་གིས་ཀྱང་ཆོག་པར་སེམས། བཟླས་པའི་ཚེ་ཐུན་དང་པོ་ལ་ཆོ་ག་རྫོགས་པར་བྱས་ནས།
ཐུན་གྱི། མཐར་ཡིག་བརྒྱ་བརྗོད་པའི་རྗེས་སུ་གཙོ་བོ་ལས་བྱེད་ནས་གནས་གསུམ་བྱིན་གྱིས་བརླབས་ཏེ། ཐུན་
མཚམས་ཀྱི་བྱ་བ་ལ་འཇུག་ཅིང་ཕྱི་མ་གསུམ་ལ་འཇུག་པའི་ཚེ། གཙོ་བོའི་དམ་རྒྱ་བཅིངས་ནས་སྔགས་བརྗོད་དེ་
གཙོ་བོ་དང་དབྱེར་མེད་དུ་གྱུར་བར་བསམས་ལ། མཆོད་བསྟོད་བྱས་ནས་བཟླས་པ་ལ་ཞུགས་ཆོག་པར་བཤད་
པ་ལ། ཆོ་ག་སླར་འདོན་དགོས་པ་ནི་མིན་ནོ། ། སྤྱོད་རྒྱུད་དང་ཆུང་བས་འདིར་བཞག་ལ། བྱ་རྒྱུད་ལ་ནི་
ལེགས་གྲུབ་ལས། ། བཅོ་ལྔ་མན་ཆད་གྲངས་རྣམས་ལ། ། སྦྱིར་ན་ཡི་གེ་དུ་ཡོད་པ། ། དེ་སྙེད་འབུམ་ཕྲག་
བཟླས་བརྗོད་བྱ། ། ཡི་གེ་གསུམ་ཅུ་རྩ་གཉིས་ལ། ། བཟླས་བརྗོད་སུམ་འབུམ་བྱ་བར་བཤད། ། དེ་བས་མང་
བའི་ཡི་གེ་ལ། ། སྔོན་དུ་བསྙེན་པཁྲི་བྱའོ། ། ཞེ་གསུངས་པ་ལྟར་ཡིན་ཞིང་འབུམ་བཟླ་བར་ཡང་བཤད་པས་
གང་རུང་ངོ་། ། འདི་ལ་གཙོ་བོ་མ་གཏོགས་འཁོར་གྱི་བསྙེན་པ་མི་དགོས་པས། བདག་བསྐྱེད་ལ་ནི། དཀྱིལ་
འཁོར་འཁོར་བཅས་སམ་གཙོ་རྐྱང་བསྐྱེད་པས་ཀྱང་ཆོག་གོ། རྒྱུད་སྡེ་བཞི་གང་གི་སྐབས་སུ་ཡང་། བསྙེན་པ་
བྱེད་པའི་ཚེ་ལྷའི་གནང་བ་ཐོབ་ན། བཟླས་པའི་གྲངས་མ་རྫོགས་ཀྱང་དེས་གོ་ཆོད་པ། གནས་གཅིག་ཏུ་བསྙེན་
112

༄༅། ། བསྙེན་ཡིག་རིན་ཆེན་ཕྲེང་མཛེས། །
པའི་གྲངས་རྫོགས་དགོས་ཀྱི། ། གནས་གཞན་དུ་ཕྱེད་དང་། དེ་ལས་གཞན་དུ་ཕྱེད་བཟླས་ནས་གྲངས་རྫོགས་
ཀྱང་བསྙེན་པའི་གྲངས་རྫོགས་པའི་གོ་མི་ཆོད་ཅིང་ཐུན་གྱི་ཚེ་ཡང་སེམས་གཡེང་ནས་བཟླས་པ་བསྙེན་པའི་གྲངས་
ལ་མི་འདྲེན་པར་བཤད། ཐུན་འོག་ནས་མཇུག་གི་བར་རིང་ཐུང་ནི་རང་གི་ཁམས་ལ་དཔག་སྟེ་བྱའོ། ཧ་ཅང་
རིང་ན་སུན་པ་དང་། ཧ་ཅང་ཐུང་ན་སྔགས་བཟླ་ལོང་མེད་པར་ཇི་ལྟར་འཚམ་པར་བྱའོ། ། དངོས་གཞིའི་
སྐབས་སུ་གཏམ་སྨྲ་བ་དང་བཟའ་བཏུང་དང་འགྲོ་བའི་བྱ་བ་མི་བྱའོ། ཐུན་མཚམས་སུ་ནི། སྨྲ་བཅད་བྱ་བའམ་
མ་བྱས་ཀྱང་མི་འགལ་ཞིང་། སྨྲ་དགོས་ན་མཚམས་གཡོག་པ་དངོས་སམ། མཚམས་འོག་ཏུ་ཆུད་པར་བྱས་པ་ལྟ་
བུ་མ་གཏོགས་གཞན་དང་ངག་བསྲེ་བར་མ་བྱས་ན་ལེགས་ལ། འོན་ཀྱང་བདེ་མཚམས་ལ་ནི་ངེས་པ་མེད་དོ། །
བློ་མ་ཁ་ཅིག་བདེ་མཚམས་ཡིན་ན། ལྷ་གཞན་བསྒོམ་པ་དང་དེའི་སྔགས་བཟླ་བ་སོགས་རུང་ཡང་། མཚམས་
དམ་པར་བྱེད་ཚེ་ལྷ་དེའི་མངོན་རྟོགས་སོགས་དང་ཡིག་བརྒྱ་དང་ལྷ་བླ་མའི་བསྟོད་པ་ལྟ་བུ་མ་གཏོགས། ལྷ་
གཞན་གྱི་མངོན་རྟོགས་དང་བཟླས་བརྗོད་ནི་དངོས་གཞིའི་སྐབས་སུ་མ་ཟད་ཐུན་འཚམས་སུ་ཡང་མི་བྱ་བར་
བཤད་ལ། འོན་ཀྱང་མཁས་གྲུབ་རིན་པོ་ཆེས་ནི། ཉིན་གཅིག་ལ་དཀྱིལ་འཁོར་མི་འདྲ་བ་བཞིའི་བསྙེན་པ་བྱ་
རུང་བར་བཞེད་ཅིང་། ཉིན་གཅིག་ཐུན་བཞི་ལ་དེ་ལྟར་བྱེད་པ་ནི། རྒྱ་གཞུང་ན་མི་གསལ་ཡང་། བོད་ཀྱི་བླ་མ་
རྣམས་ཀྱི་ཕྱག་བཞེས་སུ་གདའ་བ་ལ་ལྷ་དུ་མས་རྒྱུད་བྱིན་གྱིས་བརླབས་པའི་དགོས་པ་ཡོད་པས། ཕུན་སུམ་
ཚོགས་པའི་ཡན་ལག་ཡིན་པར་བཤད་ཅིང་། བྱེད་ལུགས་ཀྱང་དེའི་གསུང་འབུམ་ལས་བྱུང་བ་ལྟར་ཤེས་དགོས།
ཐུན་གྱི་རིང་ཟས་གོས་སོགས་གྲིབ་ཅན་གྱི་རིགས་ལ་འཛེམ་དགོས་ཤིང་། ཁ་བལྟ་ཕྱོགས་ནི། རྡོ་རྗེ་འཕྲེང་བ་ལས།
བྱང་དུ་ཁ་བལྟས་རྒྱས་པའི་ལས། ། དེ་བཞིན་ཞི་བར་ཤར་དུ་བལྟ། ། དྲག་པོའི་ལས་ལ་ལྷོ་ཡི་ཕྱོགས། ། དབང་
གི་ལས་ལ་ནུབ་ཏུ་བལྟ། ། ཞེས་གསུངས་པ་ལྟར་རམ། མ་བདེ་ན་ཕྱོགས་རྟོགས་པས་བཏགས་པ་ཙམ་དུ་
བསམསལ་གང་བདེ་བྱ། རྡོ་རྗེའམ་གཡུང་དྲུང་ལྟ་བུས་མཚོན་པའི་སྟན་ལ་སྤྱོད་ལམ་ཚུལ་དང་མཐུན་པར་
འཁོད་དེ། འཁོར་བ་དང་ངན་སོང་ལས་ཐར་འདོད་དང་། ཆོས་འདི་ལྟ་བུ་བསྒྲུབ་ཏུ་ཡོད་པ་ནི་སྐལ་བ་བཟང་
སྙམ་དུ་དགའ་བ་བསྒོམ། དེའི་ཚེ་རྟགས་མཚན་བཟང་ངན་གང་བྱུང་ཡང་རེ་དོགས་མི་བྱ། བཟང་བོ་བྱུང་
ནའང་རློམ་སེམས་དང་ངན་པ་ལའང་རྣམ་རྟོག་བྱར་མི་རུང་ངོ༌། ། ཐོ་བཞི་རྒྱལ་ཆེན་བཞིར་བསྐྱེད་པ་ནི། རྗེ་
ཡབ་སྲས་ཀྱི་གསུངས་ལ་བཤད་པ་མ་མཐོང་ཡང་། བླ་མ་འགའ་ཞིག་གིས་བཤད་པ་བྱ་བའམ་མ་བྱས་ཀྱང་མི་
འགལ། འོན་ཀྱང་ཐུན་འཛུག་པའི་ཐོག་མར་བགེགས་གཏོར་གཏོང་བ་སོགས་བྱས་ན་ལེགས་ཤིང་། མ་གྲུབ་ན།
ཡུངས་ཀར་ལ་དྲག་སྔགས་བཏབ་སྟེ། སུམྦྷ་ནི་སོགས་ཀྱིས་བགེགས་བསྐྲད་ཙམ་བྱ་བར་བཤད། བླ་མེད་ཀྱི་
113

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐབས་ཐུན་འཚམས་སུ་གང་ཟག་རྟོགས་པ་མཐོན་པོ་ལ་ཤ་ཆང་སྒོག་ཙོང་སོགས་མ་བཀག་ནའང་སོ་ཐར་གྱི་སྡོམ་
པ་དང་ལྡན་པས་ནི། དམ་རྫས་ཡིན་པའི་འདུ་ཤེས་ཀྱིས་ནང་མཆོད་མྱང་བ་ཙམ་མ་གཏོགས། ཆང་ལ་སྲེད་པའི་
ཡིད་ཀྱིས་འཐུང་གཏན་ནས་ཅི་རུང་། རྒྱུད་སྡེ་འོག་མའི་སྐབས་སུ་ཤ་ཆང་སོགས་ལ་ལོངས་སྤྱད་དུ་མི་རུང་ཤིང་
གཙང་སྦྲ་ལ་གནས་པ་གལ་ཆེ། གཏོར་མ་ནི། ཐུན་བཞི་ཀའི་མཐར་གྲུབ་ན་རབ། མ་གྲུབ་ན་ཐུན་ཕྱི་མའི་
མཐར་འབུལ་དགོས་ལ། གཞན་ཇི་ལྟར་བྱ་བ་ནི་རང་རང་གི་གཞུང་ནས་བཤད་པ་ལྟར་རོ། །
གཉིས་པ་འཇིགས་བྱེད་ཀྱི་བསྙེན་པ་བྱེད་ཚུལ་བཤད་པ་ལ་གཉིས། སྦྱོར་བ་དང་། དངོས་གཞིའོ། །
དང་པོ་ལ་བཞི། འདིའི་ཆེ་བ། རྟེན་དང་། གནས་དང་། ཡོ་བྱད་སོགས་ཀྱི་ཁྱད་པར་རོ། ། དང་པོ་ནི།
འདིའི་ཐུན་མོང་མ་ཡིན་པའི་ཁྱད་ཆོས་ནི་ལྔ་སྟེ། སྤྱིར་ཡི་དམ་འདི་ལ་བརྟེན་ན་འཚང་རྒྱ་བ་ལ་བགེགས་ཀྱིས་མི་
ཚུགས་ཤིང་བྱིན་རླབས་མྱུར་བའི་ཁྱད་ཆོས་རྒྱུ་མ་དང་མེ་ཐབ་གཉིས་ཀྱིས་འདུས་པ་ནས་བཤད་པའི་སྒྱུ་ལུས་དང་
འོད་གསལ་མཚོན་པའི་ཁྱད་ཆོས། ཁ་ཊཾ་ཀས་འཁོར་ལོ་བདེ་མཆོག་དང་ཀྱེ་རྡོར་ནས་བཤད་པའི་བདེ་སྟོང་སྟོན་
པའི་ཁྱད་ཆོས། མེ་ཐབ་ཀྱིས་ཤེས་རབ་གཞན་ལས་ཆེ་ཞིང་སྡིགས་མཛུབ་གྱིས་དངོས་གྲུབ་མྱུར་བ་དང་སྐྱེས་བུ་
གསལ་ཤིང་ལ་བསྐྱོན་པ་ནི་སྡིག་ཅན་བཙན་ཐབས་སུ་འཚང་རྒྱ་བར་ནུས་པའི་ཁྱད་ཆོས། རྗེ་བཙུན་སྤྱིར་རྒྱལ་བ་
ཀུན་གྱི་སྲས་ཡིན་ཞིང་། ཁྱད་པར་འཇིགས་བྱེད་ལ་རྒྱུ་འབྲས་ཡེ་ཤེས་སེམས་དཔའ་གསུམ་གའི་སྐབས་སུ་འཇམ་
དཔལ་གྱི་ཞལ་དངོས་སུ་ཡོད་པས་ཚེ་རབས་ཀུན་དུ་རྗེ་བཙུན་གྱིས་རྗེས་སུ་འཛིན་པའི་ཁྱད་ཆོས་དང་ལྡན་པའི་
ཕྱིར་རོ། ། གཉིས་པ་ནི། རྟེན་སྒྲུབ་པ་བོ་དད་པ་ཆེ་ཞིང་བྱམས་སྙིང་རྗེ་བྱང་ཆུབ་ཀྱི་སེམས་དང་སྦྱིན་སོགས་ཀྱི་
སྤྱོད་པ་དང་ལྡན་ཞིང་གཞན་དོན་ལ་དངོས་སུ་བརྩོན་པའམ་དེ་དག་ཕྱོགས་མཐུན་ཡོད་པ་དང་། ཁྱད་པར་དུ་
འདིའི་དབང་བསྐུར་བ་ཐོབ་ཅིང་དམ་ཚིག་དང་སྡོམ་པ་ལ་གནས་པ་ཞིག་དགོས། གསུམ་པ་ནི། གནས་ཤིང་
དྲུང་ངམ་དུར་ཁྲོད་སོགས་རྒྱུད་ནས་བཤད་པ་ལྟར་རམ། རང་གི་ཡིད་དང་མཐུན་པའོ། ། བཞི་བ་ནི། མཆོད་
རྫས་སྤྱི་དང་། ཁྱད་པར་བྲིས་སྐུ་དང་། རྡོར་དྲིལ། ནང་མཆོད་ སོགས་ སྟ་གོན་བྱ་ཞིང་བགེགས་བསྐྲད།
བདུད་རྩི་རིལ་བུའམ་ནང་མཆོད་ཀྱིས་ཁ་དག་པར་བྱ། སམྦྷ་ར་སོགས་འགྱུར་སྔགས་འདོན་ཅིང་། ངག་བྱིན་
གྱིས་རློབ་ན། ཨོཾ་ཨ་ཨཱ་ནས་ཀྵ་ཧཱུྃ་སྭཱཧཱ་ཞེས་པའི་བར་ལན་བདུན་བརྗོད། སྐྱབས་སེམས་སོགས་སྔོན་དུ་འགྲོ་བར་
འདོད་ན་བླ་མའི་རྣལ་འབྱོར་རྒྱས་བསྡུས་གང་རུང་ངམ་གསོལ་འདེབས་ཅི་རིགས་བྱ། དེ་ནས་ཐུན་དང་པོ་ལ་
སྔོན་འགྲོ་གཏོར་མ་ནས་བཟུང་སྟེ་ཉེར་བསྡུའི་བར་མངོན་རྟོགས་ནས་འབྱུང་བ་ལྟར་རིམ་པར་བསྒོམ། ཕྱི་མ་
གསུམ་གྱི་ཚེ་ཚོགས་ཞིང་ནས་བྱ་ལ། བསྐྱེད་ཚུལ་བསྡུས་པ་བྱེད་ན། བདག་མེད་པའི་རང་བཞིན་སྟོང་བ་ཉིད་དུ་
114

༄༅། ། བསྙེན་ཡིག་རིན་ཆེན་ཕྲེང་མཛེས། །
གྱུར། སྟོང་བའི་ངང་ལས་སྐད་གཅིག་གིས་རྡོ་རྗེའི་ས་གཞི་གུར་བླའི་མེ་རི་དང་བཅས་པའི་དུར་ཁྲོད་ཆེན་པོ་
བརྒྱད་ཀྱིས་ཡོངས་སུ་བསྐོར་བའི་རེ་མིག་དགུ་བའི་དབུས་སུ་ཡཾ་ལས་རླུང་གི་དཀྱིལ་འཁོར། ཞེས་སོགས་མངོན་
རྟོགས་ལྟར་ལ། དཀྱིལ་འཁོར་རྒྱལ་མཆོག་གི་སྐབས་སུ་ལྷ་བཅུ་གསུམ་གྱི་སྐུར་ཡོངས་སུ་རྫོགས་པར་གྱུར་པ་ནི།
དབུས་ཀྱི་གདན་ལ་དཔལ་རྡོ་རྗེ་འཇིགས་བྱེད་ཆེན་པོ་ནས། གཡས་བསྐུམ་ཞིང་གཡོན་བརྐྱང་བ་ཡུམ་དང་བཅས་
པའི་སྐུར་བཞེངས་པར་གྱུར། ནང་གི་ཤར་དུ་གཏི་མུག་གཤིན་རྗེ་གཤེད་དཀར་པོ་ཡབ་ཡུམ་ནས། བྱང་སྒོར་
རལ་གྲི་གཤིན་རྗེ་གཤེད་ལྗང་ཁུ་ཡབ་ཡུམ། ནང་གི་ཤར་ལྷོར་ཙ་རྩི་ཀ་དཀར་མོ་ཡབ་ཡུམ། ནས། བྱང་ཤར་དུ་
གོ་རི་ལྗང་ཁུ་ཡབ་ཡུམ། གྲུ་བཞིར་མིའི་ཐོད་པ་འདུད་རྩིས་གང་བ་བཞི། ཞེས་དལ་བུས་བརྗོད་ཅིང་བསམས་ལ་
མངས་འབྱིན་བྱས་ཏེ། ཕྱོགས་སྐྱོང་དགུག་བསྐྱེད་དོར་ནས་སྐྱེ་མཆེད་བྱིན་རླབས་ཀྱང་བསྡུ་ཞིང་། དེ་མན་ཆད་
ནི་གཞུང་ལྟར་རྒྱས་བསྡུས་ཅི་རིགས་དང་། དག་པ་དྲན་པར་མ་བྱས་ཀྱང་མི་འགལ། གོང་དུ་དྲངས་པའི་སྔགས་
རིམ་གྱི་དོན་ལྟར་ན། དེ་ལས་ཀྱང་བསྡུ་ཚུལ་ཞིག་སྣང་ཡང་འདིར་མ་བྲིས་ཏེ། ཁ་ཅིག་ཧ་ཅང་སླ་ཆོས་བྱེད་པར་
དོགས་པའི་ཕྱིར་རོ། ། རྒྱས་བསྡུས་གང་བྱས་ཀྱང་ཡིད་ལ་བཤར་བསྒོམ་བྱ་ཞིང་། ང་རྒྱལ་དང་གསལ་སྣང་
བརྟན་པོའམ། ལྷག་ཏུའང་དེ་དང་དེའི་མོས་པ་ཤུགས་ཅན་བྱ་དགོས་ཏེ། གསལ་སྣང་དང་ང་རྒྱལ་གཉིས་ལས་
ང་རྒྱལ་གཙོ་པོ་ཡིན་པས་རྗེ་ཉིད་ཀྱིས་བཤད་པས། ཚིག་ཙམ་བརྗོད་པ་ལྷུར་མི་བྱེད་དོ། ། ཐུན་དང་པོའི་ཚེ་དག་
པ་དྲན་པའི་རྗེས་སུ་ཕྲེང་བ་གསུང་རྡོ་རྗེར་བསྐྱེད་པ་སོགས་བྱ་ལ། ཕྱི་མ་གསུམ་གྱི་ཚེ་བྱེད་དམ་མ་བྱས་ཀྱང་མི་
འགལ། ཞི་ཁྲོ་སྦྲགས་སྒྲུབ་ལ་མང་ཡང་ཐུན་མོང་བ་ཙམ་བྱེད་ན། ཡེ་ཤེས་སེམས་དཔའི་ཐུགས་ཀའི་ཉི་གདན་ཟླ་
གདན་དང་ཧཱུྃ་ཡིག་དྷཱི ཡིག་ཏུ་གྱུར་བའི་མཐར་ཨོཾ་ཨ་ར་བ་ཙ་ནས་བསྐོར་བ་ལས་འོད་ཟེར་འཕྲོས། ལུས་ཀྱི་ནང་
གང་མི་ཤེས་པ་དང་སྡིག་སྒྲིབ་ཐམས་ཅད་སྦྱངས། ཕྱིར་འཕྲོས་པས་སེམས་ཅན་ཐམས་ཅད་ལ་ཕོག དེ་རྣམས་
ཀྱི་མི་ཤེས་པ་སོགས་སྦྱངས་ནས་འཇམ་པའི་དབྱངས་ཀྱི་གོ་འཕང་ལ་བཀོད། ། འོད་ཟེར་ལས་འཕྲོས་པའི་མཆོད་
པའི་ལྷ་མོས་རྒྱལ་བ་སྲས་བཅས་རྣམས་མཆོད་ཅིང་། དེ་དག་གི་མཁྱེན་རབ་ཐམས་ཅད་བསྡུས་ནས་རང་ལ་
ཐིམས་པས། ཤེས་རབ་ཀྱི་སྣང་བ་ཁྱད་པར་ཅན་ཐོབ་པར་བསམས་ལ། ཡིག་འབུམ་མམ། འབུམ་ཕྲག་གཅིག་
དང་། ཡང་ན་ཅི་ནུས་བཟླ། རྩ་སྔགས་སོགས་བཟླ་བའི་ཟླ་གདན་ཉི་གདན་དང་དྷཱི༔ ཡིག་ཧཱུྃ་ཡིག་ཏུ་གྱུར་བའི་
མཐར། ནང་ནས་རིམ་པ་བཞིན་དུ་ཡ་མནྟ་ཀ བྷིཥི༔ ཡ་མ་ར་ཛ་རྣམས་ཁ་དོག་སྔོ་ནག་འོད་ཟེར་འཕྲོ་བའི་
རྣམ་པར་བཀོད་ནས་ཧཱུཾ་དང་སྔགས་ཕྲེང་ལ་ཡིད་གཏད་དེ། ཧ་ཅང་མྱུར་བུལ་སོགས་ཀྱི་སྐྱོན་དང་བྲལ་བར་བཟླ་
ཞིང་། ཕྲེང་བ་ལྷ་འཀུག་པའི་དམིགས་པས་བགྲང་། སྔགས་གསུམ་ཀ་ལ་བསྙེན་པ་བྱེད་ན། རྩ་སྔགས་ནས་
115

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐོག་མར་བཟླ་བའམ། ཡ་མཱནྟ་ཀ་ནས་ཐོག་མར་བཟླ་བ་གང་བདེ་ཡིན་པར་གསུངས་ཤིང་། ལག་ལེན་དུ་རྩ་
སྔགས་ནས་ཐོག་མར་བྱེད་པ་དང་། གསུམ་པོ་གང་རུང་ཞིག་ལ་གྲངས་བསྙེན་བྱེད་ན། སྔགས་གསུམ་ཀ་འགོད་
པའམ་གང་བཟླས་དེ་ཁོ་ན་བཀོད་ཀྱང་ཆོག་པར་བཤད་ཅིང་། གསུམ་ཀ་བཀོད་ན་སྔ་མ་བཟླས་ཟིན་པ་ན་ཕྱི་མ་ལ་
ཐིམས་པར་བསམ་པ་གང་བདེ། བར་བར་དུ་དབུགས་དང་ལྷན་ཅིག་སྤྲོ་བསྡུ་བྱ་ཞིང་། དེ་ཡང་དབུགས་ཕྱིར་
འབྱུང་བ་དང་ལྷན་ཅིག་དཀྱིལ་འཁོར་བའི་ལྷ་ཚོགས་ལས། འོད་ཟེར་རྩ་ཞལ་གྱི་ཤངས་བུག་གཡས་ནས་ཐོན།
སེམས་ཅན་གྱི་དོན་བྱས། དབུགས་རྔུབ་པ་དང་ལྷན་ཅིག་སླར་འདུས་ནས་སྔགས་འཕྲེང་ལ་ཐིམ་ཞིང་། ཞལ་
དགུ་དང་ལྷ་ཐམས་ཅད་ཀྱི་ཞལ་ནས་འདོན་པར་བསམ། ། རྩ་སྔགས་ཐོག་མར་འདོན་པ་གཙོ་བོར་བྱེད་ན་དེ་
གང་མང་དང་གཞན་ཉེར་གཅིག་སོགས་ཅི་འགྲུབ་བཟླ། དེ་བཞིན་དུ་གཞན་གཉིས་ལའང་སྦྱར་ཞིང་། རྩ་
སྔགས་འགྲུབ་ཏུ་ཉེ་བའི་ཚེ་ཡི་གེ་བཅུ་བ་གཙོ་བོར་བཟླ་བ་སོགས་བྱ། སྔགས་གསུམ་པོ་གང་རུང་ཞིག་ཡིན་ན་གང་
བཟླ་བ་དེ་ཅི་མང་དང་གཞན་གང་འགྲུབ། དེ་ཡང་ཧིཏྟི ཡིན་ན་རྩ་སྔགས་སམ་ཡ་མཱནྟ་ཀའི་རྗེས་སུ་འདོན་
པའི་ཁྱད་པར་མ་གཏོགས་འདྲ་ལ། འོན་ཀྱང་གང་གཙོ་བོར་བཟླ་བ་དེ་སྔོན་ལ་བཟླས་ཆོག་པར་ནི་བཤད་དོ། །
གྲངས་ནི། བཤད་རྒྱུད་རྟོག་པ་གསུམ་པ་ལས། འདི་ནི་མ་ཧེའི་གདོང་ཅན་གྱི། ། སྙིང་པོའི་སྔགས་སུ་རབ་ཏུ་
གྲགས། ། ཡི་གེ་རེ་རེ་འབུམ་བཟླས་པས། ། འཇིག་རྟེན་གསུམ་གྱི་ལས་ནི་གང་། ། ཅི་ཡང་རུང་པ་ཐམས་ཅད་
བྱེད། ། ཅེས་ཡ་མཱནྟ་ཀ་ཡིག་འབུམ་དང་། ལས་ཀྱི་སྔགས་སུ་རབ་ཏུ་གྲགས། ། སུམ་འབུམ་བཟླས་པ་ལས་ཀུན་
བྱེད། ། ཅེས། ཎི༔ སུམ་འབུམ་དང་། ། མ་ཧེའི་གདོང་ཅན་རྩ་སྔགས་ཏེ། ། འབུམ་བཟླས་པ་ཡིས་ལས་
ཀུན་བྱེད། ། ཅེས་རྩ་སྔགས་འབུམ་བཟླ་བར་བཤད་ཅིང་། དེ་ཡང་ཞི་སོགས་ཀྱི་ལས་བསྒྲུབས་པའི་སྐབས་ལ་
དགོངས་པ་སྟེ་དབང་བསྐུར་རབ་གནས་སྦྱིན་བསྲེག་སོགས་བྱ་བ་ལ། གསུམ་ཀའམ་བཅུ་བ་འབུམ་ཕྲག་གཅིག་
བཟླས་ན་ཆོག་པར་ཡང་བཤད་པས་སྐབས་དང་བསྟུན་ཅིང་། ད་ལྟའི་གང་ཟག་གིས་ལས་མང་པོ་འགྲུབ་པ་ལ་ནི་
གྲངས་ཀྱི་བསྙེན་པ་ས་ཡའམ་བྱེ་བ་ལྟ་བུ་འགྲོ་དགོས་པར་བཤད། ། རྟོག་གསུམ་གྱི་ལུང་སྔར་དྲངས་པ་ལྟར།
རྗེའི་ཟ་མ་ཏོག་ལས་ཀྱང་། ཡ་མཱནྟ་ཀ་སྙིང་པོར་བཤད་ཅིང་། བླ་མ་ཁ་ཅིག་དེ་སྙིང་པོ་དང་། ཧིཎི ཉེ་སྙིང་དུ་
བཞེད་ལ། ཅང་གྱ་ཞབས་སོགས་མང་བོས་ནི་དེ་ལས་བཟློག་སྟེ་བཤད་པས་བརྟག འཁོར་གྱི་སྔགས་གྲངས་ནི་
ཁྲི་ཡིན་ལ། བཟླ་བའི་ཚེ་ཡུམ་ལ་སོགས་པའི་ཐུགས་ཀར་ཉི་གདན་ལ་རང་རང་གི་ས་བོན་གྱི་མཐར་རང་རང་གི་
སྔགས་རྣམས་གཡས་སྐོར་དུ་འགྲེང་སྟེ་འོད་ཟེར་འབར་བའི་རྣམ་པ་ཅན་དུ་ལྟ་ཞིང་། སྔར་བཞིན་གཙོ་འཁོར་
ཐམས་ཅད་ཀྱིས་འདོན་པར་བསམས་ཏེ་བཟླས་ན་འགྱུར་ཆེ་བར་བཤད། བཟླས་པ་རྣམས་སོང་ནས་སྔགས་དེ་
116

༄༅། ། བསྙེན་ཡིག་རིན་ཆེན་ཕྲེང་མཛེས། །
དག་ཅི་འགྲུབ་བཟླས་པའི་རྗེས་སུ། ཧཱི ཀྵི འི་མཇུག་ཏུ། ཨ་བེ་ཤ་ཡ་སྭཱ་བྷ་ཡ། ར་ར་ར་ར། ཙཱ་ལ་ཡ་ཙཱ་ལ་ཡ།
ཧཱུྃ་ཧ ཨ ཛྷ ཧཱུྃ་ཕཊ། ཅེས་པའི་ཡེ་ཤེས་འབེབས་སྔགས་གང་མང་བཟླ། གྲངས་ནི་ཁྲི་ཕྲག་གཅིག་གོ། ཡང་
ན་ཧིཊྛིའིའཇུག་ཏུ་ཧཱུྃ་ཧ ཨཱ ཛྷི་ཧཱུྃ་ཕཊ། ཅེས་བཏགས་པ་ནི་ཡེ་ཤེས་འབེབས་སྔགས་བསྡུས་པ་ཡིན་ཞེས་
བཤད་པ་ལྟར་བྱའོ། ། དེའི་ཚེ་དམིགས་པ་ནི། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། ཕྱོགས་བཅུའི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་རྡོ་རྗེ་འཇིགས་བྱེད་ཀྱི་རྣམ་པར་སྤྱན་དྲངས་ནས་རང་གི་ལུས་
ལ་ཆར་ཆེན་པོ་འབེབས་པ་བཞིན་ཐིམ་པར་བསམ། ཐུན་གྱི་མཐར་ཡིག་བརྒྱ་མཆོད་བསྟོད་གཏོར་འབུལ་ཉེར་
བསྡུའི་བར་སྒྲུབ་ཐབས་ནས་བཤད་པ་ལྟར་བྱ་ཞིང༌། འདིར་ལས་གཤིན་ལའང་གཏོར་འབུལ་བྱེད་པ་གལ་
ཆེའོ། གསུམ་པ་འཕྲོས་དོན་གཏོར་མའི་རིམ་པ་ལ། དེའི་རྒྱུ་ནི་སྔགས་རིམ་ལས། གཏོར་མའི་རྫས་ནི་ཟན་
དང་སྲན་མ་དང་། ཤ་དང་ཆན་ཐུག་དང་ཁུར་བ་དང་ཆང་དང་ཆུ་དང་ཙོང་དང་སྒོག་སྐྱ་དང་འོ་མ་ལ་སོགས་
པའམ། མ་འབྱོར་ན་ཟན་དང་ཆུ་ལ་སོགས་པ་ཙམ་ཡང་རུང་བར་ཕྲེང་བ་དང་མན་སྙེ་ལས་བཤད་དོ། ། ཞེས་
གསུངས་པ་ལྟར་བྱ་ཞིང་། བླ་མེད་ཀྱི་སྐབས་སུ་ཆང་ནི་གཏོར་རྫས་ཀྱི་གཙོ་བོ་ཡིན་པར་བཤད། གཏོར་མའི་
དབྱིབས་ཇི་ལྟར་བྱ་བ་ནི། པཎ་ཆེན་རིན་པོ་ཆེའི་གསུང་འབུམ་ཨེ་ཝཾ་ལས། ཡི་དམ་སོགས་ཀྱི་གཏོར་མའི་
དབྱིབས་ནི་རྒྱུད་རྒྱ་གཞུང་སོགས་ལས་གསལ་བར་བཤད་པ་མི་འདུག ཅེས་གསུངས་པ་ལྟར། རྗེ་ཡབ་སྲས་ཀྱི་
གསུང་ལས་ཀྱང་གསལ་བར་བཤད་པ་མི་སྣང་བས། གོང་གི་རྫས་དེ་རྣམས་འབུལ་རུང་བར་མངོན་ལ། འོན་
ཀྱང་པཎ་ཆེན་རིན་པོ་ཆེས་འཇིགས་བྱེད་ཀྱི་གཏོར་མའི་དབྱིབས་རྩེ་མོ་ཟུར་གསུམ་རྩ་བ་ཅུང་ཟད་ཟླུམ་པ་སྙིང་
གཟུགས་ཀྱི་རྣམ་པ་ཅན་དུ་བྱ་བར་བཤད་ཅིང་། ཅང་ཀྱ་ཞབས་ཀྱིས་ཀྱང་དབྱིབས་སྙིང་གཟུགས་ལྟ་བུ་ལ་དམར་
རྩིས་བརྒྱན་པའི་མཐར་གོང་གི་རྫས་དེ་རྣམས་གང་རུང་འཇོག་པར་བཤད་པས་དེ་ལྟར་བྱ། ཕྱག་ལེན་འགའ་
ཞིག་ལ་ཟླུམ་པོ་ཙམ་དང་དེ་ལ་གཤོག་པ་འདོགས་པའི་ཚུལ་གཉིས་སྣང་ཞིང་། གང་ལྟར་ཡང་གསང་བདེ་
འཇིགས་གསུམ་སོགས་བླ་མེད་ཕལ་ཆེར་ལ་ནི་ཟླུམ་པོ་ཅུང་ཟད་ལྡིར་ཆེ་ཞིང་དམར་རྩིས་བརྒྱན་པར་བྱས་ན་འཐད་
པར་སེམས་ལ། དེ་ཡང་དྲག་པོ་ཡིན་ན་མེ་རི་སོགས་དང་བཅས་ཤིང་ཞི་བ་ལ་ནི་མེ་རི་དོར་ན་ལེགས་སྙམ། འོན་
ཀྱང་མགོན་པོ་འཁོར་བཅས་ཀྱི་གཏོར་དབྱིབས་ནི་མཁས་གྲུབ་རིན་པོ་ཆེས་བཤད་ཅིང་ཆོས་སྐྱོང་དྲག་པོ་ལ་ནི་ཟུར་
གསུམ་བྱེད་པ་དར་རོ། ། གཞན་གཏོར་མ་བྱ་ཚུལ་གྱི་དཔེ་ཞིག་སྣང་བ་ནི་ཕྱག་ལེན་ཡི་གེར་བཀོད་པ་ཡིན་གྱི།
རྒྱུད་རྒྱ་གཞུང་དང་མཁས་གྲུབ་དམ་པའི་གསུང་ནས་དངོས་སུ་བཤད་པ་མིན་པར་རྟོགས་སོ། ། རྒྱུད་སྡེ་འོག་མའི་
གཏོར་རྫས་ནི། ཟན་དང་ཁུར་བ་དང་ཆན་ཐུག་དང་ཆུ་དང་འོ་མ་སོགས་བྱ་ཞིང་། དབྱིབས་ནི་ཟླུམ་པོ་དཀར་
117

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྩིས་བརྒྱན་པ་ལ་སྒོར་རྒྱན་བྱས་ན་འཐད་པར་བཞེད། འོན་ཀྱང་སྐབས་སྟོབས་ཀྱིས་ཁྱད་པར་འབྱེད་དགོས་
ཤིང་། ཕྱག་ལེན་ལ་གཞི་བདག་གཏོར་མ་སོགས་ལ་རྐེད་དཀྲིས་ལྟ་བུ་ཞིག་བྱེད་པར་སྣང་ལ། དེ་ཡང་ཁ་ཅིག་
པད་འདབ་ཀྱི་དབྱིབས་ལྟ་བུ་དང་། དེ་ལས་སྐྱེས་པའི་རྣམ་པར་བྱེད་དགོས་ཟེར་བ་སོགས་མང་ཡང་ཚད་ལྡན་གྱི་
གཞུང་ནས་བཤད་པ་མ་མཐོང་བས། དེ་ཡོད་དམ་མེད་ཀྱང་མི་འགལ་བར་སེམས། འབུལ་བའི་སྣོད་ནི།
སྔགས་རིམ་ལས། གཤེད་དམར་གྱི་རྒྱུད་ལས་ཀྱང་ཁྱོགས་སམ་ཟངས་གཞོང་གི་སྣོད་དུ་བྱ་བར་བཤད་ལ། ཕྲེང་
བཁམ་ཕོར་དང་ཁྱོར་བར་ཡང་སྦྱིན་པར་བཤད་པ་ཅི་རིགས་སོ། ། ཞེས་གསུངས་པ་ལྟར་སྣོད་བཟང་པོ་གང་
ཡང་རུང་བའོ། ། བསྐྱེད་ཆོག་ནི་སྔགས་རིམ་ལས་རྒྱུད་དང་རྒྱ་གཞུང་གི་ལུགས་མི་འདྲ་བ་དུས་ཞིག་བཤད་ཀྱང་
རང་རང་གི་ཆོ་ག་ནས་འབྱུང་བ་ལྟར་རམ་སྤྱི་འགྲོ་ཡང་ཡོད་པས་དེ་བཞིན་དུ་བྱའོ། ། སྐབས་གང་དུ་འབུལ་བ་ནི།
བསྙེན་པའི་འཇུག་ཏུ་ཡིག་བརྒྱ་དང་མཆོད་བསྟོད་མདོར་བསྡུས་ཞིག་བྱ་བའི་མཐར་རམ། ཡིག་བརྒྱ་བཟླས་པའི་
མཇུག་ཉིད་དུའང་རུང་ལ། སྤྱིར་བདག་བསྐྱེད་ཀྱི་མངོན་རྟོགས་རྒྱས་པའི་མཇུག་གམ། རང་ཉིད་སྐད་ཅིག་
གིས་ལྷ་དེ་དང་དེར་བསྐྱེད་ནས་འབུལ་ཡུལ་གང་ཡིན་པ་དེ་ལ་ཕུལ་ཆོག འབུལ་བའི་ཡུལ་ནི། བདག་བསྐྱེད་
རྐྱང་བའི་སྐབས་སུ་མདུན་དུ་བསྐྱེད་ཅིང་ཡེ་ཤེས་པ་སྤྱན་དྲངས་ཏེ་བསྟིམ་ནས་འབུལ་བའམ། སྐད་ཅིག་གིས་
སྤྱན་འདྲེན་ཙམ་བྱས་ནས་འབུལ་ལ། མདུན་བསྐྱེད་ཀྱི་སྐབས་སུ་དེ་ཉིད་ལ་འབུལ་རུང་། འཇིགས་བྱེད་ལ་
བདག་མདུན་མཇུག་པ་གཅིག་ཡིན་ན་བདག་བསྐྱེད་ལ་འབུལ་རུང་ཡང་། བསྙེན་པའི་སྐབས་སུ་མདུན་དུ་བསྐྱེད་
པའམ། སྤྱན་དྲངས་པ་ཙམ་བྱས་ནས་འབུལ་དགོས་ཀྱི། བདག་བསྐྱེད་ཉིད་ལ་འབུལ་བ་ནི་རྗེའི་དགོངས་པ་
མིན་ནོ། ། དེའི་ཕྱིར་བསྙེན་པའི་ཚེ་མངོན་རྟོགས་དངོས་གཞིའི་སྐབས་སུ་ཕྱོགས་སྐྱོང་དགུག་བསྐྱེད་བྱེད་པ་ནི་མི་
འཐད་པས། དེའི་མཇུག་ཏུ་བྱའོ། ། གཏོར་མགྲོན་གྱི་ལྷ་བསྐྱེད་ཚུལ་སོགས་ལ་རྒྱུས་བསྡུས་མང་དུ་ཡོད་པ་ནི་
གཞན་ནས་ཤེས་པར་བྱ་ཞིང་། འཇིགས་བྱེད་ལ་དེ་བྱེད་ཚུལ་གྱི་ཁྱད་པར་ཞིག་བདག་གིས་གཞན་དུ་བཤད་ཟིན་
ཏོ། ། གཏོར་མ་འབུལ་བ་ནི་གལ་ཆེ་བའང་ཡིན་ཏེ། སྔགས་རིམ་ཆེན་མོ་ལས། གཏོར་མ་ནི་རྒྱུད་རྣམས་ལས་
བགེགས་ཉེ་བར་ཞི་བ་དང་དངོས་གྲུབ་བསྒྲུབ་པའི་ཕྱིར་ཐོག་མ་དང་ཐ་མར་གལ་ཆེ་བར་གསུངས་པས་བྱ་དགོས་
ལ། ཞེས་གསུངས་པའི་ཕྱིར་རོ། ། སྨྲས་པ། རྒྱུད་སྡེ་གོང་འོག་དཀྱིལ་འཁོར་གྱི། ། ལྷ་ཡི་བསྙེན་པ་བྱེད་ཚུལ་
སོགས། ། དམ་པའི་གཞུང་ལ་བརྟེན་ནས་ནི། ། དོན་བསྡུས་གོ་སླའི་ངག་གིས་བཤད། ། ཅེས་བྱའོ། ། བསྙེན་
ཡིག་རིན་ཆེན་ཕྲེང་མཛེས་ཞེས་བྱ་བ་འདི་ཡང་། དད་པ་དང་རྣམ་དཔྱོད་ཡངས་པའི་གནས་བརྟན་གྲགས་པ་
དཔལ་འབྱོར་གྱིས་ཉེ་བར་བསྐུལ་བ་ལ་བརྟེན་ནས། ཤཱཀྱའི་བཙུན་པ་བཤད་སྒྲུབ་མིང་ཅན་གྱིས་དམ་པ་སྔ་མས་
118

༄༅། ། བསྙེན་ཡིག་རིན་ཆེན་ཕྲེང་མཛེས། །
མཛད་པའི་བསྙེན་ཡིག་འགའ་རེ་སྣང་ཡང་། བསྙེན་པའི་སྐབས་སུ་མངོན་རྟོགས་རྒྱུས་བསྡུས་ཇི་ལྟར་བྱ་ཚུལ་
སྔགས་རིམ་ཆེན་མོ་ནས་འབྱུང་བ་བཞིན་གསལ་བར་བཤད་པ་མི་འདུག་པས། འདིར་དེ་བྱེད་ཚུལ་དང་བཅས་
ཏེ་གཞན་ལའང་ཕན་སྲིད་སྙམ་པའི་འདུན་པས་སྦྱར་བའོ། ། ། ། སརྦ་མངྒ་ལཾ། ། བྷ་ཝནྟུ། །
119

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་
མེ་ཞེས་བྱ་བ་བཞུགས་སོ། །
རྒྱལ་ཀུན་ལྷན་སྐྱེས་བདེ་བའི་ཡེ་ཤེས་ཆེ། ། རིགས་བརྒྱའི་ཁྱབ་བདག་དཔལ་ལྡན་རྡོ་རྗེ་འཆང་། ། བླ་མ་
ཧེ་རུ་ཀ་དང་བཅོམ་ལྡན་མའི། ། ཞབས་ལ་བཏུད་ནས་དེ་ཡི་སྒྲུབ་ཐབས་བཤད། ། འདིར་བདེ་མཆོག་ལྷ་ལྔའི་
སྒྲུབ་ཐབས་རྒྱས་བསྡུས་འཚམ་པ་ཞིག་བརྗོད་པར་བྱ་སྟེ། དེ་ཡང་བྲིས་སྐུ་དང་མཚོན་པའི་ཡོ་བྱད་རྣམས་ཚོགས་
པར་བྱས་ནས། བླ་མ་ཧེ་རུ་ཀ་དཔལ་དང་། ། མཆོག་གསུམ་རྣམས་ལ་སྐྱབས་སུ་མཆི། ། སེམས་ཅན་ཀུན་གྱི་
དོན་གྱི་ཕྱིར། ། བདག་གིས་བྱང་ཆུབ་སེམས་བསྐྱེད་དོ། ། ཞེས་སྐྱབས་སེམས་བྱ། དེ་ནས། རང་ཉིད་སྐད་
ཅིག་གིས་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་ཕག་མོ་དམར་མོ་ཞལ་
གཅིག་ཕྱག་གཉིས་གྲི་གུག་དང་ཐོད་པ་འཛིན་པས་འཁྱུད་པར་གྱུར།ནང་མཆོད་བྱིན་གྱིས་བརླབས་པ་ནི། ༀ་ཁཎྜ་རོ་
ཧི་ཧཱུཾ་ཧཱུཾ་ཕཊ་ཀྱིས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་
དབྱིབས་ཅན་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་དམར་བོ་གྲུ་གསུམ་པ་མེ་
འབར་བས་མཚན་པ། དེའི་སྟེང་དུ་ཨོཾ་ཨཱ༔ ཧཱུྃ་གསུམ་ལས་བྱུང་བའི་མི་མགོ་རློན་པའི་སྐྱེད་བུ་ལ་གནས་པའི་ཨ་
དཀར་པོ་ལས་བྱུང་བའི་ཐོད་པ་དུམ་བུ་གཅིག་པ་ཕྱི་དཀར་ལ་ནང་དམར་བའི་ནང་གི་ཤར་དུ་ཨོཾ་དཀར་པོ་ལས་
བྱུང་བའི་དྲི་ཆེན་ཨོཾ་གྱིས་མཚན་པ། བྱང་དུ་ཁཾ་ལྗང་ཁུ་ལས་བྱུང་བའི་ཤ་ཆེན་ཁཾ་གིས་མཚན་པ། ནུབ་ཏུ་མོ་
དམར་པོ་ལས་བྱུང་བའི་བྱང་སེམས་ཨོཾ་གིས་མཚན་པ། ལྷོར་ཏྲ་སེར་པོ་ལས་བྱུང་བའི་རཀྟ་ཧཱུྃ་གིས་མཚན་པ།
དབུས་སུ་ཧཱུཾ་སྔོན་པོ་ལས་བྱུང་བའི་དྲི་ཆུ་ཧཱུྃ་གིས་མཚན་པ། མེར་ལོ་དཀར་པོ་ལས་བྱུང་བའི་བ་གླང་གི་ཤ་ལོ་གིས་
མཚན་པ། བདེན་བྲལ་དུ་མི་སྔོན་པོ་ལས་བྱུང་བའི་ཁྱིའི་ཤ་མོ་གྱིས་མཚན་པ། རླུང་དུ་པོ་དམར་པོ་ལས་བྱུང་
བའི་གླང་པོ་ཆེའི་ཤ་པོ་གྱིས་མཚན་པ། དབང་ལྡན་དུ་ཏཾ་ལྗང་ཁུ་ལས་བྱུང་བའི་རྟའི་ཤ་ཏཾ་གིས་མཚན་པ། རླུང་
གཡོསཔ་ལས་མེ་འབར་བའི་དྲོད་ཀྱིས་རྫས་ཡི་གེ་དང་བཅས་པ་རྣམས་ཞུ་ནས་ཉི་མ་འཆར་ཀའི་མདོག་ལྟར་
དམར་སེར་དུ་གྱུར། དེའི་སྟེང་དུ་ཧཱུྃ་དཀར་པོ་ལས་བྱུང་བའི་ཁ་ཊཾ་ག་དཀར་པོ་བྱང་ཆུབ་སེམས་ཀྱི་བདུད་རྩིའི་
120

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། །
རང་བཞིན་ཅན་མགོ་བོ་ཐུར་དུ་བལྟས་པ་ཐོད་པར་ལྷུང་སྟེ་ཞུ་བས། བཅུད་དེ་དག་དངུལ་ཆུའི་མདོག་ཅན་
བསིལ་བར་གྱུར། ཨོཾ་ཨ་ཨཱ། ཨི་ཨཱི། ཨུ་ཨཱུ། རི་རཾ། ལི་ཝཾ། ཨེ་ཨཻ། ཨོ་ཨཽ། ཨཾ་ཨ ཀ་ཁ་ག་གྷ་ང་། ཙ་ཚ་ཛ་
ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ལ་ར་ལ་ཝ། ཤ་ཥ་ས་ཧ་ཀྵ་ཧཱུྃ་ཧཱུྃ་ཕཊ། ཡི་གེ་དེ་ཉིད་ཁ་
དོག་སྣ་ཚོགས་པ་བདུད་རྩིའི་སྟེང་དུ་གནས་པ་ཡོངས་སུ་གྱུར་བ་ལས། ཨོཾ་དཀར་པོ་ཨཱ༔ དམར་བོའི་ཧཱུཾ་སྔོན་པོ་
གསུམ་སྟེང་དུ་གནས་པ་ལས་འོད་ཟེར་འཕྲོས། ཕྱོགས་བཅུ་ན་བཞུགས་པའི་དཔའ་བོ་དཔའ་མོའི་དབང་ཕྱུག་མ་
རྣམས་ཀྱི་ཐུགས་ཀའི་ས་བོན་ལས་ཡེ་ཤེས་ཀྱི་བདུད་རྩི་བཀུག་པ་ཨོཾ་ཨཱཿ ཧཱུཾ་ལ་ཐིམ། དེ་གསུམ་ཡང་རིམ་གྱིས་ཞུ་
ནས་ཐོད་པར་ཐིམ་པར་གྱུར། ཨོཾ་ཨཱཿ ཧཱུཾ་ལན་གསུམ། འདིར་རྫས་དགུ་ལས་མི་འབྱུང་བ་ནི། ཤ་ཆེན་གྱིས་རྫས་
གཉིས་ཀྱི་གོ་ཆོད་པའི་དབང་དུ་མཛད་པའོ། ། བྱིན་རླབས་བསྡུ་ན། ཧ་ཧོ་ཧི ཁ་དོག་དྲི་རོ་ནུས་པའི་སྐྱོན་ཐམས་
ཅད་བཅོམ་ཞིང་བདུད་རྩིའི་རང་བཞིན་དུ་གྱུར། ཨོཾ་ཨཱཿ ཧཱུཾ་ལན་གསུམ་བརྗོད་པས་ཀྱང་འགྲུབ། སྔོན་འགྲོའི་
མཆོད་པ། ཁཎྜ་རོ་ཧིས་བསངས་སཱབྷཱ་ཝས་སྦྱངས། སྟོང་བའི་ངང་ལས་ༀ་ལས་བྱུང་བའི་ཐོད་པ་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཧཱུྃ་ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི།
ཞལ་ཟས་རོལ་མོ་རྣམས། རང་བཞིན་སྟོང་ཉིད། རྣམ་པ་མཆོད་རྫས་སོ་སོའི་རྣམ་པ་ཅན། བྱེད་ལས་དབང་པོ་
དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨཱཧཱུཾ་ཨཱཧཱུཾ། ཨོཾ་པཱ་དྱ་ཨཱ༔ ཧཱུྃ།
ཨོཾ་བཛྲ་པུཥྛ་ཨཱ༔ ཧཱུྃ། ཨོཾ་བཛྲ་དྷ་པེ་ཨཱཿཧཱུཾ། ཨོཾ་བཛྲ་གནྡྷེ་ཨཱ༔ ཧཱུྃ། ཨོཾ་བཛྲ་ནི་ཝི་ཏེ་ཨཱ༔ ཧཱུྃ། ཨོཾ་བཛྲ་ཤཔྟ་ཨཱ༔ ཧཱུྃ།
གཏོར་མ་ཡང་ནང་མཆོད་ལྟར་བྱིན་གྱིས་བརླབ་པའོ། ། དེ་ནས་གཞུང་ནས་བཤད་པ་ལྟར་འབར་བའི་ཕྱག་རྒྱ་
དང་བཅས་ཏེ། ཕོ་རང་གི་ཐུགས་ཀར་ཉི་གདན་ལ་གནས་པའི་ཧཱུྃ་ཡིག་ལས་འཕྲོས་པའི་འོད་ཟེར་གྱིས། དུར་
ཁྲོད་བརྒྱད་ན་གནས་པའི་ཕྱོགས་སྐྱོང་དང་ཞིང་སྐྱོང་ལ་སོགས་པ་ཐམས་ཅད་སྤྱན་དྲངས་ཏེ་ཕྱོགས་མཚམས་
བརྒྱད་དུ་འཁོད་པ་སྐད་ཅིག་གིས་འོད་གསལ་དུ་བཅུག་པ་ལས་བདེ་མཆོག་གི་ལྷ་ཡབ་ཡུམ་གྱིས་བཞེངས་པའི་
མགྲོན་རྣམས་ཀྱི་ལྗགས་ཧཱུྃ་དཀར་པོ་ལས་བྱུང་བའི་རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་འཁོད་པའི་འོད་
ཟེར་གྱི་ཕྲུ་གུས་དྲངས་ནས་གསོལ་པར་གྱུར། ཨོཾ་ཁ་ཁ། ཁཱ་ཧི་ཁཱཧི། སརྦ་ཡག་རཀྵ་ས། བྷུ་ཏ། པྲ་ཏ། པི་ཤ་
རྩ། ཨུམྨཱ་ད། ཨ་བསྨཱ་ར། བཛྲ་ཀ་ག་་གི་མྱུ་དཱ་ཡ། ཨི་མཾ་བ་ལེ་ཀྲྀཧྥ་ཏུ། ས་མ་ཡ་རཀྵནྟུ། མ་མ་སརྦ་སིདྡྷིམྨེ་
པྲ་ཙྪནྟུ། ཡ་ཐི་པཾ། ཡ་ཐིཊ། བྷུ་ཛ། ཐ་པི་བཱ་ཐ། ཛི་ཐ། མ་ཏི་ཀྲ་མ་ཐ། མ་མ་སརྦ་ཀཱརྟ་ཡ། ས་ཏ་སུ་ཁཾ།
བི་ཤུདྡྷ་ཡེ། ས་ཧ་ཡི་ཀ བྷ་ཝནྟུ། ཧཱུྃ་ཧཱུྃ་ཕཊ་ཕཊ་སྭཱཧཱ། ལན་གཉིས་ཀྱིས་ཕྱོགས་གཡོན་དང་མཚམས་གཡས་
སྐོར་དུ་གནས་པ་ལ་འབུལ། ཨོཾ་ཨགྷཾ་པྲ་ཏི་ཙྪ་སྭཱཧཱ། ཨོཾ་པཱ་ཏྱཾ་པ་ཏི་ཙྪ་སྭཱཧཱ། ཨོཾ་བཛྲ་པུཥྛ། དེ་བཞིན་དུ། དྷུ་པེ།
121

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཱི་པཾ། གནྡྷེ། ནི་ཝི་ཏེ། ཤཔྟ་ཨཱ༔ ཧཱུྃ། ཕྱོགས་སྐྱོང་དང་ཞིང་སྐྱོང་ལ་སོགས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། ལྷ
ཡི་ཚོགས་རྣམས་མ་ལུས་དང༌། ། ཀླུ་ཡི་ཚོགས་རྣམསxགནོད་སྦྱིནxསྲིན་པོའི༼འབྱུང་བོའི༼ཡི་དྭགསxཤ་ཟའི
xམྱོ་བྱེདxབརྗོད་བྱེདxམཁའ་འགྲོའིxམ་མོའིxམ་ལུས་པ་ནི་ཐམས་ཅད་དག འདིར་གཤེགས་བདག་ལ་
དགོངས་སུ་གསོལ། ། བསྟན་པ་བསྲུང་དང་འགྲོ་བའི་དོན་མཛད་ཕྱིར། ། ཐུགས་དམ་བཅས་ཤིང་ཞལ་གྱིས་
འཆེས་པ་རྣམས། ། དཔལ་ཆེན་བཀའ་སྡོད་ཡིད་ལྟར་མགྱོགས་པ་ཡི། ། འཇིགས་པའི་གཟུགས་ཅན་དྲག་
གཏུམ་མི་བཟད་པ། ། གདུག་པ་འདུལ་མཛད་ནག་པོའི་ཕྱོགས་རྣམས་འཇོམས། ། རྣལ་འབྱོར་ལས་ལ་འབྲས་
བུ་སྟེར་མཛད་ཅིང་། ། མཐུ་སྟོབས་བྱིན་རླབས་བསམ་གྱིས་མི་ཁྱབ་པའི། ། གནོད་སྦྱིན་ཚོགས་སོགས་བརྒྱུད་ལ་
ཕྱག་འཚལ་ལོ། ། སྡེ་བརྒྱུད་བཙུན་མོ་སྲས་དང་གཡོག་བཅས་པས། ། དངོས་གྲུབ་ཀུན་གྱི་བཀའ་དྲིན་བདག་ལ་
སྩོལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང་། ། དཔལ་དང་གྲགས་
དང་སྐལ་བ་བཟང༌། ། ལོངས་སྤྱོད་རྒྱ་ཆེན་ཀུན་ཐོབ་ཅིང་། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་
གྲུབ་བདག་ལ་སྩོལ། ། སྲུང་མས་རྟག་ཏུ་གྲོགས་མཛོད་ཅིག། དུས་མིན་འཆི་དང་ནད་རྣམས་དང་། ། གདོན་
དང་བགེགས་རྣམས་ཞི་བ་དང་། ། རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། །
འཇིག་རྟེན་བདེ་ཞིང་ལོ་ལེགས་དང་། ། འབྲུ་རྣམས་རྒྱས་ཤིང་ཆོས་འཕེལ་དང་། ། བདེ་ལེགས་ཐམས་ཅད་
འབྱུང་བ་དང་། ། ཡིད་ལ་འདོད་པ་ཀུན་འགྲུབ་ཤོག། ཡིག་བརྒྱ་བཟླས། བཛྲ་མུ འཇིག་རྟེན་པ་རྣམས་རང་
གནས་སུ་གཤེགས་པར་གྱུར།བདག་བསྐྱེད་ཀྱི་མཆོད་པ་སྔོན་འགྲོའི་གཏོར་མའི་སྐབས་ལྟར་བྱིན་གྱིས་བརླབས་ལ།
ཡིག་བརྒྱའི་བཟླས་པ་བྱེད་ན། གཞན་ནས་འབྱུང་བ་ལྟར་བཞེད། རྒྱུན་པའི་མངོན་རྟོགས་ལ་ནི་མངོན་འགྲོའི་
མཆོད་གཏོར་ཡིག་བརྒྱ་བཟླ་བའི་སྐོར་རྣམས་བཞག་ཀྱང་འགལ་བ་མེད་པས། དེ་ལྟར་བྱེད་ན། ནང་མཆོད་དང་
མཆོད་པ་བྱིན་བརླབས་བྱས་པའི་འཕྲོ་ནས་སྐབས་འདིར་འཇུག་གོ། དེ་ནས་དག་པ་གསུམ་གྱི་རྣལ་འབྱོར་ནི།ཝཱི་ཧེ་
རུ་ཀ ཧེ་ནི་ཀུན་གྱི་འབྱུང་གནས་སུ་གྱུར་བའི་སེམས་ཏེ་རྒྱུའི་བདག་ཉིད་དུ་བརྟག་པར་བྱ་བས་སྟོང་བའི་ཆོས་ཀྱི་
བདག་མེད་པ་དང་། རུ་ནི་གང་ཟག་གི་བདག་ཏུ་འཛིན་པའི་རྣམ་རྟོག་གི་དྲ་བས་བཀོད་པའི་བདག་དང་བྲལ་
བའི་གང་ཟག་གི་བདག་མེད་པ་དང་། ཀ་ནི་དེ་ཁོ་ན་ཉིད་ཀྱི་ཡུལ་ཡུལ་ཅན་གཉིས་མི་མཐུན་པར་སོ་སོར་གཉིས་
སུ་མི་གནས་པ་དང་། ཤྲཱི་ནི་ཡུལ་སྟོང་བ་ཉིད་ཇི་འདྲ་བ་དེ་བཞིན་དུ་རྗེས་སུ་ཞུགས་པའི་གཉིས་སུ་མེད་པའི་ཡེ་
ཤེས་ཨེ་ཝཾ་གྱི་དོན་ནོ། ། སྟོང་བའི་ངང་ལས་རང་ཉིད་སྐད་ཅིག་གིས་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་པ་རྡོ་
རྗེ་དང་དྲིལ་བུ་འཛིན་པ་གཡས་བརྐྱང་གིས་བཞུགས་པ་ལ། ཡུམ་རྡོ་རྗེ་ཕག་མོ་དམར་མོ་གྲི་གུག་དང་ཐོད་པ་
122

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། ། 
འཛིན་པས་འཁྱུད་པར་གྱུར། ཤྲཱི་ཧེ་རུ་ཀོཉ་ཧཾ། ལན་གསུམ་བརྗོད། དེ་ནས་མགོར་ཨོཾ་དང་མཐར་ཧཱུྃ་ཧཱུྃ་ཕཊ་
དང་ལྡན་པའི་ཀཱ་ལི་ཀཱ་ལི་ལན་གསུམ་བརྗོད་ནས། རང་གི་ལྟེ་བའི་ཕྱོགས་སུ་སྔགས་འཕྲེང་འོད་ཟེར་དང་བཅས་
པ་གཡོན་བསྐོར་དུ་ལན་གསུམ་བསྐོར་ཏེ་གནས་པ་ལས། ལྷ་ལྔའི་ཚོགས་འཕྲོས་བ་སྣ་བུག་གཡས་པ་ནས་འཐོན་
ཏེ་ཕྱོགས་བཅུར་འཕྲོས་པས་བགེགས་ཐམས་ཅད་བསྐྲད། སླར་བྱོན་རང་གི་སྣ་བུག་གཡོན་པ་ནས་ཞུགས་ལྟེ་བའི་
སྔགས་འཕྲེང་ལ་ཐིམ་པར་གྱུར།དེ་ནས་ཚོགས་ཞིང་ནི། རང་ཧེ་རུ་ཀར་གནས་པའི་ཐུགས་ཀར་པ་སེར་པོ་ལས་སྣ་
ཚོགས་པདྨའི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་དཔལ་མཆོག་དང་པོའི་ཡི་གེ་ཧཱུྃ་སྔོན་པོ་ཡེ་ཤེས་ལྔའི་
རང་བཞིན་ཅན་འོད་ཟེར་ཁ་དོག་ལྔ་འཕྲོ་བའི་འོད་ཟེར་གྱིས་རང་གི་སྤྱི་བོ་ནས་རྐང་པའི་བར་གང་སྟེ། ཐོག་མ་
མེད་པ་ནས་སྒོ་གསུམ་གྱི་དྲི་མ་རྣམས་སྦྱངས་པས་ལུས་ཤེལ་གོང་བཞིན་དུ་དག་པར་གྱུར་ཏེ། བ་སྤུའི་སྒོ་ནས་ཕྱིར་
འཕྲོས་པའི་འོད་ཟེར་གྱིས་འགྲོ་བ་ཀུན་གྱི་ལུས་སྦྱངས། སྒོ་གསུམ་དག་པར་བྱས། སྤྲིན་སྒྲའི་ཡི་གེའི་འོད་དེས་བླ་
མ་རྡོ་རྗེ་འཆང་གི་རྣམ་པ་ཅན་དང་། སྔོན་ནས་གྲུབ་པའི་འཁོར་ལོ་སྡོམ་པའི་དཀྱིལ་འཁོར་གྱི་ལྷ་ཚོགས་དང་།
གཞན་ཡང་སངས་རྒྱས་དང་། བྱང་ཆུབ་སེམས་དཔའ་དང་། ལྷ་དང་ལྷ་མོ་དང་། ཁྲོ་བོས་ནམ་མཁའི་ཁམས་
ཏིལ་གྱི་གང་བུ་ལྟར་གང་བ་མདུན་གྱི་ནམ་མཁར་སྤྱན་དྲངས། གང་གི་དྲིན་གྱིས་བདེ་ཆེན་གནས། ། ནས་པད་
ལ་འདུད། ། ཧེ་རུ་ཀ་དཔལ་དཔའ་བོ་ཆེ། ། རྣམ་དག་རྡོ་རྗེའི་དབང་ཕྱུག་དང་། ། རྗེས་ཆགས་ཆགས་པ་ཆེ་
རྣམས་ཀྱི། ། རྡོ་རྗེ་ཕག་མོ་དེ་ལ་འདུད། ། དཔལ་ལྡན་རྡོ་རྗེ་མཁའ་འགྲོ་མ། ། མཁའ་འགྲོ་མ་ཡིས་འཁོར་ལོ་
སྒྱུར། ། ཡེ་ཤེས་ལྔ་དང་སྐུ་གསུམ་ཉིད། ། འགྲོ་བ་སྐྱོབ་ལ་ཕྱག་འཚལ་ལོ། ། ཇི་སྙེད་རྡོ་རྗེ་མཁའ་འགྲོ་མ། །
ཀུན་ཏུ་རྟོགས་པའི་འཆིང་གཅོད་ཅིང་། ། འཇིག་རྟེན་བྱ་བ་ལ་འཇུག་མ། ། དེ་སྙེད་རྣམས་ལ་ཕྱག་འཚལ་
ལོ། ། ཞེས་ཕྱག་བྱ།རང་གི་ཐུགས་ཀའི་ཧཱུྃ་ལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་སརྦ་
ཏ་ཐཱ་ག་ཏཱ་ཨགྷཾ་པྲ་ཏཱི་ཙྪ་སྭཱཧཱ། ཞེས་པ་ནས་ཤཔྟའི་བར་དང་། ཨོཾ་ཨཱ༔ བཛྲ་ཨཱདདྨེ་ཧཱུྃ། ཨོཾ་ཨཱཿ བཛྲ་ཝི་ཌེ་ཧཱུྃ།
ཨོཾ་ཨཱཿ བཛྲ་གནྡྷེ་ཧཱུྃ། ཨོཾ་ཨཱ༔ བཛྲ་ར་སེ་ཧཱུྃ། ཨོཾ་ཨཱ༔ བཛྲ་སྤུནེ་ཧཱུྃ། ཨོཾ་ཨཱ༔ བཛ྄དྷརྨེ་ཧཱུྃ། ཞེས་སྦྱང་ལ་མཆོད།
ཐུགས་ཀའི་ཧཱུྃ་ལས་བྱུང་བའི་སྙིང་པོའི་རྣལ་འབྱོར་མ་བཞིས་ཐོད་པའི་ནང་གི་བདུད་རྩི་ལྔས་མཆོད་པར་གྱུར།
ཨོཾ་སརྦ་བཛྲ་ཀཱ་མི་ནི་སརྦ་བྷག་ཤོ་དྷ་ཡགུ་བྱ་བདྲི་ནི་སཱཧཱ། ཡབ་ཡུམ་སྙོམས་པར་ཞུགས་ཏེ་བདེ་བ་ཆེན་པོ་བསྐྱེད་
པས་ལྷ་ཐམས་ཅད་ཀྱིས་ཀྱང་བདེ་བ་ཆེན་པོ་ཉམས་སུ་མྱོང་བར་གྱུར། དཀོན་མཆོག་གསུམ་ལ་ནས་འགྲུབ་པར་
ཤོག། སེམས་ཅན་ཐམས་ཅད་ཀྱི་སྒྲིབ་པ་ཐམས་ཅད་བསལ་བའི་ཕྱིར་ནམ་མཁའི་མཐས་གཏུགས་པའི་སངས་
རྒྱས་ཐམས་ཅད་ལ་ཆོས་ཀྱི་འཁོར་ལོ་བསྐོར་བར་བསྐུལ་ལོ། ། རྒྱལ་བ་མྱ་ངན་ལས་འདའ་བར་བཞེད་པ་རྣམས་
123

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འགྲོ་བ་ཀུན་ལ་ལེན་པ་དང་བདེ་བའི་དོན་དུ་བསྐལ་བ་ཞིང་གི་རྡུལ་སྙེད་དུ་བཞུགས་པར་གསོལ་བ་འདེབས་
སོ། ༈ བགྲོད་དཀའ་སྲིད་པའི་རྒྱ་མཚོ་ལས། ། བདག་གིས་འགྲོ་རྣམས་བསྒྲལ་བའི་ཕྱིར། ། རང་གི་བདག་ཉིད་
སྐད་ཅིག་མ། ། སངས་རྒྱས་རྣམས་ལ་དབུལ་བར་བགྱི། ། སེམས་ཅན་ཐམས་ཅད་ཁྱད་པར་དུ་འཕགས་པའི་
བདེ་བ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་གྱུར་ཅིག ཐོབ་
ཟིན་པའི་བདེ་བ་དང་མི་འབྲལ་བར་གྱུར་ཅིག ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་དང་བྲལ་
བར་གྱུར་ཅིག བཅོམ་ལྡན་འདས་འཁོར་ལོ་སྡོམ་པའི་ལྷ་ཚོགས་རྣམས་ཀྱིས་བདག་ལ་བྱིན་གྱིས་བརླབ་ཏུ་གསོལ།
ཡིག་བརྒྱ་ཚར་གཅིག་བརྗོད་ལ། ཚོགས་ཞིང་རྣམས་འོད་དུ་གྱུར་ཏེ་རང་གི་སྨིན་མཚམས་ནས་ཞུགས་པས་བྱིན་
གྱིས་བརླབས་པར་གྱུར།ཅེས་འཛམ་བུ་གླིང་པའི་སྔགས་སྤྱོད་པའི་རྟེན་གྱི་མིའི་ལུས་ཐོབ་པའི་རྒྱུར་བསོད་ནམས་ཀྱི་
ལས་འདུ་བྱ་བ་ལྟར་བསོད་ནམས་ཀྱི་ཚོགས་བསགས༔ ཆོས་ཐམས་ཅད་ངོ་བོ་ཉིད་ཀྱིས་གྲུབ་པ་མེད་ལ་ཀུན་རྟོག་
གིས་བཏགས་པ་ཙམ་གྱི་སྒྱུ་མ་ལྟ་བུར་གྱུར། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོཉ་ཧཾ། ཐུགས་ཀའི་ཧཱུྃ་གི་འོད་
ཟེར་གྱིས་བརྟན་གཡོ་ཐམས་ཅད་སྦྱངས་ཏེ་འོད་དུ་གྱུར་བ་རང་ལ་ཐིམ་ཞིང་རང་ཡང་སྟོད་སྨད་ནས་རིམ་གྱིས་
ཐུགས་ཀའི་ཧཱུཾ་ལ་ཐིམ། ཧཱུྃ་གི་སྤུ་ནི་ཧའི་ལུས་ལ། དེ་མགོ་བོ་ལ། དེ་ཟླ་ཚེས་ལ། དེ་ཐིག་ལེ་ལ། དེ་ནཱ་ད་ལ།
ནཱ་ད་ཡང་འོད་གསལ་དུ་ཐིམ་པར་གྱུར། ཨོཾ་ཤུའུ་ཅུ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉ་ཧཾ། ཆོས་ཐམས་ཅད་རབ་ཏུ་
གནས་པ་མེད་པ་ནམ་མཁའ་དྲི་མ་མེད་པའི་འོད་གསལ་དུ་གྱུར། དེ་ནི་ལས་བསགས་པའི་མཐར་འཆི་བ་འོད་
གསལ་སྔོན་དུ་བྱས་པ་དང་ཆོས་མཐུན་པར་བསྒོམ་པ་འཆི་བ་ཆོས་སྐུར་འཁྱིར་བའི་རྣལ་འབྱོར། དེ་ལྟར་སྣང་བ་
ཐམས་ཅད་བསྡུས་པའི་སྟོང་བའི་ངང་ལས་རང་གི་སེམས་ནཱ་དའི་གཟུགས་གྱེན་དུ་འགྲེང་བ་ཤིན་ཏུ་ཕྲ་བ་དཀར་
ལ་དམར་བའི་མདངས་ཆགས་པ་ནམ་མཁར་གནས་པར་གྱུར། དེ་ནི་འཆི་བ་འོད་གསལ་ལས་བར་དོ་གྲུབ་པ་
དང་ཆོས་མཐུན་པར་བསྒོམ་པ་ལོངས་སྐུའི་ལམ་འཁྱེར། དེ་ནས་བསྲུང་འཁོར་ནི། ཨོཾ་སུཾ་བྷ་ནི་སུ་བྷ་ཧཱུྃ་ཧཱུྃ་ཕཊ།
ཤར་དུ་སྔགས་དེ་ཉིད་ཁ་དོག་ནག་པོ། ཨོ་གྲི་ཧྥ་གྲི་སྣ་ཧཱུཾ་ཧཱུཾ་ཕཊ། བྱང་དུ་སྔགས་དེ་ཉིད་ཁ་དོག་ལྗང་ཁུ། ཨོ་གྲི་
ཧཱ་པཱ་ཡ་གྲི་ཙྪ་པཱ་ཡ་ཧཱུྃ་ཧཱུྃ་ཕཊ། ནུབ་ཏུ་སྔགས་དེ་ཉིད་ཁ་དོག་དམར་པོ། ། ཨོཾ་ཨཱ་ན་ཡ་ཧོ༔ བྷ་ག་ཝཱན་བི་དྷུ་རཱ་ཛཱ་
ཧཱུྃ་ཧཱུྃ་ཕཊ། ལྷོར་སྔགས་དེ་ཉིད་ཁ་དོག་སེར་པོ་རྣམས་འཁོད་པར་གྱུར། སྔགས་དེ་རྣམས་ལས་རང་རང་གི་ཁ་
དོག་ཅན་གྱི་འོད་ཟེར་འཕྲོས་པས་ཚངས་པའི་འཇིག་རྟེན་ནས་གསེར་གྱི་གཞི་ལ་ཐུག་པར་ཁྱབ་པའི་འོད་ཟེར་
འབར་བའི་གཟུགས་ཆེན་པོས་ཁྱབ་པ་རྣམས་སུ་གྱུར། སྔགས་འོད་ཟེར་དང་བཅས་པ་ཡོངས་སུ་གྱུར་པ་ལས།
ཤར་ནག བྱང་ལྗང་། ནུབ་དམར། ལྷོ་སེར་བའི་སྣ་ཚོགས་རྡོ་རྗེའི་ར་བ་གྲུ་བཞི་བ་ཚངས་པའི་འཇིག་རྟེན་
124

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། །
ནས་གསེར་གྱི་གཞི་ལ་ཐུག་གི་བར་དུ་ཁྱབ་པར་གྱུར། རབ་གྲུབ་པ་དང་དུས་མཉམ་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་
བ་ལ་ཧཱུཾ་གི་འོད་ཟེར་ལས་གསེར་གྱི་གཞི་ལ་ཐུག་པའི་འོག་གི་ས་གཞི་སྣ་ཚོགས་རྡོ་རྗེའི་རང་བཞིན་དུ་གྱུར། སྣ་
ཚོགས་རྡོ་རྗེའི་ཧཱུྃ་གི་འོད་ཟེར་ལས་ཕྱི་རོལ་དུ་སྟེང་དང་ལོགས་ཀུན་ཏུ་ཁྱབ་པར་རྡོ་རྗེ་རྩེ་ལྔ་བའི་རྣམ་པ་ཅན་གྱི་
མདའི་དྲ་བ་དང་། དེའི་འོག་ཏུ་རྡོ་རྗེའི་གུར། གུར་གྱི་འོག་ར་པའི་སྟེང་དུ་རྡོ་རྗེའི་བླ་རེ་རྣམས་པར་མཚམས་
མེད་པར་དུམ་བུ་གཅིག་ཏུ་གྱུར་བའི་ཕྱི་རོལ་དུ་རྡོ་རྗེའི་མེ་འཇིག་དུས་ཀྱི་མེ་ལྟ་བུས་བསྐོར་བར་གྱུར། མོ་མེ་དི་ནཱ་
བཛྲ་བྷ་ཝ་བཛྲ་བནྡྷ་ཧཱུཾ། ཨོཾ་བཛྲ་པྲ་ཀ་ར་ཧཱུྃ་བཾ་ཧཱུྃ། ཨོཾ་བཛྲ་བཉྩར་ཧཱུྃ་བཾ་ཧཱུྃ། ཨོཾ་བཛྲ་བེ་ཏ་ན་ཧཱུྃ་ཁཾ་ཧཱུྃ། ཨོཾ་བཛྲ་
སཱ་ར་ཛ་ལ་ཏྲཾ་སཾ་ཏུཾ། ཨོཾ་བཛྲ་ཛྭ་ལ་ཨན་ལཱརྐ་ཧཱུཾ་ཧཱུཾ་ཧཱུཾ། ཧཱུཾ་བྷ་ནི་སོགས་སྔགས་བཞི་སྔར་བཞིན་བརྗོད་ནས། རྣམ་
པ་ཐམས་ཅད་དུ་འགྲོ་བ་རྣམས་བགེགས་དང་བྲལ་བར་གྱུར། བསྲུང་འཁོར་གྱི་དབུས་སུ་ཡཾ་སྔོན་པོ་ལས་རླུང་གི་
དཀྱིལ་འཁོར་སྔོན་པོ་གཞུ་ལྟ་བུ་གཡས་གཡོན་གཉིས་སུ་རྒྱལ་མཚན་གྱིས་མཚན་པ། དེའི་སྟེང་དུ་རཾ་དམར་པོ་
ལས་མེའི་དཀྱིལ་འཁོར་དམར་པོ་གྲུ་བ་སུམ་པ་གྲྭ་གསུམ་དུ་རཾ་གྱིས་མཚན་པ། དེའི་སྟེང་དུ་བཾ་དཀར་པོ་ལས་ཚུའི་
དཀྱིལ་འཁོར་དཀར་པོ་ཟླུམ་པོ་བུམ་པས་མཚན་པ། དེའི་སྟེང་དུ་ལོ་སྔོན་པོ་ལས་སའི་དཀྱིལ་འཁོར་སེར་པོ་གྲུ་
བཞིབ་གྲྭ་བཞིར་རྡོ་རྗེ་རྩེ་གསུམ་པས་མཚན་པ། དེའི་སྟེང་དུ་སོ་ལས་རི་རབ་ལྷུན་པོ་གྲུ་བཞི་པ་རིན་པོ་ཆེ་སྣ་
བཞིའི་རང་བཞིན་ཅན། སྟེང་གི་ཕྱོགས་མཚམས་སུ་ལྕོག་བརྒྱད་ཀྱིས་མཛེས་པ། དེའི་སྟེང་དུ་པཾ་སེར་པོ་ལས་སྣ་
ཚོགས་པདྨ། དེའི་ལྟེ་བར་ཧཱུྃ་ལས་སྣ་ཚོགས་རྡོ་རྗེ། དེའི་ལྟེ་བར་པཾ་ལས་ལྟེ་བ་དང་ཚད་མཉམ་པའི་སྣ་ཚོགས་
པདྨ་འདབ་མ་བརྒྱུད་པའི་ལྟེ་བ་དང་གེ་སར་དང་ལྡན་པ། ཕྱོགས་བཞིའི་འདབ་མ་དམར། མེ་རླུང་གཉིས་སེར།
བདེན་བྲལ་ལྗང་ དབང་ལྡན་ནག ལྟེ་བ་ལྗང་། གེ་སར་སེར་བ། སྣ་ཚོགས་པདྨ་ཆུང་ངུའི་དབུས་སུ་མཚན་
སོ་གཉིས་ཀྱི་ངོ་བོ། ཨ་ཨཱ། ཨི་ཨཱི། ནས་ཨོཾ་ཨ སྟེ་དབྱངས་དཀར་པོ་བཅུ་དྲུག་པ་ཕྲག་གཅིག་གཡས་བསྐོར་
དང་། སླར་ཡང་་ཨ་ཨཱ། ནས་ཨོཾ་ཨ སྟེ་དབྱངས་དཀར་པོ་བཅུ་དྲུག་པ་ཕྲག་གཅིག་གཡོན་བསྐོར་དུ་རིམ་པ་
གཅིག་གིས་འཁོད། དེའི་ཕྱི་རོལ་ཏུ་དཔེ་བྱད་བརྒྱད་ཅུའི་ངོ་བོ། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌ་ལྷ་
ཌྷ་ཎ། ཏ་ཐ་ད་ད་དྷ་དྷ་ན། པ་ཕ་བ་བྷ་མ། ཡ་ཡ་ར་ཝ། ཤ་ཥ་ས་ཧ་སྨྲ་སྟེ་གསལ་བྱེད་དམར་པོ་བཞི་བཅུ་པ་
ཕྲག་གཅིག་གཡས་བསྐོར་དང་། སླར་ཡང་ཀ་ཁ་ནས་ཀ་སྟེ་གསལ་བྱེད་དམར་པོ་བཞི་བཅུ་བ་ཕྲག་གཅིག་གཡོན་
བསྐོར་དུ་རིམ་པ་གཅིག་གིས་འཁོད། དེ་གཉིས་ཡོངས་སུ་གྱུར་བ་ལས་ཟླ་བའི་དཀྱིལ་འཁོར་ཡོངས་སུ་རྫོགས་པ་
དཀར་ལ་དམར་བའི་མདངས་ཅན་ལ་དབྱངས་གསལ་རྣམས་གཟུགས་བརྙན་ཤར་བ་བཞིན་དུ་སྣང་བའི་ཨཱ་ལི་
དང་ཟླ་བའི་ཁ་དོག་དཀར་བའི་ཆ་ནི་མེ་ལོང་ལྟ་བུའི་ཡེ་ཤེས། ཀཱ་ལི་དང་ཟླ་བའི་ཁ་དོག་དམར་བའི་ཆ་ནི་མཉམ་
125

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་ཉིད་ཀྱི་ཡེ་ཤེས། རང་ནམ་མཁའི་ནཱ་དེས་ཟླ་བ་དཀར་ལ་དམར་པའི་མདངས་ཅན་མཐོང་བ་ན་བདག་གིས་
སངས་རྒྱས་ཡབ་ཡུམ་གྱི་བྱང་སེམས་དཀར་དམར་གྱི་ངོ་བོར་གྱུར་བའི་དབུས་སུ་སྐྱེ་བ་བླངས་ལ་སེམས་ཅན་གྱི་
དོན་བྱའོ་སྙམ་པའི་ཕན་པ་དང་ལྡན་པས་ཟླ་བའི་དབུས་སུ་ནཱ་ད་ཞུགས་པ་ལས། འདི་ནི་བར་དོ་བ་མའི་ཁུ་ཁྲག་
གི་དབུས་སུ་སྐྱེ་བ་བླངས་པ་དང་ཆས་མཐུན་པས་ཏེ་སྐྱེ་བ་སྦྱོང་བྱེད་སྤྲུལ་སྐུའི་ལམ་འཁྱེར། ༼ རིམ་གྱིས་ནཱ་ད་ལས་
ཐིག་ལེ། དེ་ལས་ཟླ་ཕྱེད། དེ་ལས་ཧའི་མགོ་བོ། དེ་ལས་ཧའི་ལུས། དེ་ལས་སྙུ་གྲུབ་པའི་ཚུལ་གྱིས་དཀར་ལ་
དམར་པའི་མདངས་ཅན་གྱི་ཧཱུྃ་ཡིག་རྒྱུ་རྡོ་རྗེ་འཛིན་པའི་རང་བཞིན་ཅན་དུ་རྫོགས་པ་ནི་སོ་སོར་རྟོག་པའི་ཡེ་ཤེས།
ཧཱུྃ་ལས་ཁ་དོག་སྣ་ལྔའི་འོད་ཟེར་འཕྲོ་བའི་རྩེ་མོ་ལས་ལྷ་ལྔའི་ལྷ་ཚོགས་རྣམས་འཐོན་ཏེ་འགྲོ་བ་རྣམས་ལྷ་ལྔའི་གོ་
འཕང་ལ་བཀོད་པ་དང་། སྔོན་ཐོག་མ་མེད་པ་ནས་གྲུབ་པའི་དཔའ་བོ་དང་རྣལ་འབྱོར་མ་ལ་སོགས་པ་ཕྱོགས་
བཅུའི་ཞིང་ཁམས་ན་བཞུགས་པ་རྣམས་ལྷན་ཅིག་སྤྱན་དྲངས་པ་དང་མཉམ་པར་སྦྱར་བ་སྔོན་དུ་འགྲོ་བས་ཞུ་ནས་
ཧཱུཾ་ཡིག་གི་ནཱ་ད་ལ་ཐིམ་ཞིང་། ཧཱུྃ་ཡིག་ལྷན་སྐྱེས་ཀྱི་དགའ་བའི་རང་བཞིན་ཅན་དུ་གྱུར་བ་ནི། བྱ་བ་གྲུབ་པའི་ཡེ་
ཤེས། ཨོཾ་ཨཱ༔ ཧཱུྃ། ཨོཾ་སརྦ་བི་ར་ཡོ་གི་ནཱི་ཀཱ་ཡ་ཝཱཀ་ཙི་ཏྟ་བཛྲ་སྭ་བྷཱ་ཝ་ཨཏྨ་ཀོ་ཥ་ཧཱུཾ། ཨོཾ་བཛྲ་ཤུདྡྷ་སརྦ་དྷརྨ་བཛྲ་
ཤུདྷོཉ་ཧཾ། ཟླ་བ་དབྱངས་གསལ་ཧཱུྃ་དང་བཅས་པ་ཡོངས་སུ་གྱུར་བ་ལས། རྟེན་དང་བརྟེན་པའི་དཀྱིལ་ཐམས་
ཅད་དུས་གཅིག་ཏུ་གྲུབ་པ་ནི་ཆོས་ཀྱི་དབྱིངས་ཀྱི་ཡེ་ཤེས། དེ་ཡང་ཁང་བ་བརྩེགས་པའི་གཞལ་ཡས་ཁང་གྲུ་བཞི་
བ་སྒོ་བཞི་བ། ཕྱི་ནས་རིམ་པ་བཞིན་དཀར་སེར་དམར་ལྗང་སྔོ་བའི་ཚིག་པ་རིམ་པ་ལྔ་དང་ལྡན་པའི་རིན་པོ་ཆེའི་
རྩིག་པས་བསྐོར་བའི་སྟེང་ན། རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང་གྲུ་བཞི་བ་ལ་
སོགས་པས་སྤྲས་པ། དེའི་སྟེང་ན་གནས་པའི་གསེར་གྱི་སྐེ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་
ཤལ་དང་། དོ་ཤལ་ཕྱེད་པ་འཕྱང་བ། དེའི་ཕྱི་ངོས་སུ་བྱ་འདབ་ལ་འཕྱང་བའི་རིན་པོ་ཆེའི་ཤར་བུ། དེའི་སྟེང་
དུ་པདྨ་འདབ་མ་བྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་འཐོན་པའི་རྒྱལ་
མཚན་དང་བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ།
རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་སྣ་ཚོགས་པའི་ལྷ་
མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་མཚམས་དང་ཚིག་པའི་ཕྱི་ནང་གི་ཟུར་བཞིར་ཟླ་ཕྱེད་
ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་བའི་
སྟེང་དུ་བུམ་པ་ལ་གནས་པའི་ཀ་པ་བཞི་བཞིས་བཏེག་པའི་རྟ་བབས་སྣམ་བུ་བཅུ་གཅིག་དང་ལྡན་པའི་རྩེ་མོར་
ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་
126

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། །
པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང་། བར་བར་དུ་གྲུབ་པ་ཐོབ་པ་དང་།
སྤྲིན་གྱི་གསེབ་ནས་ཕྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་ནས་མཛེས་པར་བྱས་པ། དེའི་ཕྱི་
རོལ་དུ་སྣ་ཚོགས་རྡོ་རྗེའི་ར་བས་བསྐོར་བ་ལ་སོགས་པའི་བསྲུང་འཁོར། དེའི་ཕྱི་རོལ་ཏུ་བསྐལ་བ་འཇིག་དུས་ཀྱི་
མེ་ལྟ་བུའི་ཁ་དོག་སྣ་ལྔ་བའི་རྡོ་རྗེའི་མེ་རི་སྟེང་དང་ལོགས་ཀུན་ཏུ་ཁྱབ་པར་གཡོན་བསྐོར་དུ་འཁྱིལ་ཞིང་འབར་བ།
དེའི་ཕྱི་རོལ་ཏུ་གཏུམ་དྲག་ལ་སོགས་པའི་དུར་ཁྲོད་ཆེན་པོ་བརྒྱད་ཀྱིས་ཡོངས་སུ་བསྐོར་བའི་གཞལ་ཡས་ཁང་གི་
ནང་དུ་ཀ་བ་བརྒྱད་ཀྱིས་བཏེགས་པའི་རྡོ་རྗེའི་གདུང་གིས་མཛེས་པར་ཕུབ་པའི་རྩེ་མོར་རྡོ་རྗེ་ནོར་བུ་རིན་པོ་ཆེའི་
ཏོག་གིས་སྤྲས་པ། གཞལ་ཡས་ཁང་གི་ནང་གི་སྟེང་འོག་རྣམས་ཤར་དཀར། བྱང་ལྗང་། ནུབ་དམར། ལྷོ་
སེར། དབུས་སྔོ་བ། དེའི་དབུས་སུ་སྣ་ཚོགས་པདྨ་དང་ཉི་མའི་དཀྱིལ་འཁོར། ཕྱོགས་བཞིའི་འདབ་མར་ཉི་མ་
དང་རོའི་གདན་རེ་རེ། དབུས་ཀྱི་པདྨའི་ལྟེ་བར་ཉི་མའི་གདན་ལ། རང་ཉིད་བཅོམ་ལྡན་འདས་དཔལ་ཧེ་རུ་ཀ་
སྐུ་མདོག་མཐིང་ཁ་ཞལ་བཞི་བའི་རྩ་ཞལ་ནག གཡོན་ཞལ་ལྗང་། རྒྱབ་ཞལ་དམར། གཡས་ཞལ་སེར་བ།
ཞལ་རེ་རེ་ཡང་སྤྱན་གསུམ་པ། ཕྱག་བཅུ་གཉིས་པ། དཔྲལ་བར་རྡོ་རྗེ་རྩེ་ལྔ་བའི་འཕྲེང་བ་འཛིན་པ། ཞབས་
གཡས་བརྐྱངས་པས་འཇིགས་བྱེད་ནག་པོ་ལག་པ་བཞི་པའི་དང་པོ་གཉིས་ཐལ་མོ་སྦྱར་བ། གཡས་ལྷག་མ་ཌ་མ་
རུ། གཡོན་ལྷག་མ་རལ་གྲི་འཛིན་པའི་མགོ་བོ་མནན་པ། གཡོན་བསྐུམས་པས་དུས་མཚན་མ་དམར་མོ་ལག་པ་
བཞི་བའི་དང་པོ་གཉིས་ཐལ་མོ་སྦྱར་བ། ལྷག་མ་གཉིས་ཐོད་པ་དང་ཁ་ཎྞཾ་ག་འཛིན་པའི་ནུ་མ་མནན་པ།
གདན་གཉིས་ཀའང་གདོང་གཅིག་པ། མིག་གསུམ་པ། ཕྱག་རྒྱ་ལྔས་བརྒྱན་པ། ཕྱག་དང་པོ་གཉིས་ཀྱིས་རྡོ་རྗེ་
ཕག་མོ་ལ་འཁྱུད་པའི་གཡས་པས་རྡོ་རྗེ་རྩེ་ལྔ་བ་དང་གཡོན་པས་དྲིལ་བུ་འཛིན་པ། དེའི་འགོ་མ་གཉིས་ཀྱི་གླང་པོ་
ཆེའི་པགས་པ་དཀར་པོ་ཁྲག་དང་བཅས་པའི་ན་བཟའ་ཕྱག་གཡས་པས་ལག་པ་གཡོན་པ་དང་། གཡོན་པས་
རྐང་པ་གཡོན་པའི་པགས་པ་སྡིགས་མཛུབ་དང་བཅས་ཏེ་ཕྱག་གིས་བརྒྱངས་ཏེ་འཛིན་པའི་སྡིགས་མཛུབ་ཀྱི་རྩེ་
གཉིས་སྨིན་པའི་ཐད་སོར་གནས་པ། གཡས་ཀྱི་གསུམ་པ་ན་ཌ་མ་རུ། བཞི་པ་ན་དགྲ་སྟ། ལྔ་བ་ན་གྲི་གུག
དྲུག་པ་ན་མདུང་རྩེ་གསུམ་པ་བསྒྲེང་བ། གཡོན་པའི་ཕྱག་གསུམ་པ་ན་རྡོ་རྗེས་མཚན་པའི་ཁ་ཊཾ་ག བཞི་བ་ན་
ཁྲག་གིས་གང་བའི་ཐོད་པ། ལྔ་བ་ན་རྡོ་རྗེའི་ཞགས་པ། དྲུག་པ་ན་ཚངས་པའི་མགོ་བོ་གདོང་བཞི་པ་བསྣམས་
པ། སྣ་ཚོགས་རྡོ་རྗེས་མཚན་པའི་རལ་བའི་ཐོར་ཅོག་ཅན། དབུ་རེ་རེ་ལ་རྡོ་རྗེ་ནག་པོའི་འཕྲེང་བ་སྟོད་སྨན་དུ་
གནས་པ་གཉིས་ལ་བརྒྱུས་པའི་ཐོད་པ་སྐམ་པོ་ལྔ་ལྔས་བརྒྱན་པ། དབུའི་གཡོན་དུ་ཟླ་བ་ཕྱེད་པ་འཕྱང་བ། ཞལ་
རྣམ་པར་འགྱུར་བ། མཆེ་བ་བཞི་བཞི་གཙིགས་ཤིང་འཇིགས་སུ་རུང་བ། སྒེག་པ། དཔའ་བ། མི་སྡུག་པ་སྟེ།
127

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐུའི་ཉམས་གསུམ་དང་། རྒོད་པ། དྲག་ཤུལ། འཇིགས་སུ་རུང་བ་སྟེ་གསུང་གི་ཉམས་གསུམ་དང་། སྙིང་རྗེ་
དང་། རྔམ་པ་དང་། ཞི་བ་སྟེ་ཐུགས་ཀྱི་ཉམས་གསུམ་སྟེ་ཉམས་དགུ་དང་ལྡན་པ། སྟག་གི་པགས་པའི་ཤམ་
ཐབས་ཅན། མིའི་རྒྱུ་མ་ལ་བརྒྱུས་པའི་མི་མགོ་རློན་པ་ལྔ་བཅུའི་འཕྲེང་བ་འཕྱང་བ། ཕྱག་རྒྱ་ལྔས་བརྒྱས་བཏབ་
པ། མི་རུས་ཀྱི་ཐལ་བས་ལུས་ཐམས་ཅད་ལ་བྱུགས་པའོ། ། བཅོམ་ལྡན་འདས་ལ་མངོན་དུ་ཕྱོགས་པར་བཅོམ་
ལྡན་འདས་མ་རྡོ་རྗེ་ཕག་མོ་སྐུ་མདོག་དམར་མོ། ཞལ་གཅིག་མ་ཕྱག་གཉིས་མ། སྤྱན་གསུམ་མ། གཅེར་མོ་སྐྲ་
གྲོལ་བ། ཐོད་པའི་དུམ་བུས་བརྒྱན་པའི་འོག་བག་ཅན། ཕྱག་གཡོན་པས་ཡབ་ཀྱི་མགུལ་ནས་ཐོད་པ་ན་བདུད་
བཞི་ལ་སོགས་པའི་ཁྲག་གིས་གང་བ་བསྣམས་ཤིང་། གཡས་པས་ཕྱོགས་བཅུའི་གདུག་པ་ཅན་ཀུན་ལ་གྲི་གུག་
དང་བཅས་པའི་སྡིགས་མཛུབ་ཀྱིས་བསྡིགས་པར་མཛད་པ། འཇིག་དུས་ཀྱི་མེ་ལྟར་འབར་བ། བྱིན་པ་གཉིས་
ཀྱིས་ཡབ་ཀྱི་བརླའི་སྟེང་ནས་ལེགས་པར་འཁྲིལ་བ། བདེ་བ་ཆེན་པོའི་རང་བཞིན་གྱི་ཐུགས་རྗེ་ཆེན་པོའི་བདག་
ཉིད་ཅན། ཕྱག་རྒྱ་ལྔས་བརྒྱན་པ། མི་མགོ་སྐམ་པོ་ལྔའི་ཐོད་དང་། མི་མགོ་སྐམ་པོ་ལྔ་བཅུའི་དོ་ཤལ་ཅན།
གཉིས་ཀའང་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པ། ཕྱོགས་བཞིའི་གདན་ལ། ཤར་དུ་མཁའ་
འགྲོ་མ་ནག་མོ། བྱང་དུ་ལཱ་མ་ལྗང་ཁུ། ནུབ་ཏུ་ཁཎྜ་རོ་ཧཱི་དམར་མོ། ལྷོར་གཟུགས་ཅན་མ་སེར་མོ། ཐམས་
ཅད་ཀྱང་ཞལ་གཅིག་མ། སྤྱན་གསུམ་མ། མཆེ་བ་རྣམ་པར་གཙིགས་པའི་ཞལ་ཅན། གཅེར་མོ་སྐུ་གྲོལ་བ།
ཕྱག་བཞིའི་གཡས་གཉིས་གྲི་གུག་དང་ཌ་མ་རུ། གཡོན་གཉིས་ཐོད་པ་དང་ཁ་ཊཾ་ག་འཛིན་པ། གཡས་བརྒྱན་
གྱིས་བཞུགས་པ། ཐོད་སྐམ་ལྔའི་དབུ་རྒྱན་དང་། ཐོད་སྐམ་ལྔ་བཅུའི་དོ་ཤལ་ཅན། མཚམས་བཞིར་ཟླ་གདན་
ལ་བུམ་པ་བདུད་རྩིས་གང་བའི་སྟེང་དུ་ཀ་པཱ་ལ་བྱང་ཆུབ་ཀྱི་སེམས་ཀྱིས་གང་བ་རེ་རེ། ཡབ་ཀྱི་གསང་གནས་མི་
དམིགས་པ་ལས་ཧཱུྃ་དཀར་པོ་ལས་རྡོ་རྗེ་དཀར་པོ་རྩེ་ལྔ་བ། བྱཱ་དམར་པོ་ལས་བྱུང་བའི་ནོར་བུ་དམར་པོ་རྩེ་མོར་
བྱ་སེར་པོས་མཚན་པ། ཡུམ་གྱི་གསང་གནས་མི་དམིགས་པ་ལས་ཨཱ༔ལས་བྱུང་བའི་པདྨ་དམར་པོ་འདབ་མ་
གསུམ་པ། རྔུ་དཀར་པ་ལས་བྱུང་བའི་བྱང་ཆུབ་ཀྱི་སེམས་མཚོན་པའི་ལྟེ་བ་དཀར་པོ། རྩེ་མོར་བྱུ་སེར་པོས་
མཚན་པ། ཡབ་ཀྱི་ལྟེ་བར་ཟླ་གདན་ལ། ༀ་བཛྲ་བཻ་རོ་ཙ་ན་ཡེ་ཧུཾ་ཧཱུྃ་ཕཊ། ཐུགས་ཀར་ཟླ་གདན་ལ། ཨོཾ་སརྦ་
བུདྡྷ་ཌཱ་ཀི་ནི་བཛྲ་ཝ་ཎྞ་ནཱི་ཡེ་ཧུཾ་ཧཱུྃ་ཕཊ་སྭཱཧཱ། མགྲིན་པར་ཉི་གདན་ལ། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ། ཌ
ཀི་ནི་ཛཱ་ལ་ཤི་བྷ་རོ་སཱཧཱ། དཔྲལ་བར་ཉི་གདན་ལ། ཨོ་ཧཱི ཧ་ཧ་ཧཱུཾ་ཧཱུཾ་ཕཊ། ཡུམ་གྱི་ལྟེ་བར་ཉི་གདན་ལ། ཨོཾ་
བྷི་ནས་སཱཧཱ། ཐུགས་ཀར་ཉི་གདན་ལ། ཨོ་ཧི ནས་ཕཊ་སྭཱཧཱ། མགྲིན་པར་ཟླ་གདན་ལ། ཨོཾ་བཛྲ་ནས་སྭཱཧཱ།
དཔྲལ་བར་ཟླ་གདན་ལ། ཨོཾ་སརྦ་ནས་སཱཧཱ། སྔགས་ཐམས་ ཅད་ཁ་དོག་དམར་པོ་འོད་ཟེར་འཕྲོ་བ་གཡོན་
128

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། །
བསྐོར་དུ་གནས་པ། སྔགས་རྣམས་ཀྱང་ཞལ་སྦྱོར་བ་ཕན་ཚུན་དུ་འཁྱུད་པའི་རྣམ་པ་ཅན་དུ་གྱུར། ཨོཾ་ཤྲཱི་མ་ཧཱ་
སུ་ཁ་བཛྲ་ཧེ་ཧེ་རུ་རུ་ཀཾ་ཨཱ༔ ཧཱུྃ་ཧཱུྃ་ཕཊ་སྭཱཧཱ། སྙོམས་པར་ཞུགས་པས། བྱང་སེམས་སྤྱི་བོ་ནས་མགྲིན་པར་སླེབ་
པན་དགའ་བ། མགྲིན་པ་ནས་སྙིང་གར་སླེབ་པ་ན་མཆོག་དག སྙིང་གནས་ལྟེ་བར་སླེབ་པ་ན་ཁྱད་པར་གྱི་
དགའ་བ། ལྟེ་བ་ནས་ནོར་བུའི་རྩེར་སླེབ་པ་ན་ལྷན་སྐྱེས་ཀྱི་ཡེ་ཤེས་སྐྱེས་པས་རྟེན་དང་བརྟེན་པའི་དཀྱིལ་འཁོར་
གཉིས་ཀྱང་བདེ་སྟོང་དབྱེར་མེད་ཀྱི་ངོ་བོར་གྱུར་ཅིང་། དེ་ལྟར་བདེ་སྟོང་དབྱེར་མེད་དུ་སྦྱར་བ་དེ་ཉིད་བྱང་ཆུབ་
ཀྱི་ཕྱོགས་ཀྱི་ཆོས་ཀྱི་ངོ་བོར་གྱུར་བ་ལྷ་ལྔར་ཤར་བ་ན། ལུས་དྲན་པ་ཉེ་བར་གཞག་པ་མཁའ་འགྲོ་མ། ཚོར་བ་
དྲན་པ་ཉེ་བར་གཞག་པ་ལཱ་མ། ཆོས་དྲན་པ་ཉེ་བར་གཞག་པ་དུམ་སྐྱེས་མ། སེམས་དྲན་པ་ཉེ་བར་གཞག་པ་
གཟུགས་ཅན་མ། ཡང་དག་པའི་ཏིང་ངེ་འཛིན་ནི་དཔལ་ཧེ་རུ་ཀ་སྟེ། ལྷ་རྣམས་སྣང་ལ་རང་བཞིན་མེད་པ་མེ་
ལོང་གི་གཟུགས་བརྙན་བཞིན་དུ་གྱུར།གོ་ཆའི་ལྷ་རྒྱས་པ་བསྒོམ་པའམ་ཉུང་ཞིང་ལག་ཏུ་བླང་བདེ་བར་འདོད་ན།
རང་གི་ཐུགས་ཀར་ཟླ་བ་ལ་རྡོར་སེམས་ཀྱི་ངོ་བོ་ཨོཾ་ཧ་དཀར་པོ། མགོ་བོར་ཉི་མ་ལ་རྣམ་སྣང་གི་ངོ་བོ་ན་མ་ཧི་སེར་
པོ། སྤྱི་གཙུག་ཏུ་ཉི་མ་ལ་པདྨ་གར་དབང་གི་ངོ་བོ་སཱཧཱ་ཧུ་དམར་པོ། ཕྲག་པ་གཉིས་སུ་ཉི་མ་ལ་དཔལ་ཧེ་རུ་ཀའི་
ངོ་བོ་བོཎྜ་ཧེ་ནག་པོ། མིག་གཉིསསུ་ཉི་མ་ལ་རྡོ་རྗེ་ཉི་མའི་ངོ་བོ་ཧཱུཾ་ཧཱུཾ་ཧོ་དམར་སེར། དཔྲལ་བར་ཉི་མ་ལ་རྟ་
མཆོག་གི་ངོ་བོ་ཕཊ་ཧཾ་ལྗང་གུ། གཙོ་མོའི་ལྟེ་བར་ཉི་མ་ལ་རྡོ་རྗེ་ཕག་མོའི་ངོ་བོ་ཨོ་བི་དམར་པོ། སྙིང་གར་ཉི་མ་
ལ་གཤིན་རྗེ་མའི་ངོ་བོ་ཧཱུཾ་ཡཾ་སྔོན་པོ། མགྲིན་པར་ཟླ་བ་ལ་རྨོངས་བྱེད་མའི་ངོ་བོ་ཧི་མོ་དཀར་པོ། མགོ་བོར་ཉི་མ་
ལ་སྤྱོད་བྱེད་མའི་ངོ་བོ་ཧྲི་ཧྲི་སེར་པོ། སྤྱི་གཙུག་ཏུ་ཉི་མ་ལ་སྐྲག་བྱེད་མའི་ངོ་བོ་ཧཱུྃ་ཧཱུྃ་ལྗང་གུ། དཔྲལ་བར་ཉི་མ་
ལ་ཙཎྜི་ཀའི་ངོ་བོ་ཕཊ་ཕཊ་དུད་ཁ་རྣམས་ཀྱིས་མཚན་པར་གྱུར། དེ་ནས་ཡེ་ཤེས་པ་སྤྱན་དྲངས་པ་ནི། ཕོ་རང་
གི་ཐུགས་ཀར་ཉི་མ་ལ་གནས་པའི་ཧཱུྃ་ཡིག་ལས་འཕྲོས་པའི་འོད་ཟེར་གྱིས་ཕྱོགས་བཅུའི་འཇིག་རྟེན་གྱི་ཁམས་ན་
བཞུགས་པའི་དཔའ་བོ་དང་དཔའ་མོའི་དབང་ཕྱུག་མའི་ཡེ་ཤེས་པའི་འཁོར་ལོ་དང་། དབང་གི་ལྷ་མཆོད་པའི་
ལྷ་མོ་དང་བཅས་པ་མདུན་གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་ཀའི་ཧཱུཾ་ལ་ཐིམ་པར་གྱུར། ཧཱུྃ་ཨོ་
ཨགྷཾ་པྲ་ཏི་ཙྪ་ཧཱུཾ་སྭཱཧཱ། བཛྲ་ཨོ་གུ་ཤཛ༔ བཛྲ་པཱ་ཤ་ཧཱུྃ། བཛྲ་སྤོ་ཊ་ཧཾ། བཛྲ་གྷཎྜ་ཧོ ། ཡེ་ཤེས་པ་རྣམས་དམ་
ཚིག་པ་སོ་སོ་དང་གཉིས་སུ་མེད་པར་གྱུར། ལྷ་རྣམས་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨོ་ལ་
ཨཱུ དམར་པོ། ཐུགས་ཀར་ཉི་མ་ལ་ཧཱུཾ་སྔོན་པོ། མོ་ཡོ་ག་ཤུདྡྷ་སརྦ་དྷརྨ་ཡོ་ག་ཤུདྡྷོཉ་ཧཾ། དམ་ཚིག་པ་དང་ཡེ་
ཤེས་པ་གཉིས་རོ་མཉམ་དུ་སྦྱར་བ་ནི་ཆོས་ཐམས་ཅད་ཀྱི་དེ་ཁོ་ན་ཉིད་དང་། བདེ་བ་ཆེན་པོའི་ཡེ་ཤེས་གཉིས་ངོ་
བོ་དབྱེར་མེད་ཡིན་ལ་ དེ་ཉིད་རྟེན་དང་བརྟེན་པའི་དཀྱིལ་འཁོར་དུ་ཤར་བ་ཡིན་ཅིང་། དེ་ཡང་གཙོ་བོ་ཡབ་
129

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡུམ་དུ་ཤར་བའི་ཆ་ཤེས་སོ། ། ཨོཾ་ཨཱཿ ཧཱུཾ་སརྦ་བི་ར་ཡོ་གི་ནི་ནས་བཛ་ཤུདྷོཉ་ཧཾ། ཨོཾ་ཨགྷཾ་པྲ་ཏི་ཙྪ་སྭཱཧཱ། དེ་
བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། སྒོ་
མཚམས་མ་བརྒྱད་ཀྱིས་བགེགས་བསྐྲད། དཔའ་བོ་རྣམས་ཀྱིས་ཤིས་པ་བརྗོད། དཔའ་མོ་རྣམས་ཀྱིས་རྡོ་རྗེའི་
གླུ་ལེན། གཙོ་བོས་དབང་བསྐུར་བའི་དགོངས་པ་མཛད། ཡུམ་བཞི་ཕག་མོ་དང་བཅས་པས་རིན་པོ་ཚེའི་བུམ་
པ་བདུད་རྩིས་གང་བ་བཟུང་ནས། ཇི་ལྟར་བལྟམས་པ་ཙམ་གྱིས་ནི། ། དེ་བཞིན་གཤེགས་པས་ཁྲུས་གསོལ་
ལྟར། ། ལྷ་ཡི་ཆུ་ནི་དག་པ་ཡིས། ། དེ་བཞིན་བདག་གིས་ཁྲུས་བགྱིའོ། ། ཨོཾ་སརྦ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་
ཤྲཱི་ཡེ་ཧཱུཾ། ཞེས་གསུངས་ཤིང་བདུད་རྩིའི་ཆུ་རྒྱུན་གྱིས་སྤྱི་བོ་ནས་དབང་བསྐུར་བས། རང་དང་ལྷ་རྣམས་བདེ་བ་
ཆེན་པོའི་བདག་ཉིད་དུ་གྱུར་བའི་སྤྱི་བོ་ནས་སྐུ་ལ་ཞུགས་པའི་ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་
ལས། གཙོ་བོ་ལ་རྡོ་རྗེ་སེམས་དཔའ། ཕག་མོ་ལ་མི་བསྐྱོད་པ། མཁའ་འགྲོ་མ་ལ་རྣམ་སྣང་། ལཱ་མ་ལ་དོན་
གྲུབ། དུམ་སྐྱེས་མ་ལ་འོད་དཔག་མེད། གཟུགས་ཅན་མ་ལ་རིན་འབྱུང་གིས་དབུ་བརྒྱན་ཏེ། དབང་གི་ལྷ་
རྣམས་རང་ལ་ཐིམ་པར་གྱུར། དེ་ནས་མཆོད་པ་འབུལ་བ་ནི། སྤྱན་དྲངས་པའི་ལྷ་མོ་རྣམས་ཀྱིས་མཆོད་པར་
བསམས་ལ། ཨོཾ་ཨགྷཾ་པྲ་ཏཱི་ཙྪ་སྭཱཧཱ། དེ་བཞིན་དུ། པཱ་ཏྱཾ། ཨཉྩ་མ་ཎི་པྲ་ཏཱི་ཙྪ་སྭཱཧཱ། ཨོཾ་བཛྲ་པུཊྚེ་ཨཱཿ ཧཱུཾ་སྭཱཧཱ།
ནས་ཤཔྟའི་བར་གྱིས་མཆོད།ༀ་ཨཱ༔ བཛྲ་ཨཱ་དནེ་ཧཱུྃ། ནས་དྷརྨེ་ཧཱུྃ། གི་བར་སྔར་བཞིན་རིག་མ་དྲུག་གིས་མཆོད།
རིག་མ་བཅུ་དྲུག་ སོགས་མཆོད་པ་རྒྱས་པར་བྱས་ཀྱང་རུང་ལ། ནང་མཆོད་ནི། བླ་བརྒྱུད་རྒྱས་པ་ལྟར་རམ།
བསྡུ་ན། མཆོད་དོ་སྐྱབས་གནས་ཐམས་ཅད་འདུས་པའི་བདག་ཉིད་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་
ཨོཾ་ཨཱཿ ཧཱུཾ། རྒྱལ་བ་རྡོ་རྗེ་འཆང་གི་ཞལ་དུxརྗེ་བཙུན་རྡོ་རྗེ་རྣལ་འབྱོར་མའིvགྲུབ་ཆེན་དྲིལ་བུ་བའིxཆོས་ཀྱི་རྒྱལ་
བོ་བཙོང་ཁ་བ་ཆེན་པོའིxམཁས་གྲུབ་ཐམས་ཅད་མཁྱེན་པའིxརྡོ་རྗེ་འཆང་ངག་དབང་བརྩོན་འགྲུས་པའི་
༼གཞན་ཡང་དབང་བསྐུར་རྒྱུད་བཤད་མན་ངག་བསྟན་པའི་བླ་མ་དམ་པ་བརྒྱུད་པ་དང་བཅས་པའི་ཞལ་དུxཨོཾ་
ཧཱུྃ། ནས་ཧཱུྃ་ཕཊx། ཨོཾ་བཛྲ་བར་ནས་ཕཊ་སྭཱཧཱ། ཨོཾ་ཌཱ་ཀི་ནི་ནས་རཱུ་པི་ཎཱི་ཡེ་ཧཱུཾ་ཧཱུཾ་ཕཊx། གཞན་ཡང་རྒྱུད་སྡེ་
ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་གྱིxསྔོན་སངས་རྒྱས་མཐོང་བ། དམ་པའི་
ཆོས་ཐོས་པ། འཕགས་པའི་དགེ་འདུན་ལ་བརྟེན་པ། བསྟན་པ་དང་འཁོར་རྣམ་བཞི་སྐྱོང་བར་ཞལ་གྱིས་
བཞེས་པའི་བླ་མ་གོང་མ་རྣམས་ཀྱིས་བསྟེན་ཅིང་བསྒྲུབས་པའི་བསྲུང་མ་དམ་ཚིག་ཅན་རྣམས་ཀྱིx། ཡུལ་སུམ་ཅུ་
སོ་གཉིས། གནས་ཉི་ཤུ་རྩ་བཞི། དུར་ཁྲོད་ཆེན་པོ་བརྒྱུད་ན་གནས་པའི་དཔའ་བོ་དང་རྣལ་འབྱོར་མ། ཕྱོགས་
སྐྱོང་དང་ཞིང་སྐྱོང་དང་ཀླུ་ལ་སོགས་པ་རྣམས་ཀྱིx། གཞི་བདག་གཉུག་མར་གནས་པ་དང་སེམས་ཅན་ཐམས་
130

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། །
ཅད་ལྷར་གྱུར་བ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། ཨོཾ་ཨ་མྲྀ་ཏ་སྭཱ་ད་ན་བཛྲ་སྭ་བྷ་ཝ་ཨཏྨ་ཀོཉ་ཧཾ། མགྲོན་རྣམས་ཡེ་
ཤེས་ཀྱི་བདུད་རྩིས་མཉེས་པར་གྱུར། ཨོཾ་སརྦ་བཛྲ་ཀཱ་མི་ནི་གུ་ཧུ་བ་ནི་སྭཱཧཱ། ཨོཾ་ཤྲཱི་མ་ཧཱ་སུ་ཁ་བཛྲ་ཧེ་ཧེ་རུ་རུ་
ཀཾཨཱཿ ཧཱུྃ་ཧཱུྃ་ཕཊ་སྭཱཧཱ། གནས་བཞི་དང་གསང་གནས་བྱིན་གྱིས་བརླབས་ཏེ། ཡབ་ཡུམ་སྙོམས་པར་ཞུགས་
པས་བྱང་སེམས་ཞུ་བ་སྤྱི་བོ་ནས་མགྲིན་པར་སླེབ་པ་ན་དགའ་བ་ནས་ནོར་བུའི་རྩེར་སླེབ་པ་ན་ལྷན་སྐྱེས་ཀྱི་ཡེ་ཤེས་
སྐྱེས་པས་ལྷ་ཐམས་ཅད་ཀྱིས་ཀྱང་བདེ་བ་ཆེན་པོ་ཉམས་སུ་མྱོང་བར་གྱུར། དཀྱིལ་འཁོར་སའི་ལྷ་རྣམས་ལྷན་
སྐྱེས་ཀྱི་བདེ་བ་དང༌། སྟོང་བ་ཉིད་དབྱེར་མེད་པའི་ཏིང་ངེ་འཛིན་ལ་སྙོམས་པར་ཞུགས་པས་དེ་ཁོ་ན་ཉིད་ཀྱི་
མཆོད་པས་མཉེས་པར་གྱུར། དེ་ནས་སྔགས་མཆོད་ནི། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནཱི་ཛྭ་ལ་ཤཾ་བྷ་
རཾ་སྭཱཧཱ། ལས་ཀྱི་སྙིང་པོའི་ལོ་ༀ་ཧི ཧ་ཧ་ཧཱུྃ་ཧཱུྃ་ཕཊ། ཉེ་སྙིང་ངོ་། ཨོཾ་བཛྲ་བཻ་རོ་ཙ་ནཱ་ཡེ་ཧཱུཾ་ཧཱུཾ་ཕཊ་སྭཧཱ། ཡུལ་
གྱི་སྙིང་པོའོ། ། ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝ་ཎ་ནི་ཡེ་ཧཱུཾ་ཧཱུཾ་ཕཊ་སྭཧཱ། ཉེ་སྙིང་པོ། ཨོཾ་ཌཱ་ཀི་ནཱི་ཡེ་ཧཱུཾ་ཧཱུཾ་ཕཊ།
ༀ་ལཱ་མེ་ཧུཾ་ཧཱུྃ་ཕཊ། ༀ་ཁཎྜ་རོ་ཧི་ཧུཾ་ཧཱུྃ་ཕཊ། ༀ་རཱུ་པི་ཎི་ཧཱུཾ་ཧཱུཾ་ཕཊ། ཅེས་སོགས་སྙིང་པོའི་རྣལ་འབྱོར་མ་བཞིའི་
སྔགས་སོ། ། བསྟོད་པ་ནི། ཨོཾ་བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་ཧཱུྃ་ཧཱུྃ་ཕཊ། བསྐལ་བ་ཆེན་
པོའི་མེ་དང་མཉམ་པའི་འོདx། རལ་པའི་ཅོད་པཎ་མི་བཟད་པ་དང་ལྡནx། མཆེ་བ་རྣམ་པར་གཙིགས་པ་
འཇིགས་པའི་ཞལx། སྟོང་ཕྲག་ཕྱག་ནི་འབར་བའི་འོད་ཟེར་ཅནx། དགྲ་སྟ་ཞགས་གདེངས་མདུང་དང་ཁ་ཊཾ་
འཛིན ། སྟག་གི་པགས་པའི་ན་བཟའ་འཛིན་པ་ཅན། སྐུ་ཆེན་དུད་ལས་བགེགས་མཐར་མཛད་ལ་འདུད།
རྣམས་ལ་ཧུ་ཧཱུྃ་ཕཊ་སྦྱར་བ་དང་། ཡུམ་ལའང་ཨོཾ་བཅོམ་ལྡན་འདས་མ་རྡོ་རྗེ་ཕག་མོ་ལ་ཕྱག་འཚལ། འཕགས་མ་
རིག་མའི་དབང་ཕྱུག་ཁམས་གསུམ་གྱིས་མི་ཐུབ། འབྱུང་པོའི་འཇིགས་པ་ཐམས་ཅད་རྡོ་རྗེ་ཆེན་པོས་འཇོམས།
རྡོ་རྗེའི་གདན་བཞུགས་གཞན་གྱི་མི་ཐུབ་དབང་བྱེད་སྤྱན། གཏུམ་མོ་ཁྲོ་མོའི་གཟུགས་ཀྱིས་ཚངས་པ་སྐེམ་པར་
མཛད། བདུད་རྣམས་སྐྲག་ཅིང་སྐེམ་བྱེད་གཞན་གྱི་ཕྱོགས་ལས་རྒྱལ། རྨུགས་བྱེད་རེངས་བྱེད་རྨོངས་བྱེད་ཀུན་
ལས་རྣམ་པར་རྒྱལ། རྡོ་རྗེ་ཕག་མོ་སྦྱོར་ཆེན་འདོད་དབང་མ་ལ་འདུད། ཧཱུཾ་ཧཱུཾ་ཕཊ་སྦྱར་བའི་རྐང་བརྒྱད་ཀྱིས་
བསྟོད་པའམ། ཡང་ན། ཧེ་རུ་ཀ་དཔལ་དཔའ་བོ་ཆེ། ། ཞེས་སོགས་སྔར་བཞིན་བསྟོད། དེ་ནས་བཟླས་པ་ནི།
བགྲང་འཕྲེང་བ་སངས་སྦྱངས། སྟོང་བའི་ངང་ལས་བགྲང་འཕྲེང་གསུང་རྡོ་རྗེ་པདྨ་གར་དབང་དམར་པོ་ཞལ་
གཅིག་ཕྱག་བཞིའི་གཡས་གཉིས་པདྨ་དང་ཌ་མ་རུ། གཡོན་གཉིས་དྲིལ་བུ་དང་ཐོད་པ་དང་བཅས་པའི་ཁ་ཊཾ་ག་
འཛིན་པར་གྱུར་བའི་སྤྱི་བོར་ཨོཾ་མགྲིན་པར་ཨཱཿ ཐུགས་ཀར་ཧཱུྃ། དེ་ལས་འོད་ཟེར་འཕྲོས། རང་འདྲའི་ཡེ་ཤེས་
པ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། ཨོཾ་ཨགྷཾ་པྲ་ཏི་ཙྪ་ཡེ་སྭཱཧཱ། དེ་བཞིན་དུ་པཱ་དྱེ་དང༌། ཨོཾ་
13t

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཛྲ་པུཥྛ་ཨཱ༔ ཧཱུྃ་སྭཱཧཱ། དེ་བཞིན་དུ་ཤཔྟའི་བར་གྱིས་མཆོད། སྔགས་ཀྱི་མཐར་ཨོཾ་ཨཱ༔ ཧཱུྃ་སྦྱར་ལ་ནང་མཆོད་ཕུལ་
ཨོཾ་སྭཧཱ་ཧུ་ཧཱུཾ་ཧཱུཾ་ཕཊ། ཉེར་གཅིག་བཟླས། པདྨ་གར་དབང་འོད་དུ་ཞུ་བ་ལས་བྱུང་བའི་བགྲང་འཕྲེང་དུ་གྱུར་
ཅེས་བརྗོད། ལྷོ་རང་རང་གི་ཐུགས་ཀར་ཉི་གདན་ལ་གནས་པའི་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་
བ་ལས་དཀྱིལ་འཁོར་གྱི་ལྷ་ཚོགས་སྤྲོས། འགྲོ་བའི་དོན་བྱས་སླར་འདུས་ཏེ་ཧཱུྃ་ཡིག་ལ་ཐིམ་པའི་སྤྲོ་བ་དང་བསྡུ་
བའི་མཛད་པ་ཅན་དུ་གྱུར་བར་བསམས་ལ། ཡབ་ཡུམ་གྱི་སྙིང་པོ་དང་ཉེ་སྙིང་། ལྷ་མོ་བཞིའི་སྔགས་སྔར་བཤད་
པ་རྣམས་བཟླ། བཟླས་པའི་ཚེ་ལྷ་ཐམས་ཅད་ཀྱི་ཞལ་ནས་སྔགས་ཀྱི་སྒྲ་འབྱུང་བར་མོས་པར་བྱའོ། ། བཟླས་པའི་
མཐར་གཏོར་མ་བྱ་བའི་ཚུལ་ནི། འཇིག་རྟེན་དང་འཇིག་རྟེན་ལས་འདས་པའི་གཏོར་མ་ཕྱག་ལེན་ལྟར་བཤམས།
ནང་མཆོད་ལྟར་བསངས་སྦྱངས་བྱིན་གྱིས་བརླབས། ཕོ་རང་གི་ཐུགས་ཀར་ཉི་གདན་ལ་གནས་པའི་ཧཱུྃ་ཡིག་ལས་
འཕྲོས་པའི་འོད་ཟེར་གྱིས་དུར་ཁྲོད་བརྒྱད་ན་གནས་པའི་ཕྱོགས་སྐྱོང་དང་ཞིང་སྐྱོང་ལ་སོགས་པས་བསྐོར་བའི་
འཁོར་ལོ་བདེ་མཆོག་གི་དཀྱིལ་འཁོར་མདུན་གྱི་ནམ་མཁར་སྤྱན་དྲངས། ཆུ་གཉིས་ཉེར་སྤྱོད་རོལ་མོས་མཆོད།
ལྷ་རྣམས་ཀྱི་ལྗངས་ཧཱུྃ་དཀར་པོ་ལས་བྱུང་བའི་རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་འཁོད་པའི་འོད་ཟེར་གྱི་
སྤུ་གུས་དྲངས་ནས་གསོལ་བར་གྱུར་པར་བསམས་ལ། ཨོཾ་བཛྲ་ཨ་ར་ལི་ཧོ ཛ ཧཱུྃ་བཾ་ཧོ༔ བཛྲ་ཌཱ་ཀི་ནྱ་ས་ཡ་སྟོ་དྲི་
བྱ་ཧོ ཚར་གཅིག་གིས་གཙོ་བོ། གཉིས་ལས་ཡུམ། གསུམ་པས་རྣལ་འབྱོར་མ་བཞི་ལ་འབུལ། སྔར་ལྟར་ཆུ་
གཉིས་ཉེར་སྤྱོད་རོལ་མོ་དང་བཅས་པ་དང༌། ཡ་ བ་ཀྱི་ཉེ་སྙིང་དང༌། ཡུམ་གྱི་སྙིང་པོ་དང་། སྙིང་པོའི་རྣལ་
འབྱོར་མ་བཞིའི་སྔགས་ཀྱི་མཐར་ཨོཾ་ཨཱཿ ཧཱུྃ་བཏགས་ལ་ནང་མཆོད་འབུལ། དེ་ནས་སྔར་བཞིན་བསྟོད་པའི་འཕྲོར།
སྲིད་པ་དང་མཉམ་ཞི་བའི་ཆགས་བཅོམ་ཀུན་ཏུ་རྟོག་པ་འཇོམས། ། ཁྱོད་ནི་དངོས་པོ་མཐའ་དག་མཁའ་ལྟར་
གཟིགས་པ་དང་ལྡན་པ། ། མགོན་པོ་ཤིན་ཏུ་བརྩེ་བ་ལྕི་བའི་ཆུས་བརླན་ཐུགས་ཀྱི་ཆུས། ། མཛོད་ཅིག་ལྷ་མོ་
རྣམས་ཀྱིས་བདག་ལ་ཤིན་ཏུ་རྗེས་བརྩེར་མཛོད། ། ཅེས་འདོད་དོན་ལ་གསོལ་བ་གདབ། དེ་ནས་དུར་ཁྲོད་
བརྒྱད་ན་གནས་པའི་ཕྱོགས་སྐྱོང་དང་ཞིང་སྐྱོང་ལ་སོགས་པ་ནས་གསོལ་བར་གྱུར། ཞེས་དང་། ཨོཾ་ཁ་ཁ་ནས་
ཡིག་བརྒྱའི་བར་སྔོན་འགྲོ་གཏོར་མའི་སྐབས་ལྟར་ལ། ཡིག་བརྒྱའི་མཐར། མོ་ཡོ་ག་ཤུདྡྷ་སརྦ་དྷརྨཱ་ཡོ་ག་ཤུབྷོཊ་ཧཾ།
ཨོཾ་བཛྲ་མུའཇིག་རྟེན་པ་རྣམས་རང་གནས་སུ་གཤེགས་ཤིང་། དཀྱིལ་འཁོར་གྱི་ལྷ་རྣམས་བདག་ཉིད་ལ་ཐིམ་
པར་གྱུར། དེ་ནས་ཉེར་བསྡུ་བྱ་བ་ནི། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་རྟེན་དང་བརྟེན་པའི་
དཀྱིལ་འཁོར་རྣམས་སྣང་བར་བྱས་ཏེ། འོད་དུ་གྱུར་བའི་བསྲུང་འཁོར་དུར་ཁྲོད་དང་བཅས་པ་གཞལ་ཡས་ཁང་
ལ་ཐིམ། མཚམས་ཀྱི་བུམ་པ་ཐོད་པ་དང་བཞི་སྙིང་པོའི་རྣལ་འབྱོར་མ་བཞི་ལ། དེ་བཞི་ཡང་གཙོ་བོའི་ཞལ་བཞི་
132

༄༅། ། ལྷ་ལྔའི་སྒྲུབ་ཐབས་བདེ་ཆེན་ཡང་གསལ་སྒྲོན་མེ། །
ལ་ཐིམ། གཞལ་ཡས་ཁང་གཙོ་བོ་ཡབ་ཡུམ་ལ། གཙོ་བོ་ཡབ་ཡུམ་ཡང་ཐུགས་ཀའི་ཧཱུཾ་ཡིག་ལ་ཐིམ། ཧཱུྃ་ཡིག་
ཡོངས་སུ་གྱུར་བ་ལས། ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པ་ཡུམ་དང་བཅས་པར་
གྱུར་བའི་ཐུགས་ཀར་ཟླ་བ་ལ་རྡོར་སེམས་ཀྱི་ངོ་བོ་ཨོ་ཧ་དཀར་པོ། ནས། ཕཊ་ཕཊ་དུད་ཁ་རྣམས་ཀྱིས་མཚན་
པར་གྱུར། དེ་ནས་ཨོཾ་སུམྦྷ་སོགས་ཞལ་བཞི་པའི་སྔགས་བརྗོད་དེ། སྲིད་པ་གསུམ་འབར་སྐུ་ནི་རྗེས་ཆགས་དུལ་
བར་ལྡན། ། འོད་ཟེར་སྔོན་པོ་སྟོང་ལྡན་ཉི་མ་བརྒྱ་སྟོང་ལྡན། ། རྣམ་མང་སྐུ་དང་ཆ་ལུགས་རྗེས་ཆགས་སེམས་
པར་ལྡན། ། ཧེ་རུ་ཀ་དཔལ་དེ་དང་ལྷན་ཅིག་གར་བྱེད་ཤོག། ལྷ་མོ་ཚད་མ་དམ་ཚིག་ཚད་མ་དང༌། ། དེས་
བརྗོད་གསུང་ཡང་མཆོག་ཏུ་ཚད་མ་སྟེ། ། བདེན་པ་འདི་དག་གིས་ནི་ལྷ་མོ་རྣམས། ། བདག་ ཅག་རྗེས་སུ་
འཛིན་པའི་རྒྱུར་གྱུར་ཅིག། སེམས་ཅན་ཀུན་གྱི་དོན་གྱི་ཕྱིར། བདག་ནི་ཧེ་རུ་ཀར་གྱུར་ནས། ། སེམས་ཅན་
ཐམས་ཅད་ཧེ་རུ་ཀའི། ། གོ་འཕང་མཆོག་ལ་འགོད་པར་ཤོག།ཅེས་བཀྲ་ཤིས་དང་སྨོན་ལམ་བྱ་ཞིང་། ། ཁ་ཟས་
ལ་འཇུག་པ་ན། ཁ་ཟས་ཀྱི་སྐྱེད་ཆོག་དང་། འབུལ་ཚུལ་རྒྱས་པར་འགྲུབ་ན་ལེགས་ཤིང་། མ་གྲུབ་ན། ཧ་ཧོ་ཧྲི
སོགས་བརྗོད་ལ་སྙིང་གའི་ཧཱུྃ་ཡིག་ལྷ་ལྔ་འདུས་པའི་བདག་ཉིད་དུ་བསམས་ལ། དེ་ལ་མཆོད་པས་བདེ་བ་ཆེན་པས་
མཉམ་པར་བསམ་ཞིང་ནང་གི་སྦྱིན་སྲོག་གི་ཚུལ་དུ་ལོངས་སྤྱོད། ཐུན་མཚམས་ཀྱི་སྤྱོད་ལམ་ཀུན་ཏུ་ཡང་ལྷའི་ང་
རྒྱལ་དང་མ་བྲལ་བར་བྱའོ། ། ཉལ་བའི་ཚེ་སྔར་ཀྱི་ཉེར་བསྡུའི་དམིགས་པ་ལྟར་ལ། ཧཱུྃ་གི་སྤུ་ནི་ཧ་ལ། ཧའི་ལུས་
མགོ་བོ་ལ། དེ་ཟླས་ཚེས་ལ་ དེ་ཐིག་ལེ་ལ། དེ་ནཱ་ད་ལ། ནཱ་ད་ཡང་མི་དམིགས་པར་གྱུར་བར་བམས་ལ་ཉལ་
ཞིང་། ལྡང་བའི་ཚེ་སྙིང་པོའི་རྣལ་འབྱོར་མ་བཞིས་ཀླུས་བསྐུལ་བར་མོས་ནས། ཧེ་རུ་ཀ་ཡབ་ཡུམ་གྱི་སྐུར་ལྡང་བ་
དང༌། ཁྲུས་ཀྱི་ཚེ་དབང་བསྐུར་རྒྱས་བཏབ་ཀྱི་སྐབས་ཀྱི་དམིགས་པ་ལྟར་ལྷ་མོ་རྣམས་ཀྱིས་རང་ལ་ཁྲུས་གསོལ་བར་
མོས་བར་བྱའོ༔ །
སྨྲས་པ། རྣལ་འབྱོར་དབང་ཕྱུག་གྲུབ་ཆེན་དྲིལ་བུ་བའི། ། བཞེད་སྲོལ་ཇི་བཞིན་བདེ་མཆོག་ལྷ་ལྔ་ཡི། །
རིམ་པ་དང་པོའི་ཉམས་ལེན་འཁྱེར་བདེ་ཞིག། དད་ལྡན་གཞན་ལ་ཕན་སྲིད་སྙམ་ནས་བྲིས། ། དེ་ལས་ཐོབ་པའི་
ལེགས་ཚོགས་ཅི་མཆིས་པས། ། འདི་དང་ཕྱི་མའི་ཚེ་རབས་ཀུན་ཏུ་བདག། ཧེ་རུ་ཀ་དང་རྗེ་བཙུན་རྣལ་འབྱོར་
མས། ། དགྱེས་བཞིན་འབྲལ་མེད་རྗེས་སུ་འཛིན་གྱུར་ཅིག། ཅེས་པ་འདི་ནི་ཤཱཀྱའི་དགེ་སློང་བཤད་སྒྲུབ་མིང་
ཅན་གྱིས་འདིར་ལྷ་ལྔའི་སྒྲུབ་ཐབས་ལ་རྗེ་དགེ་འདུན་རྒྱ་མཚོ་དང༌། པཎ་ཆེན་གོང་མས་མཛད་པ་གཉིས་སྣང་བ་
ལས། སྔ་མའི་བཞེད་པ་གཞིར་བྱས་ནའང་དེ་ལས་ཅུང་བསྡུས་ཤིང༌། ཕྱི་མའི་དགོངས་པ་ཁ་བསྐང་བའི་སྒོ་ནས་
རྒྱས་བསྡུས་འཚམ་པར་ཅོ་ནེ་དགོན་ཉིད་དུ་སྦྱར་བའོ། ། ། ། འདིས་ཀྱང་རྒྱལ་བའི་བསྟན་པ་རིན་པོ་ཆེ་དར་ཞིང་
རྒྱས་ལ་ཡུན་རིང་དུ་གནས་པར་གྱུར་ཅིག སརྦ་མངྒ་ལཾ་བྷ་ཝནྟུ། །
133

༄༅། ། དྲིལ་བུ་ལྷ་ལྔའི་བླ་བརྒྱུད་སྨོན་ལམ་
ཤིས་བརྗོད་མདོར་བསྡུས་སོ། །
ན་མོ་མ་རྫུ་གྷོ་ཥཱ་ཡ། རིགས་ཀུན་ཁྱབ་བདག་རྡོ་རྗེ་འཆང་། ། མཐུ་སྟོབས་དབང་ཕྱུག་རྡོ་རྗེ་འཛིན། །
རྒྱལ་བོ་ཨིནྡྲ་བྷོ་དྷི་ལ། ། གསོལ་བ་འདེབས་སོ་དངོས་གྲུབ་སྩོལ། ། རྗེ་བཙུན་ཀླུ་ཡི་རྣལ་འབྱོར་མ། ། མངའ་
བདག་བི་སུ་ཀལྤ་དང་། ། གྲུབ་ཆེན་ས་ར་ཧ་པ་ལ། ། གསོལ་བx། ། རྒྱལ་བ་གཉིས་པ་ཀླུ་སྒྲུབ་ཞབས། ། དེ་
སྲས་ཐུ་བོ་ཟླ་བ་གྲགས། ། གྲུབ་མཆོག་སློབ་པའི་རྡོ་རྗེ་ལ། ། གསོལ་བx། ༑ བརྟུལ་ཞུགས་མཆོག་སྤྱོད་ནག་པོ་
པ། ། རྣལ་འབྱོར་དབང་ཕྱུག་སྤྲིན་ཤུགས་ཅན། ། སྒྲ་བསྒྱུར་འགོས་ལོ་ཆེན་པོ་ལ། ། གསོལ་བx། ། རྒྱལ་སྲས་
སེངྒེ་རྒྱལ་མཚན་དང་། ། རིམ་གཉིས་མངོན་གྱུར་ཡེ་ཤེས་སེང་། ། མཁས་མཆོག་ཨཱརྱ་དེ་བ་ལ། ། གསོལ་
བx། ། རྒྱུད་དོན་གསལ་མཛད་ཉི་མ་ལྕམ། ། ཟབ་དོན་མངོན་གྱུར་རིན་ཆེན་གྲགས། ། མཆོག་བརྙེས་ཚུལ་
ཁྲིམས་སྐྱབས་ཉིད་ལ། ། གསོལ་བx] ། མཁྱེན་བརྩེའི་མངའ་བདག་འཕགས་པ་སྐྱབས། ། གདམས་པའི་
མཛོད་འཛིན་གཞོན་ནུ་འོད། ། ཀུན་མཁྱེན་ཆོས་སྐུ་འོད་ཟེར་ལ། ། གསོལ་བx། ། ནུས་པ་ཕུལ་ཕྱིན་འཕགས་
པ་འོད། ། རྗེ་བཙུན་བུ་སྟོན་རིན་ཆེན་གྲུབ། ། མཁས་གྲུབ་བསོད་ནམས་རྒྱལ་མཚན་ལ། ། གསོལ་བx། ། སྒྲ་
བསྒྱུར་ཆེན་པོ་ནམ་མཁའ་བཟང་། ། མཉམ་མེད་རྗེ་བཙུན་རེད་མདའ་བ། ། རྒྱལ་བ་གཉིས་པ་བཙོང་ཁ་
བར། ། གསོལ་བx] ། སྨྲ་བའི་ཉི་མ་མཁས་གྲུབ་རྗེ། ། འདུས་པའི་བཀའ་བབས་ཤེར་སེར་སོགས། ། ལམ་
འདིའི་དངོས་བརྒྱུད་བླ་མ་ལ། ། གསོལ་བོx། ། དེ་ལྟར་གསོལ་བ་བཏབ་པའི་མཐུས། ། སྐྱེ་བ་ཀུན་དུ་རྗེས་
བཟུང་སྟེ། ། ཟུང་འཇུག་རྡོ་རྗེ་འཆང་ཆེན་གྱི། ། གོ་འཕང་མཆོག་དེ་མྱུར་ཐོབ་ཤོག།ཅེས་གསང་བ་འདུས་པའི་
བླ་བརྒྱུད་རིམ་པ་གཉིས་ལས་རྒྱལ་སྲས་བློ་གྲོས་རིན་ཆེན་ནས་བརྒྱུད་པའི་གསོལ་འདེབས་འདོན་པ་ད་ལྟ་དར་ཆེ་
ཡང་། ཕྱག་ན་རྡོ་རྗེ་ནས་བརྒྱུད་པའི་བླ་མའི་གསོལ་འདེབས་ཕྱོགས་འདིར་མ་དར་འདུག་པས། དེ་དར་ན་སྙམ་
དུ་བསམས་ཏེ་བཤད་སྒྲུབ་མིང་ཅན་གྱིས་བྲིས་པའོ། ། ། ། མངྒ་ལཾ། །
ན་མོ་གུ་རུ་མཉྫ་གྷོ་ཥཱ་ཡ། བདེ་བའི་མཆོག་གྱུར་ལྷན་སྐྱེས་གཅིག་པུ་ཉིད། ། དམ་ཚིག་སྐུ་གསུང་ཐུགས་དང་
134

༄༅། ། དྲིལ་བུ་ལྷ་ལྔའི་བླ་བརྒྱུད་སྨོན་ལམ་ཤིས་བརྗོད་མདོར་བསྡུས་སོ། །
ཡེ་ཤེས་ཀྱི། ། རབ་འབྱམས་འཁོར་ལོ་ལྔ་ཡི་ལྷ་ཚོགས་སུ། ། སྤྲུལ་མཛད་ཧེ་རུ་ཀ་དཔལ་ཞབས་ལ་འདུད། །
གདུལ་བྱའི་རྒྱུད་ལ་ལྷན་སྐྱེས་བདེ་བ་ཆེན ། རྒྱས་པར་བྱེད་པའི་ཐབས་ལ་མཁས་པ་ནི། ། བསྒྲུབ་ཕྱིར་ཉིད་སྐུ་
ཡིད་འཕྲོག་མཛེས་མའི་སྐུར། ། སྤྲུལ་པའི་རྗེ་བཙུན་མ་ཡིས་རྟག་ཏུ་སྐྱོངས། ། གསང་བ་ཀུན་འཛིན་རྗེ་བཙུན་
གསང་བའི་བདག། གྲུབ་མཆོག་ས་ར་ཧ་དང་ལྟ་ཧི་པ། ། དཱ་རི་ཀ་དང་དྲིལ་བུའི་ཞབས་ལ་སོགས། ། གྲུབ་ཆེན་བླ་
མའི་རྣམས་ལx། ། རྒྱལ་བ་ཀུན་དངོས་རྗེ་བཙུན་བཙོང་ཁ་བ། ། དེ་སྲས་ཐུ་བོ་མཁས་གྲུབ་དགེ་ལེགས་དཔལ། །
ལམ་འདི་སྲོལ་འཛིན་ཟླ་མེད་ཆོས་ཀྱི་རྗེ། ། བློ་གྲོས་རྒྱ་མཚོའི་ཞབས་ལx། ། རྣལ་འབྱོར་དབང་ཕྱུག་དུ་མས་བགྲོད་
གྱུར་བའི། ། འཁོར་ལོ་སྡོམ་པའི་རིམ་གཉིས་ཟབ་མོའི་ལམ། ། བཤད་སྒྲུབ་གཉིས་ཀྱིས་ཚུལ་བཞིན་འཛིན་མཛད་
KIA 15KNE555 334 x 1
མཁས་གྲུབ་ཆེན་པོ་ཤེས་རབ་སེང་གེ་དང་། ། དེ་སྲས་ཐུ་བོ་ཀུན་དགའ་དོན་གྲུབ་སོགས། ། འདུས་པའི་
དབང་བསྐུར་བཤད་སྲོལ་མན་ངག་གི། ། དངོས་རྒྱུད་བླ་མ་རྣམས་ལ་གསོལ་བ་འདེབས། ། རྡོ་རྗེ་འཆང་དངོས་རྗེ་
བཙུན་བཙོན་ཁ་བའི། ། ལེགས་བཤད་དབྱར་རྔ་དད་པའི་དབྱུ་གུ་ཡིས། ། ལེགས་བསྐུལ་གྲགས་པའི་སྒྲ་དབྱངས་
ཆེར་སྒྲོགས་པ། ། བཤད་སྒྲུབ་བསྟན་པའི་མགོན་ལ་གསོལ་བ་འདེབས། ། ཁྱད་པར་རྒྱུད་སྡེ་སྟོང་ཕྲག་སོ་གསུམ་
དང་། ། ཆོས་ཕུང་བརྒྱད་ཁྲི་བཞི་སྟོང་ཀུན་གྱི་རྩ། ། མཐའ་དྲུག་ཚུལ་བཞིའི་རྒྱས་བཏབ་རྒྱུད་ཀྱི་རྒྱལ། ། འཛིན་
མཛད་རིམ་པར་བྱོན་ལ་གསོལ་བ་འདེབས། ། སྐྱེ་བ་ཀུན་ཏུ་ཡང་དག་བླ་མ་དང་། ། འབྲལ་མེད་ཆོས་ཀྱི་དཔལ་ལ་
ལོངས་སྤྱོད་ཅིང་། ། ས་དང་ལམ་གྱི་ཡོན་ཏན་རབ་རྫོགས་ནས། ། རྡོ་རྗེ་འཆང་གི་གོ་འཕང་མྱུར་ཐོབ་ཤོག། མངྒ་
ལཾ། །
135

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་
བདེ་བའི་ལམ་ཞེས་བྱ་བ་བཞུགས་སོ། །
བཅོམ་ལྡན་འདས་རྣམ་པར་སྣང་མཛད་ལ་ཕྱག་འཚལ་ལོ། ། འདིར་ཀུན་རིག་གི་ཆོ་གའི་ངག་འདོན་ཆ་
ཟུར་དུ་དོད་པར་བྱ་སྟེ། དེ་ཡང་ཆོ་ག་དངོས་གཞི་ནི་འདུལ་འཛིན་པའི་རྒྱུད་དོན་གསལ་བ་རྒྱས་ཤིང་ལེགས་པས་
ལོགས་སུ་བྱེད་དགོས་པར་མི་འདུག་ཀྱང་། དེ་ནི་ས་ཆོག་གི་སྐབས་དང་སྦྱར་བའི་སྟོབས་ཀྱིས་གསར་བུ་རྣམས་ལ་
བློ་འཛིན་བྱེད་མི་བདེ་ཞིང་ངག་འདོན་ལ་ཁ་བསྐང་དགོས་པར་བསམ་ནས། ། དེ་རྣམས་ལ་ཕན་ཕྱིར་གོ་དོན་ཕྱག་
རྒྱུ་མཆོག་གི་སྐོང་རྣམས་རྒྱུད་དོན་གསལ་བ་ལས་ཤེས་པར་བྱ་བ་དང་། དེ་ལས་འབྱུང་བའི་གོ་དོན་ལྷན་ཐབས་སུ་
བྱས་ཤིང་། ཕྱག་རྒྱ་རྣམས་དང་སྔགས་དོན་བོད་སྐད་དུ་བསྒྱུར་བ་ཞིག་བདག་གིས་ཀྱང་ལོགས་སུ་བྲིས་ཡོད་པས།
དེ་རྣམས་འདིར་དོན་དམ་ཆོ་གའི་ངོ་བོ་ཙམ་བྲི་བར་བྱའོ། ། དེ་ལ་ཐོག་མར།རང་ཉིད་སྐད་ཅིག་གིས་རྡོ་རྗེས་
སེམས་དཔའ་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པར་གྱུར་པར་བསམས་སོགས་ཏེ།
འདུལ་འཛིན་ པའི་དགོངས་ པ་ དང་ མ་སྦྱར་རོ། ། དེ་ནས་རྡོར་དྲིལ་ བྱིན་བརླབ་ནི། ཊཀྐི་ ཧཱུྃ་ཛཊཀྐི་
ཛ ཧོ༔ ལན་གསུམ། ཧཱུྃ་ལས་སྐྱེས་པའི་རྡོ་རྗེ་དེ་ཡོངས་སུ་གྱུར་བ་ལས། རྡོ་རྗེ་སེམས་དཔའ་དཀར་པོ་རྡོ་རྗེ་དང་
དྲིལ་བུ་འཛིན་པ། དེ་ཞུ་བ་ལས་བྱུང་བའི་རྡོ་རྗེ། ཐོག་མཐའ་མེད་པའི་སེམས་དཔའ་ནི། ། རྡོ་རྗེ་སེམས་དཔའ་
དགའ་བ་ཆེ། ། ཀུན་དུ་བཟང་བོ་ཀུན་བདག་ཉིད། ། རྡོ་རྗེ་སྙེམས་མའི་བདག་པོའི་བདག། བཅོམ་ལྡན་
འདས་དཔལ་མཆོག་དང་པོའི་སྐྱེས་བུའོ། ། ཨཱལས་སྐྱེས་པའི་དྲིལ་བུ། ། དེ་ཡོངས་སུ་གྱུར་བ་ལས་རྡོ་རྗེ་
སྙེམས་མ་དཀར་མོ་རྡོ་རྗེ་རྩེ་ལྔ་བ་གཉིས་དཀུར་བཟུང་ནས་བསྙེམས་པ་དང་བཅས་པ་དེ་ཞུ་བ་ལས་བྱུང་བའི་དྲིལ་
བུ། བཅོམ་ལྡན་འདས་དེ་བཞིན་གཤེགས་པ་སྲིད་པའི་བདག་པོ་དམ་པ་ཀུན་གྱི་མཆོག་དབང་ཕྱུག་གི་དམ་པ་དེ་
ཉིད་ཆོས་ཀྱི་མཆོག་གི་བཀའ་ཡང་དག་པར་སྩོལ་པར་མཛད་པ་ནི། སྲིད་པ་ངོ་བོ་ཉིད་ཀྱིས་དག། ངོ་བོ་ཉིད་
ཀྱིས་སྲིད་བྲལ་བྱས། ། རང་བཞིན་དག་པའི་སེམས་དཔའ་མཆོག། སྲིད་པའི་མཆོག་གི་མཛད་པ་ཡིན། ། ཞེས་
བརྗོད་དེ་དྲིལ་བུ་གསིལ། དྷརྨཱ༔ ཨ སྲིད་པའི་བདེ་བ་ཤིན་ཏུ་མྱུར། ། སྡུག་བསྔལ་ཆེན་པོ་དག་བྱའི་ཕྱིར། །
136

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཤིན་ཏུ་བར་བ་དམ་པའི་ཐབས། ། དམ་ཚིག་འདི་ཉིད་ཤིན་ཏུ་བསྐྱེད། ། འདོད་པའི་ལོངས་སྤྱོད་ཐམས་ཅད་
ནི། ། ཅི་འདོད་པར་ནི་བསྟེན་བཞིན་དུ། ། རང་གི་ལྷ་ཡི་སྦྱོར་བ་ཡིས། ། བདག་དང་གཞན་ལ་མཆོད་པར་
བྱ། ། དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པ་མཆོག་ཏུ་གསང་བའི་ཐེག་པ་ཆེན་པོའི་ཆེན་པོ་དམ་ཚིག་
ཆེན་པོའི་སྦྱོར་བ་ནི་བཅོམ་ལྡན་འདས་དམ་ཚིག་གོ། དེ་ཅིའི་ཕྱིར་ཞེ་ན། འདི་ལྟར་དེ་བཞིན་གཤེགས་པ་ཀུན་
གྱིས་ཀྱང་། ། འདའ་བ་རུ་ནི་མི་མཛད་པས། ། ཕྱག་རྒྱུའི་ཆོ་ག་ཞེས་སུ་བསྒྲགས།. ། ཡིད་ཀྱི་གཟུགས་ནི་བརྟན་
ཕྱིར་རོ། ། སྔོན་འགྲོའི་མཆོད་པ་བྱིན་བརླབ་ནི། ཨོཾ་བཛྲ་ཡཀྵ་ཧཱུྃ་གིས་བསང་། ཧཱུྃ་བཛྲ་ཨ་ན་ལ་ཧ་ན་ད་ཧ་པ་ཙ་
མ་ཐ་བྷཉྫ་ར་ཎ་ཧཱུྃ་ཕཊ་ཀྱིས་གཞི་བྱིན་བསྐྱེད། ཨོཾ་སྭ་བྷཱ་ཝ་ཤུད་དྷ སརྦ་དྷརྨཱ་སྭ་བྷཱ་ཝ་ཤུད་དྷོཉ་ཧཾ། སྟོང་བ་ཉིད་
དུ་གྱུར། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་
བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་
རྣམས་དངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨགྷཾ་ཨཱ་ཧཱུཾ། ཨོཾ་བཱ་ཏྱཾ་ཨཱཿ ཧཱུཾ། ཨོཾ་
བཛྲ་པུཥྛ་ཨཱཧཱུཾ། ཨོཾ་བཛྲ་དྷུ་ཁཾ་ཨཱཿ ཧཱུྃ། ཨོཾ་བཛྲ་ཨ་ལོ་ཀེ་ཨཱ༔ ཧཱུྃ། ཨོཾ་བཛྲ་གནྡྷེ་ཨཱ༔ ཧཱུྃ། ཨོཾ་བཛྲ་ནི་ཝེེ་ཨཱ༔ ཧཱུྃ།
ཨོཾ་བཛྲ་ཤཔྟ་ཨཱ༔ ཧཱུྃ། གཏོར་མ་ནི། ཨོཾ་བཛྲ་ཡཀྵ་ཧཱུཾ། ཧཱུཾ་བཛྲ་ཨན་ལxཧཱུཾ་ཕཊ་སྭ་བྷཱ་ཝས་སྟོང་བར་སྦྱང་། སྟོང་
བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་འདུ་ཞུ་པ་ལས་བྱུང་བའི་ལྷ་རྫས་ལས་
གྲུབ་པའི་གཏོར་མ་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨ་
ཀཱ་རོམུ་ཁཾ་སཎྚི་དྷརྨ ཎ་ཨདྱ་ནུ་ད་བན་ན་ཏྭ་ཏ་ཨོཾ་ཨཱཿ ཧཱུྃ་ཕཊ་སྭཱཧཱ། ལན་གསུམ་བརྗོད་དེ་བྱིན་གྱིས་བརླབ།
མགོན་པོ་ཀུན་གཤེགས་གདན་ལས་བཞུགས། ། ད་ལྟ་སྙིགས་མ་ལྔ་ཡི་དུས། ། གཤེགས་ཤིང་བཞུགས་པའི་
གནས་ངན་ཡང་། ། ཤཱཀྱའི་བསྟན་པ་བསྲུང་བ་དང་། ། བདག་ཅག་རྣམས་ལ་ཕན་གདགས་ཕྱིར། ། གནས་
འདི་ཉིད་དུ་གཤེགས་སུ་གསོལ། ། ཨེ་ཧེ་ཧི་ད་ཤ་དི་ཀ་ལོ་ཀ་པཱ་ལ་ས་བ་རི་ཝ་ར་ཡེ་སྭཱཧཱས་སྤྱན་དྲངས། ཨོཾ་ད་ཤ་
དི་ཀ་ལོ་ཀ་པཱ་ལ་ས་པ་རི་ཝ་ར་པྲ་ཝ་ར་སད་ག་རཾ་ཨགྷཾ་པྲ་ཏཱི་ཙྪ་སྭཱཧཱ། དེ་བཞིན་དུ་སྦྱར་ཏེ། པཱ་ཏྱཾ། པུཥྛ། དྷུ་ཁཾ།
ཨཱ་ལོ་ཀེ གནྡྷེ། ནི་ཝེ་ཏེ། ཤཔྟ་པྲ་ཏཱི་ཙྪ་ཧཱུཾ་སྭཱཧཱས་མཆོད་ནས། ཨོཾ་ད་ཤ་དིཀ་ལོ་ག་པཱ་ལ་ས་པ་རི་ཝཱ་ར་ན་མ སརྦ་
ཏ་ཐཱ་ག་ཏ་བྷོ། བི་ཤྭ་མུ་ཁེ་བྷྱ སརྦ་ཏ་ད་སཾ་ཨུ་དག་ཏེ་སྤར་ཎ་ཧི་མཾ། ག་ག་ན་ཁཾ་གྲི་ཧུ་དཾ་པ་ལཱི་ཏེ་སྭཱཧཱ། ལན་
གསུམ་བརྗོད་དེ་ཕུལ། ཤར་ཕྱོགས་རྡོ་རྗེ་ཅན་ཏེ་ལྷ་ཚོགས་བཅས། ། གཏོར་མ་ཕུལ་བ་འདི་དག་བཞེས་སུ་
གསོལ། ། མེ་དང་གཤིན་རྗེ་བདེན་བྲལ་སྲེན་པོའི་བདག། ཆུ་བདག་རླུང་བདག་ནོར་གྱི་བདག་པོ་སྟེ། །
དབང་ལྡན་ལྷ་སྟེ་འབྱུང་བོའི་བདག་པོ་དང་། ། སྟེང་གི་ཉི་ཟླ་ཚངས་པ་ཆེན་པོ་དང་། ། ལྷ་རྣམས་ཀུན་དང་ས་
137

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡི་ཀླུ་རྣམས་དང་། ། རི་ཡི་ལྷ་དང་གནོད་སྦྱིན་ཚོགས་བཅས་ལ། ། སོ་སོ་སོ་སོར་གཏོར་མ་ཕུལ་བ་རྣམས། །
རབ་ཏུ་དགྱེས་པ་ཡིས་ནི་བཞེས་ནས་ཀྱང་། ། རང་རང་ཕྱོགས་སུ་ལེགས་པར་བཞུགས་ནས་སུ། ། རང་གི་བུ་
སྨད་མཛའ་བཤེས་གཉེན་འདུན་དང༌། ། ནང་མིག་དམག་དང་དཔུང་བཅོས་ཐབས་གཅིག་ཏུ། ། མེ་ཏོག་དྲི་
དང་བདུག་པ་གཏོར་མར་བཅས། ། འདི་རྣམས་བཏུང་ཞིང་ལེགས་པར་གསོལ་ནས་ཀྱང་། ། བདག་གི་ལས་
འདི་འབྲས་བུ་མཆིས་པར་མཛོད། ། ཕྱོགས་སྐྱོང་འཁོར་དང་བཅས་པ་རྣམས་ཀྱིས་བདག་གི་དགེ་བའི་བྱ་བ་
རྣམས་མཐར་ཕྱིན་པ་དང་དེའི་བར་ཆོད་ཞི་བའི་འཕྲིན་ལས་མཛོད་ཅིག འཕྲིན་ལས་བཅོལ། ཨོཾ་ཨཱ༔ ཧཱུྃ་བཛྲ་
མུ ཕྱོགས་སྐྱོང་འཁོར་བཅས་རང་གནས་སུ་གཤེགས་པར་གྱུར། དྲི་ཆུ་ལ། ༀ་བཛྲ་ཡཀྵ་ཧཱུཾ། ལན་བདུན་
བརྗོད་དེ། ཧཱུཾ་ཙན་དན་ཆུ་ལ་བདེན་པ་བདར་བ་ཡིས། ། ཕྱོགས་སུ་གཏོར་བས་ཡོངས་སུ་དག་གྱུར་ཏེ། ། མི་
གཙང་དྲི་མའི་ཚོགས་རྣམས་དག་གྱུར་ནས། ། དྲི་མེད་ཡོན་ཏན་དག་དང་ལྡན་པར་ཤོག། ཨོཾ་སཏྠ་སཾ་ཤོ་དྷ་ཡེ་
སཱཧཱ། ཞེས་ལན་གསུམ་བརྗོད་ནས་གཏོར། དེ་ནས་མཆོད་པ་སྔར་ལྟར་བྱིན་བརླབ་བྱ་ཞིང་། སྒྲུབ་མཆོད་རྒྱས་
པ་མིན་པར་རྒྱུན་པའི་ཆོ་ག་ལ་སྐབས་འདིར་མཎྜལ་འབུལ་དགོས་པ་མིན་ནོ། ། སྐྱབས་འགྲོ་སེམས་བསྐྱེད་ནི།
ཐུགས་རྗེས་ཁྱབ་པའི་ཐུགས་དང་ལྡན་གྱུར་ཅིང་། { བློ་གྲོས་སྡིག་བྲལ་གཏི་མུག་ཚོགས་ཀུན་བཅོམ། ། མ་རུས་
རིགས་ཀྱི་པདྨར་ནང་བཞུགས་པ། ། བདེ་བར་གཤེགས་པ་རྣམས་ལ་སྐྱབས་སུ་མཆི། ། བློ་མཆོག་རྣམས་ཀྱི་ཀུན་
དགའ་ར་བ་སྟེ། ། དམན་པའི་འཇིགས་པ་རྣམས་ཀྱི་རྒྱལ་བྱེད་ཚལ། ། སྲིད་པའི་འབྱོར་བ་ཟིལ་གྱིས་གནོན་
པའི་མཆོག ། གསུང་མཆོག་ཆོས་ལ་བདག་ནི་སྐྱབས་སུ་མཆི། ། འདོད་ཆགས་ལ་སོགས་སྦྲུལ་གྱི་དུག་བཅོམ་
ཞིང་། ། བློ་གྲོས་རྣམ་རྒྱལ་ཐུགས་རྗེ་ཆེ་ལྡན་པ། ། བརྟུལ་ཞུགས་དབང་བོའི་ཚོགས་ལ་སྐྱབས་མཆི་ཞིང་། །
སྲིད་དང་བྲལ་བ་རྣམས་ལ་བདག་ཕྱག་འཚལ། ། རྒྱུ་ཡི་རྗེས་ལ་བདག་པོའི་ཡུལ་བདག་ཉིད། ། འབྲས་བུའི་
སྟོབས་ཀྱིས་དགྲ་ལས་རྒྱལ་གྱུར་བ། ། སྙིང་རྗེའི་རྩ་བ་ཟུག་ཅིང་ཡང་དག་རྟོགས། ། མཉམ་མེད་བྱང་ཆུབ་
སེམས་ནི་བསྐྱེད་པར་བགྱི། ། ལན་གསུམ།ཨོཾ་སྭ་བྷཱ་ཝ་ཤུད་དྷ སཊྚ་དྷ་མཿ སྭ་བྷཱ་ཝ་ཤུད་དྷོའུ་ཧཾ། ཆོས་ཐམས་
ཅད་གང་ཟག་དང་ཆོས་ཀྱི་བདག་མེད་པ་རང་བཞིན་གྱིས་རྣམ་པར་དག་པར་གྱུར། སྟོང་བའི་ངང་ལས་སྣ་
ཚོགས་པདྨ་དང་ཟླ་བའི་གདན་གྱི་སྟེང་དུ་ཧཱུཾ་ལས་རང་ཉིད་ཕྱག་ན་རྡོ་རྗེ་དཀར་པོ་གཡས་རྡོ་རྗེ་ཐུགས་ཁར་འཛིན་
ཅིང་གཡོན་དྲིལ་བུ་དཀུར་བསྟེན་པ། སེམས་དཔའི་སྐྱིལ་མོ་དཀྲུང་གིས་བཞུགས་པ། ལྕེ་བྱིན་བརླབ་ནི། དེའི་
ལྐོག་མར་ཧིལས་པདྨ་དམར་པོ་འདབ་མ་བརྒྱུད་པ་ལྕེའི་ཐད་ཀའི་འདབ་མ་གཅིག་ལྕེར་གྱུར་བའི་སྟེང་དུ། ཨ་
ལས་ཟླ་བའི་དབུས་སུ་ཧཱུཾ་ལས་རྡོ་རྗེ་དཀར་པོ་རྩེ་ལྔ་བ། དེ་ལྕེ་ལ་ཐིམ་པས་ལྕེ་རྡོ་རྗེའི་རང་བཞིན་དུ་གྱུར། ཨོཾ་བཛྲ་
138

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཛཱི་ཧཱ། ལག་པ་བྱིན་བརླབ་ནི། ལག་པ་གཉིས་སུ་ཨ་ཨ་ལས་ཟླ་བའི་དཀྱིལ་འཁོར་རེ་རེ། དེའི་སྟེང་དུ་ཧཱུཾ་ཧཱུཾ་ལས་
རྡོ་རྗེ་དཀར་པོ་རྩེ་ལྔ་བ་རེ་རེ། དེ་ཞུ་ལག་པ་ལ་ཐིམ་པས་རྡོ་རྗེའི་ལག་པ། སོར་མོ་རྣམས་ཀྱང་རྡོ་རྗེ་རྩེ་གཅིག་
པར་གྱུར། དེ་ནས་རང་གི་ཐུགས་ཁར་ཉི་མའི་སྟེང་དུ་ཧཱུཾ་དེ་ཡོངས་སུ་གྱུར་བ་ལས་རང་ཉིད་ཁྲོ་བོ་འཇིག་རྟེན་
གསུམ་ལས་རྣམ་པར་རྒྱལ་བ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཧཱུྃ་མཛད་གྱི་ཕྱག་རྒྱས་རྡོ་རྗེ་དང་དྲིལ་བུ་
འཛིན་པ། གཡས་བསྐུམ་གཡོང་བརྐྱང་བའི་སྟབས་གྱིས་བཞུགས་པ། དེའི་ཐུགས་ཁར་ཉི་མའི་སྟེང་དུ་ཧཱུྃ། དེ་
ནས་སོ་སོའི་ཕྱག་རྒྱ་བྱས་ཏེ། ཨོཾ་སརྦ་བིད་ཨོཾ། ཨོཾ་སརྦ་བིད་ཨཱཿ ༀ་སརྦ་བིད་ཧཱུྃ། ཨོཾ་བུད་དྷ་ཨ་བྷིཥིཉྩ་ཨོཾ། ཨོ་
བཛྲ་ཨ་བྷིཥིཉྩ་ཧཱུཾ། ཨོཾ་རི རྨ་ཨ་བྷིཥིཉྩ་ཧཱུྃ། ཨོཾ་པདྨ་ཨ་བྷིཥིཉྩ་ཧི། ཨོ་ཀ་ཨ་བྷིཥིཉྩ་ཨ རྡོ་རྗེ་འཚུར་གཉིས་གྱིས་
སྙིང་མགྲིན་ལྟག་པའི་སྙིང་བཅུ་བར་སྙིང་ཁ་མགྲིན་རྒྱལ་དཔྲལ་བར་ཨོ་ཊཾ། ལན་དགུ།ཨོཾ་བཛྲ་ཏུ་སྐྱ་ཧོ དར་དཀར་
པོ་ཞེང་དུ་ཁྲུ་གང་བ་དཀྱུས་སུ་ཁྲུ་ཉི་ཤུ་བས་གནས་རྣམས་སུ་མདུད་ནས་རྣ་བའི་སྟེང་དུ་སོར་བཞི་ཙམ་བྱུང་ལྷག་མ་
ཕྱེ་སྟེ་བརྒྱང་པར་ལུས་དང་མཉམ་པར་གྱུར། ཁྲོ་བོ་སྤྱན་འདྲེན་ནི། ཨོཾ་བཛྲ་མ་ཧཱ་ཀྲོ་དྷ་རཱ་ཛཱ་ས་པཱ་རི་ཝ་ར་བཛྲ་ས་
མ་ཛ ། ཧཱུྃ་ཡེ་ཤེས་སྐལ་པའི་མེ་ལྟར་འབར་བའི་འོད། ། མ་རིག་འདོད་པའི་མུན་ཁམས་ཐམས་ཅད་སྲེག། ཞེ་
སྡང་གཤིན་རྗེའི་འཇིགས་པ་ཐམས་ཅད་འཇོམས། ། དཔའ་བོ་ཆེན་པོ་དཔའ་མཚན་སྟག་ལྤགས་ཅན། ། ལོག་
འདྲེན་སྲིན་པོའི་མཐའ་གནོན་དགྲ་འདུལ་བ། ། རིགས་པའི་རྒྱལ་བོ་ཁྲོ་བོ་བཞུགས་སོ་འཚལ། ། ལོག་འདྲེན་
འདུལ་བའི་སླད་དུ་སྤྱན་འདྲེན་ན། ། འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། ། ཨོཾ་བཛྲ་མ་ཧཱ་ཀྲོ་དྷ་
རཱ་ཛཱ་ས་བཱ་རི་ཝཱ་ར་ཨེ་ཧེ་ཧིཾ་བྲ་ཝ་ར་སད་ཀ་རཾ་ཨགྷཾ་པྲ་ཏཱི་ཙྪ་སྭཱཧཱ། ཀ་མ་ལ་ཡེ་ཧཱུཾ། ཨོཾ་བཛྲ་མ་ཧཱ་ཀྲོདྷ་རཱ་ཛཱ་ས་པཱ་རི་
ཝཱར་པྲ་ཝ་རོ་སད་ཀ་རཾ་ཨགྷཾ་པྲ་ཏཱི་ཙྪ་སྭཱཧཱ། དེ་བཞིན་དུ་སྦྱར་ཏེ། པཱ་ཏྱཾ། པུཥྛ། དུ་པེ། ཨཱ་ལེ་ཀེ། གནྡྷེ། ནོ་
ཝེ་ཧྥེ། ཤཔྟ་པྲ་ཏཱི་ཙྪ་ཨ ཧཱུཾ། གིས་མཆོད་བསྟོད་པ་ནི། ཧཱུཾ་ཆོས་ཉིད་སྟོང་པ་གཉིས་མེད་ངང་ཉིད་ལས། ། འཇིག་
རྟེན་སྤྱད་པའི་ཚུལ་ཡང་མི་སྤོས་ཞིང་། ། ཐབས་ལ་མཁས་པས་འཇིགས་བྱེད་སྐུར་སྟོན་པ། ། ཁྲོ་ཆེན་འབར་
བའི་ཚོགས་ལ་ཕྱག་འཚལ་ལོ། ། ཡེ་ཤེས་ཞི་བའི་ངང་ལས་མ་གཡོས་ཀྱང་། ། སྐུ་ཡི་ཆ་ལུགས་ཟ་བྱེད་རྔམ་སྟབས་
ཅན། ། གསུང་གི་ང་རོ་འབྲུག་སྟོང་རབ་ཏུ་སྒྲོགས། ། མ་ལུས་དབང་དུ་སྡུད་ལ་ཕྱག་འཚལ་ལོ། ། ལྷག་པའི་ཡེ་
ཤེས་རོལ་བ་སྟོན་མཛད་ཅིང་། ། བསྡིགས་པའི་མཚོན་ཆ་སྣ་ཚོགས་ཕྱག་ན་བསྣམས། ། ཉོན་མོངས་དུག་ཆེན་
རྩད་ནས་འཇོམས་མཛད་པ། ། སྦྲུལ་གདུག་རྒྱུན་གྱིས་བརྒྱན་ལ་ཕྱག་འཚལ་ལོ། ། བསྐལ་བའི་མེ་ལྟར་འབར་
བའི་ཀློང་དཀྱིལ་ན། ། དཔའ་བོའི་སྟངས་སྟབས་བརྐྱང་བསྐུམ་ཚུལ་དུ་བཞུགས། ། ཉི་ཟླ་འབར་བའི་སྤྱན་གྱི་
སྡང་མིག་གིས། ། བགེགས་དཔུང་སྲེག་པར་མཛད་ལ་ཕྱག་འཚལ་ལོ། ། གཏུམ་ཆེན་དུས་མཐའ་མེ་ལྟར་གཟི་
139

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརྗིད་འབར། ། གློག་སྟོང་སྒྱུ་འདྲའི་ཁྲོ་གཉེར་མཆེ་བ་གཙིགས། ། ངོམ་ པའི་ ང་རོ་འབྲུག་ སྟོང་རབ་ཏུ་
སྒྲོགས། ། ཁྲོ་རྒྱལ་བགེགས་ཚོགས་འདུལ་ལ་ཕྱག་འཚལ་བསྟོད། ། ཧཱུཾ་འཇིགས་པའི་ཧཱུཾ་སྒྲ་ངེས་སྒྲོགས་ཤིང་། །
བགེགས་རྣམས་མ་ལུས་འཇོམས་མཛད་པ། ། དངོས་གྲུབ་ཐམས་ཅད་སྩོལ་པའི་ལྷ། ། བགེགས་གྱི་དགྲ་ལ་ཕྱག་
འཚལ་བསྟོད། ། བཀའ་བསྒོ་ནི།ཧཱུཾ་དཀྱིལ་འཁོར་ཆེན་པོའི་ས་གཞི་ལ་གནས་པའི། ། ལྷ་ལ་སོགས་པའི་བགེགས་
ཚོགས་ཀུན་ཉོན་ཅིག། ང་ནི་གནས་འདིར་དཀྱིལ་འཁོར་ཆེན་པོ་བསྒོམ། ། ཁྱེད་རྣམས་འདི་ནས་གཞན་དུ་འགྲོ་
བར་གྱིས། ། གལ་ཏེ་ང་ཡི་བཀའ་ལས་འདའ་བྱེད་ན། ། ཡེ་ཤེས་ཅན་གྱི་རྡོ་རྗེ་འབར་བ་ཡིས། ། མགོ་བོ་ཚལ་བ་
བརྒྱུར་ནི་འགས་འགྱུར་ཞིང་། ། འགེགས་རྣམས་བརླག་པར་འགྱུར་བ་གདོན་མི་ཟ། ། སྲུང་འཁོར་ནི། ཨོཾ་
བཛྲ་ཛྭ་ལ་ཨ་ན་ལཱཀྵ་ཧཱུཾ། ཧཱུཾ་བཛྲ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུྃ་ཕཊ། ཨོཾ་བཛྲ་ནི་ཏྲི་བན་དྷ་སཏྤ་
བིགྷན། ཨོཾ་བཛྲ་ཌ་ལྷོ་མེ་བྷ་ཝ་རག་སཏྠ་སཱཧཱ། འོག་རྡོ་རྗེའི་ས་གཞིར་གྱུར། ཨོཾ་ཧུ་ལུ་ཧུ་ལུ་ཧཱུྃ་ཕཊ། སྟེང་དུ་རྡོ་
རྗེ་ཡི་གུར་དུ་གྱུར། ཨོཾ་བཛྲ་ཡཀྵ་ཧཱུྃ། གུར་གྱི་འོག་ཏུ་རྡོ་རྗེའི་བླ་རེར་གྱུར། ཨོཾ་ཏུཾ་བནྡྷ་ཧཾ། ཤར་རྡོ་རྗེའི་ར་བར་
གྱུར། ཨོཾ་ཧཱུཾ་བཛྲ་བཱ་ཤ་ཧི ཤར་གྱི་ར་བའི་ནང་དུ་འང་རྡོ་རྗེའི་ར་བར་གྱུར། ཨོཾ་ཨཱཿ བཱ་ཏཱ་ཀེ་པ་ཏཾ་གི་ནིར་ནཱ།
ནུབ་རྡོ་རྗེའི་ར་བར་གྱུར། བཱི་བཛྲ་གཱ་ལི་རུ་ཊ་མ་ཊ། བྱང་རྡོ་རྗེའི་ར་བར་གྱུར། ཨོཾ་བཛྲ་ཤི་ཁར་རུ་ཊ་མ་ཊ། ལྷོ་
རྡོ་རྗེའི་ར་བར་གྱུར། ཧཱུཾ་བཛྲ་ཀཟླ་ ༔ ཕྱོགས་འཚམས་ཐམས་ཅད་རྡོ་རྗེའི་ར་བར་གྱུར། ཧཱུཾ་ཧཱུཾ། ནང་རྡོ་རྗེའི་ར་
བར་གྱུར། ཨོཾ་བཛྲ་བན་དྷ་ཡིག སླར་ཡང་ར་བའི་སྟེང་དུ་རྡོ་རྗེའི་གུར་དུ་གྱུར། དེ་ནས་ཚོགས་ཞིང་ནི། ཨོཾ་སཏྤ་
བིད་མཎྜལ་བཛྲ་ཙཀྲ་ཧཱུྃ། མདུན་དུ་བཅོམ་ལྡན་འདས་ཀུན་རིག་གི་རྟེན་དང་བརྟེན་པར་བཅས་པའི་དཀྱིལ་
འཁོར་མངོན་སུམ་དུ་གྲུབ་པར་གྱུར། ཨོཾ་བཛྲ་བིད་མཎྜལ་བཛྲ་ཙཀྲ་ཧཱུཾ། བརྒྱ་རྩ་བརྒྱད་བརྗོད་དེ། ཨོཾ་སཎྚ་ཏ་ཐཱ་
ག་ཏ་བཱ་ད་བནྡྷ་ནཱ་ཀ་རོ་མས་ཕྱག་བྱ། ཨོཾ་སམྦ་ཏ་ནཱ་ག་ཏ་བྲ་ཝ་ར་སད་ཀ་རཾ་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ས་ག་ཐཱ་
ག་ཏxབཱ་ཏྱཾ་པྲ་ཏཱི་ཙྪ་ཧཱུྃ་སྭཱཧཱ། ཨོཾ་སཏྰ་ཏ་ཐཱ་ག་ཏ་དུ་པུཥྛ་བྷཱུ་ཛ་མེ་གྷ་ས་མུ་ཏྲ་སྤུ་ར་ཎ་ས་མ་ཡེ་ཧཱུྃ། དེ་བཞིན་དུ།
དྷུ་པེ། ཨ་ལོ་ཀེ། གནྡྷེ། ནི་ཝི་ཏེ། ཤཔྟ་པཱུ་ཛ་མེ་གྷ་ས་ཆུ་ཏྲེ་སྤ་ར་ཎ་ས་མ་ཡེ་ཧཱུཾ་མཆོད། དབང་མེད་བདག་
གིས་མི་དགེ་བགྱིས་པ་དང་། རྗེས་སུ་ཡི་རང་ཡང་ན་བགྱིད་སྩལ་གུང་། ། དེ་དག་ཐམས་ཅད་བྱང་ཆུབ་མཆོག་
གི་ནི། ། སྤྱན་སྔར་ད་ལྟ་མ་ལུས་སོ་སོར་བཤགས། ། བདེར་གཤེགས་སྲས་ཀྱི་ཚོགས་གཉིས་ཐོབ་པ་དང་། རྒྱུ་
ཆེན་འགྲོ་བ་མ་ལུས་པ་ཡི་དོན། ། སྒྲུབ་པར་བྱེད་པར་དེ་ལས་གཞན་ལ་ཡང་། ། རྟག་ཏུ་བདག་ནི་རྗེས་སུ་ཡི་
རང་ངོ་། ། ཕྱོགས་བཅུའི་སངས་རྒྱས་བཅོམ་ལྡན་འདས་ཆོས་ཀྱི་འཁོར་ལོ་བསྐོར་བ་མི་མཛད་པ་ཐམས་ཅད་ལ་
ཆོས་ཀྱི་འཁོར་བསྐོར་བར་བྱ་བའི་ཕྱིར་བསྐུལ་བར་བགྱིའོ། ། ཕྱོགས་བཅུའི་སངས་རྒྱས་བཅོམ་ལྡན་འདས་
14 )

༄༅། །ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཡོངས་སུ་མྱ་ངན་ས་འདའ་བར་བཞེད་པ་གང་ཡིན་པ་དེ་དག་ཐམས་ཅད་མྱ་ངན་ལས་མི་འདའ་བར་གསོལ་བར་
འཚལ་ལོ། ། བདག་གི་དགེ་བའི་ལས་རྣམས་འདི་དག་གིས། ། འཇིག་རྟེན་འདིར་ནི་མྱུར་དུ་སངས་རྒྱས་ཤོག།
འགྲོ་ལ་ཕན་ཕྱིར་ཆོས་རྣམས་སྟོན་བགྱི་ཞིང་། ། སེམས་ཅན་སྡུག་བསྔལ་མང་བོས་གཟིར་ལས་དགྲོལ། ། སྡོམ་
གཟུང་ནི། སངས་རྒྱས་བྱང་ཆུབ་སེམས་དཔའ་ཀུན། ། བདག་ལ་དགོངས་པར་མཛད་དུ་གསོལ། ། བདག་
མང་འདི་ཞེས་བྱ་བ་ནི། ། དུས་འདི་ནས་ནི་བཟུང་ནས་ནི། ། བྱང་ཆུབ་སྙིང་པོར་མཆིས་ཀྱི་བར། ། ཇི་ལྟར་
དུས་གསུམ་མགོན་པོ་རྣམས། ། བྱང་ཆུབ་ཏུ་ནི་ངེས་མཛད་པའི། ། བྱང་ཆུབ་སེམས་ནི་བླ་ན་མེད། ། དམ་པ་
བདག་གིས་བསྐྱེད་པར་བགྱི། ། ཚུལ་ཁྲིམས་ཀྱི་ནི་བསླབ་པ་དང་། ། དགེ་བའི་ཆོས་ནི་སྡུད་པ་དང༌། ། སེམས་
ཅན་དོན་བྱེད་ཚུལ་ཁྲིམས་གསུམ། ། སོ་སོར་བརྟན་པོར་བདག་གིས་གཟུང་། ། སངས་རྒྱས་ཆོས་དང་དགེ་
འདུན་ཏེ། ། བླ་ན་མེད་པའི་དཀོན་མཆོག་གསུམ། ། སངས་རྒྱས་རྣལ་འབྱོར་ལས་སྐྱེས་པའི། ། སྡོམ་པ་དེང་
ནས་བདག་གིས་གཟུང་། ། རྡོ་རྗེ་རིགས་མཆོག་ཆེན་པོ་ཡི། ། རྡོ་རྗེ་དྲིལ་བུ་ཕྱག་རྒྱ་ཡང་། ། ཡང་དག་ཉིད་དུ་
གཟུང་བར་བགྱི། ། སློབ་དཔོན་དག་ཀྱང་གཟུང་བར་བགྱི། ། རིན་ཆེན་རིས། ས་མཆོག་ཆེན་པོ་ཡི། ། དམ་ཚིག་
ཡིད་དུ་འོང་པ་ལ། ། ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་
བྱུང་བའི། ། པདྨའི་རིགས་ཆེན་དག་པ་ལ། ། ཕྱི་དང་གསང་ལ་ཐེག་པ་གསུམ། ། དམ་ཆོས་སོ་སོར་གཟུང་
བར་བགྱི། ། ལས་གྱི་རིགས་མཆོག་ཆེན་པོ་ལ། ། སྡོམ་པ་ཐམས་ཅད་ལྡན་པར་ནི། ། ཡང་དག་ཉིད་དུ་སོ་སོར་
གཟུང་། ། མཆོད་པའི་ལས་ནི་ཅི་ནུས་བགྱི། ། བྱང་ཆུབ་སེམས་ནི་བླ་ན་མེད། ། དམ་པ་བདག་གིས་བསྐྱེད་
པར་བགྱི། ། སེམས་ཅན་ཀུན་གྱི་དོན་གྱི་ཕྱིར། ། བདག་གིས་སྡོམ་པ་མ་ལུས་གཟུང་། ། མ་བསྒྲལ་བ་རྣམས་
བདག་གིས་བསྒྲལ། ། མ་གྲོལ་པ་རྣམས་བདག་གིས་དགྲོལ། ། དབུགས་མ་བྱིན་པ་དབུགས་དབྱུང་ཞིང་། །
སེམས་ཅན་མྱ་ངན་འདས་ལ་དགོད། ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག།
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག། སེམས་ཅན་ཐམས་ཅད་སྡུག་
བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག། སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་
བྲལ་བའི་བཏང་སྙོམས་ལ་གནས་པར་གྱུར་ཅིག། ཅེས་ཚད་མེད་བཞི་སྒོམ། ཚོགས་ཞིང་རང་གནས་སུ་མི་
དམིགས་པར་གྱུར་བར་བསམས་ལ། ལག་མཐིལ་གཉིས་སུ་ཨ་ཨ་ལས་ཟླ་བའི་དཀྱིལ་འཁོར་རེ་རེ། གཡས་པའི་
དབུས་སུ་ཧཱུཾ་སྔོན་པོ། གཡོན་པའི་དབུས་སུ་ཨཱཿ དཀར་པོ། དེ་དག་གི་མཐར་བསྐོར་དུ། ། ཨ་ཨཱ ཨི་ཨཱི། ཨུ་
ཨཱུ། རལཾ། ལོ་ལཾ། ཨེ་ཨཻ། ཨོ་ཨཽ། ཨཾ་ཨ༔ ལག་གཉིས་བརྗོད། དབྱངས་ཡིག་བཅུ་དྲུག་འོད་ཟེར་འབར་བ་
141

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་བཅས་པས་གང་བར་གྱུར། སོར་མོ་རྣམས་མེ་ལོང་ལྟར་དྭངས་པའི་མཐེ་བོང་གཉིས་ལ་ཨོཾ་དཀར་པོ།
འཛུམ་མོ་གཉིས་ཡཧཱུཾ་སྔོན་པོ། གུང་མོ་གཉིས་ལ་ཏཱཾ་སེར་པོ། སྲིན་ལག་གཉིས་ལ་ཧི༔ དམར་པོ། མཐེའུ་ཆུང་
གཉིས་ལ་ཡཿ ལྗང་ཁུ། གཡས་པ་རྣམས་ལ་རིམ་པ་བཞིན་རྣམ་སྣང་དཀར་པོ། མི་བསྐྱོད་པ་སྔོན་པོ། རིན་
འབྱུང་སེར་པོ། འོད་དཔག་མེད་དམར་པོ། དོན་གྲུབ་ལྗང་ཁུ། གཡོན་པ་རྣམས་ལ་རིམ་པ་བཞིན། རྡོ་རྗེ་
དབྱིངས་ཀྱི་དབང་ཕྱུག་མ་དགའ་མོ། རྡོ་རྗེ་ཐུགས་མ་སྔོན་པོ། རྡོ་རྗེ་དབང་བསྐུར་མ་སེར་མོ། རྡོ་རྗེ་མཚོན་མ་
མ་དམར་མོ། རྡོ་རྗེ་ཀུན་མ་ལྗང་ཁུ་རྣམས་ཕན་ཚུན་ལྷ་དང་ལྷ་མོའི་ཁྱད་པར་མ་གཏོགས་པ་ཕྱག་མཚན་རྒྱན་ལ་
སོགས་པ་རིགས་ལྔ་དང་འདྲ་བར་གྱུར། ཨོཾ་ཨཱུ རྒྱོ་ནྱ་ཨ་ནུ་ག་ཏཱ སརྦ་དྷརྨཱ༔ པ་ར སྤུར་ཨ་ནུ་པྲ་བིཥྛ སརྦ་
དྷརྨཱ༔ བཛྲ་ཨཉྫ་ལེ་ཨ་ནྟ་ཨ་ནུ་པྲ་བིཥྛ སརྦ་དྷརྨཱ བཛྲ་བན་དྷ། བཛྲ་བན་དྷ་ཏྲཊ། ལན་གསུམ།བཛྲ་ཨཱ་བེ་ཤ།
ཨ ཨ ཏེཥྛ་དྲི་ནྟོ་མེ་བྷ་ཝ་ཧྲི་ད་ཡཾ་མེ་ཨ་དྷི་ཏི་སརྦ་སིདྡྷ་མེ་པྲ་ཡ་ཙྪ་ཧཱུཾ། ཧ་ཧ་ཧ་ཧ་ཧོ༔ བཛྲ་མུཙྪི། ཨོཾ་བཛྲ་མུཊྛི་
པཾ་གསུམ་མམ་གཅིག ཨོཾ་ཨཱུནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱངྒ་ཀོཤྲ་ཧཾ། ཨོཾ་སྭ་བྷཱ་ཝ་ཤུད་དྷ སརྦ་དྷརྨཱ སྭ་བྷཱ་ཝ་ཤུད་
དྷོཉ་ཧཾ། ཆོས་ཐམས་ཅད་རང་བཞིན་གྱིས་རྣམ་པར་དག་པར་གྱུར། སྟོང་པའི་ངང་ལས་ཧཱུཾ་ཡཾ་ཧཱུཾ་ལས་རླུང་གི་
དཀྱིལ་འཁོར་སྔོན་པོ་གཞུའི་དབྱིབས་ཅན། དེའི་སྟེང་དུ་ཧཱུཾ་རཾ་ཧཱུཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ།
དེའི་སྟོང་དུ་ཧཱུྃ་ཁཾ་ཧཱུྃ་ལས་ཆུའི་དཀྱིལ་འཁོར་དཀར་པོ་ཟླུམ་པོ། ། དེའི་སྟེང་དུ་ཧཱུཾ་ཡཾ་ཧཱུཾ་ལས་སའི་དཀྱིལ་འཁོར་
སེར་པོ་གྲུ་བཞི་བ། དེའི་སྟེང་དུ་ཧཱུཾ་སཾ་ཧཱུྃ་ལས་རི་རབ་རིན་པོ་ཆེ་སྣ་བཞིའི་རང་བཞིན་གྲུ་བཞི་བ། དེའི་སྟེང་དུ་བོ་
ལས་སྣ་ཚོགས་པདྨ་དེའི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བར་ཧཱུྃ་ཡོངས་སུ་གྱུར་བ་ལས། རིན་པོ་ཆེ་སྣ་ཚོགས་
ལས་གྲུབ་པའི་ཕྱིའི་གཞལ་ཡས་ཁང་དང་། དེའི་ཕྱེད་གྱི་ཚད་དུ་ནང་གི་གཞལ་ཡས་ཁང་། གཉིས་གའང་གྲུ་བཞི་
བ་སྒོ་བཞི་བ། ཕྱི་ནས་རིམ་པ་བཞིན་སྔོ་སེར་དམར་ལྗང་དཀར་བའི་རྩིག་པའི་རིམ་པ་ལྔ་དང་ལྡན་པའི་རིན་པོ་
ཆེའི་རྩིག་པས་བསྐོར་བའི་སྟེང་ན། རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་དང་གྲུ་བཞི་ལ་
སོགས་པས་སྤྲས་པ། དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་
ཤལ་དང་དོ་ཤལ་ཕྱེད་པ་འཕྱང་བ། དེའི་ཕྱི་ངོས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་
ན་པདྨ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་འཐོན་པའི་རྒྱལ་
མཚན་དང་བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ།
རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་སྣ་ཚོགས་པའི་ལྷ་
མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་རྩིག་པའི་ཕྱི་ནང་གི་ཟུར་བཞིར་ཟླ་
142

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཕྱེད་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། ཕྱིའི་སྒོ་བཞི་སོ་སོའི་མདུན་དུ་སྟེགས་བུ་གྲུ་
བཞི་བའི་སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེགས་པའི་རྟ་བབས། གསེར་དང་། ཤར་བུ་དང་།
རིན་པོ་ཆེ་དང་། རྟ་རྨིག་དང་། མུན་སྣམ་དང་། བ་རཎྜ་དང་། མུན་པ་དང་། ཤར་པུ་དང་། རིན་པོ་ཆེ་
དང་རྨིག་པ་དང་། མདའ་ཡབ་སྟེ་སྣམ་བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་
རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་
ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང་། བར་བར་དུ་གྲུབ་པ་ཐོབ་པ་དང་། སྤྲིན་གྱི་གསེབ་ནས་བྱུང་བའི་ལྷ་
མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་ནས་མཛེས་པར་བྱས་པ། པད་རིའི་ཕྱི་རོལ་ཏུ་ཁོར་ཡུག་རྡོ་རྗེའི་ར་བ།
མེ་རི་དང་བཅས་པ། གཞལ་ཡས་ཁང་གི་ནང་དུ་རྡོ་རྗེ་དང་རིན་པོ་ཆེ་དང་པདྨ་དང་སྣ་ཚོགས་རྡོ་རྗེས་མཚན་པའི་
ཀ་བ་བརྒྱད་བརྒྱད་ཀྱིས་བཏེགས་པའི་རྡོ་རྗེའི་གདུང་གིས་མཛེས་པར་ཕུབ་པའི་རྩེ་མོར་རྡོ་རྗེ་ནོར་བུ་རིན་པོ་ཆེའི་
ཏོག་གིས་སྤྲས་པ། གཞལ་ཡས་ཁང་གི་ནང་གི་སྟེང་དང་འོག་གི་ས་གཞི་ཐམསཅད་ཤར་སྔོ། ལྷོ་སེར། ནུབ་
དམར། བྱང་ལྗང་། དབུས་དཀར་བ། གཞལ་ཡས་ཁང་ནང་མའི་དབུས་སུ་འཁོར་ལོ་སྔོན་པོ་རྩིབས་བཅུ་དྲུག་
པ་ལྟེ་བ་མུ་ཁྱུད་དང་བཅས་པ། དེའི་དབུས་སུ་ཨཱ སི་ཨཱ་ལས་སེང་གེས་བཏེགས་པའི་རིན་པོ་ཆེའི་ཁྲི། ཤར་དུ་
ཧཱུྃ་གི་ཧཱུྃ་ལས་གླང་ཆེན་གྱིས་བཏེགས་པའིx། ལྷོར་ཏྟཾཝཾ་ཏཱི ༔ ལས་རྟ་མཆོག་གིསx། ནུབ་དུ་ཧཱི མོ་བྷིལས་ཟླ་
བྱསx] ། བྱང་དུ་ཨགོ་ཨ ལས་མཁའ་ལྡིང་གིས་བཏེགས་པའི་རིན་པོ་ཆེའི་ཁྲི། ལྷའི་གནས་ཐམས་ཅད་དུ་
ཧི ལས་པདྨ་དང་། ཨ ལས་ཟླ་བའི་དཀྱིལ་འཁོར། དབུས་ཀྱི་ཟླ་བའི་སྟེང་དུ་ཨོཾ་ལས་འཁོར་ལོ་ཨོཾ་གྱིས་མཚན་
པ་ལས། དཔག་ཏུ་མེད་པའི་འོད་ཟེར་འཕྲོས་གཞལ་དུ་མེད་པའི་སེམས་ཅན་གྱིས་དོན་མཛད་པ་བཅུ་གཉིས་ཀྱི་
ཚུལ་དུ་བྱས། སླར་འདུས་ཆོས་ཀྱི་ཡི་གེ་ལ་ཐིམ། ཡོངས་སུ་གྱུར་བ་ལས་རང་ཉིད་བཅོམ་ལྡན་འདས་ཀུན་རིག་སྐུ་
མདོག་དཀར་པོ་ཞལ་བཞི་དཀར་བ། ཕྱག་གཉིས་ཏིང་ངེ་འཛིན་གྱི་ཕྱག་རྒྱས་འཁོར་ལོ་རྩིབས་བརྒྱད་པ་བསྣམས་
ཤིང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། དར་ལའི་སྟོད་གཡོགས་དང་སྨད་གཡོགས་ཅན། ཞི་བའི་
གཟིགས་སྟངས་མཛད་ཅིང་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཉི་མའི་འོད་ཀྱི་རྒྱབ་ཡོལ་མངའ་བ། ཚངས་པ་
ཆེན་པོ་པདྨའི་གདན་ལ་བཞུགས་ཏེ། ངན་སོང་གི་རྒྱུད་ཐམས་ཅད་ཁོངས་སུ་སྦྱོང་བ་ཞེས་བྱ་བའི་ཏིང་ངེ་འཛིན་
ལ་སྙོམས་པར་བཞུགས་ནས། ངན་སོང་གི་རྒྱུད་ལས་རྣམ་པར་གྲོལ་བ་ཞེས་བྱ་བའི་བྱང་ཆུབ་སེམས་དཔའ་
སེམས་དཔའ་ཆེན་པོའི་ཏིང་ངེ་འཛིན་གྱི་འོད་ཟེར་འཕྲོ་བ་དང་། སྡུད་པ་མང་པོའི་ཕྲེང་བ་ཉིད་ཀྱི་དཔྲལ་བའི་
མཛོད་སྤུ་ནས་ཕྱུང་ནས། དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཐམས་ཅད་ཀུན་ཏུ་སྣང་
143

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བར་བྱས་སོ། ། ཀུན་ཏུ་སྣང་བར་བྱས་པས་སེམས་ཅན་ཐམས་ཅད་ཉོན་མོངས་པའི་འཆིང་བ་ལས་རྣམ་པར་གྲོལ་
ཏེ། བདེ་བ་སོ་སོར་ཐོབ་ནས་རང་གི་གནས་ཐམས་ཅད་ཀུན་དུ་སྣང་བར་བྱས་ཏེ། མཆོད་པའི་སྤྲིན་སྣ་ཚོགས་
ཀྱིས་མངོན་པར་མཆོད་ནས་ལན་བརྒྱ་ཕྲག་སྟོང་དུ་བསྐོར་བ་བྱས་ཏེ་མགོ་པས་ལན་བརྒྱ་ཕྲག་སྟོང་དུ་ཕྱག་འཚལ་
ནས་བཅོམ་ལྡན་འདས་ཀྱིས་སྤྱན་སྔར་ནོར་བུ་དྲི་མ་མེད་པའི་སྟེང་དུ་འཁོད་དེ་འདི་སྐད་ཅེས་གསོལ་ཏོ། ། ཨེ་
མའོ་སངས་རྒྱས་ཀྱེ་སངས་རྒྱས། ། ཨེ་མའོ་སངས་རྒྱས་མཛད་པ་ལེགས། ། གང་ཕྱིར་ངན་སོང་བདག་ཅག་
སྦྱངས། ། བྱང་ཆུབ་སྤྱོད་པ་ཉིད་ལ་བཞག། ཅེས་ཆེད་དུ་བརྗོད་པ་ཆེད་དུ་བརྗོད་ནས་མི་སྣང་བར་གྱུར་ཏོ། །
དང་པོ་སྦྱོར་བའོ། ། རང་གི་ཐུགས་ཁར་ཟླ་བའི་དཀྱིལ་འཁོར་གྱི་དབུས་སུ་ཧཱུཾ་ལས་རྡོ་རྗེ་ཧཱུྃ་གྱིས་མཚན་པ་ལས་
དཔག་ཏུ་མེད་པའི་འོད་ཟེར་འཕྲོས་གཞལ་དུ་མེད་པའི་སེམས་ཅན་གྱི་དོན་མཛད་པ་བཅུ་གཉིས་ཀྱི་ཚུལ་དུ་མཛད།
སླར་འདུས་ཆོས་ཀྱི་ཡི་གེ་ལ་ཐིམ་ཡོངས་སུ་གྱུར་པ་ལས། ངན་སོང་སྦྱོང་བའི་རྒྱལ་པོ་སྐུ་མདོག་དཀར་པོ། ཕྱག་
གཉིས་ཏིང་ངེ་འཛིན་གྱི་ཕྱག་རྒྱས་རྡོ་རྗེ་དཀར་པོ་རྩེ་ལྔ་བ་བསྣམས་པ། ཨོཾ་སཏྰ་པིད་ཧཱུཾ། ཐུགས་ཁ་ནས་བྱུང་
ཤར་གྱི་གདན་གྱི་སྟེང་དུ་འཁོད། རང་གི་ཐུགས་ཁར་ཟླ་བའི་དཀྱིལ་འཁོར་གྱི་དབུས་སུ་ཧཱུཾ་ལས་རིན་པོ་ཆེ་ཏཱཾ་གིས་
མཚན་པ་ལས་དཔག་ཏུ་མེད་པའིxཡོངས་སུ་གྱུར་བ་ལས་རྒྱལ་མཆོག་རིན་ཆེན་སྐུ་མདོག་སྔོན་པོ་གཡས་མཆོག་
སྦྱིན་གཡོན་ཏིང་ངེ་འཛིན་གྱི་ཕྱག་རྒྱས་རིན་པོ་ཆེ་མར་གད་ཆ་དགུ་བ་བསྣམས་པ། ༀ་སཏྠ་བིད་ཕཊ། ཐུགས་ཁ་
ནས་ཕྱུང་ལྷོའི་གདནx] རང་གི་ཐུགས་ཁར་ཟླ་བའི་དབུས་སུ་ཧཱི༔ལས་པདྨ་ཧཱི མཚན་པ་ལས ། ཤཱཀྱ་རིགས་
དབང་དམར་སེར་ཕྱག་གཉིས་ཏིང་ངེ་འཛིན་གྱི་ཕྱག་རྒྱས་རྡོ་རྗེས་མཚན་པའི་པདྨ་བསྣམས་པ། ཨོཾ་སཏྠ་བིད་
ཨཱ ཐུགས་ཁ་ནས་ཕྱུང་ནུབ་གྱི་གདནx རང་གིxཨཱ༔ ལས་སྣ་ཚོགས་རྡོ་རྗེ་ཨ མཚན་པ་ལས ། མེ་ཏོག་ཆེར་
རྒྱས་ལྗང་ཁུ་གཡས་སྐྱབས་སྦྱིན་གྱི་ཕྱག་རྒྱས་སྣ་ཚོགས་རྡོ་རྗེ་བསྣམས་ཤིང་གཡོན་ཏིང་ངེ་འཛིན་གྱི་ཕྱག་རྒྱ་མཛད་
པ། ཨོཾ་སམྦྷ་བིདཏྲཊ། ཐུགས་ཁ་ནས་ཕྱུང་བྱང་གི་གདནx། དེ་བཞིན་གཤེགས་པ་བཞི་བོ་ཡང་རིན་པོ་ཆེའི་
རྒྱན་སྣ་ཚོགས་ཀྱིས་བརྒྱན་པ། དར་ལའི་སྟོང་གཡོགས་དང་སྨད་གཡོགས་ཅན། ཞི་བའི་གཟིགས་སྟངས་མཛད་
ཅིང་རྡོ་རྗེ་སྐྱིལ་མོ་ཀྲུང་གིས་བཞུགས་པ་ཉི་མའི་འོད་ཀྱིས་རྒྱབ་ཡོལ་མངའ་བ། རང་གི་ + ་ ཧཱུྃ་ལས་སྤྱན་གྱིས་སྤྲས་
པའི་འཁོར་ལོ་ཧཱུྃ་གྱིས་མཚན་པ་ལས་དཔག་ཏུ ། སྤྱན་པ་དཀར་མོ་ཕྱག་གཡས་ཐུགས་ཁར་སྤྱན་འཛིན་ཅིང་
གཡོན་པ་གདན་ལ་བརྟེན་པ། ཨོཾ་བུདྡྷ་ལོ་ཙ་ནེ་ཧཱུཾ། ཕྱུང་ཤར་ལྷོའི་གདན་གྱི ། རང་གི་ཧཱུཾ་ལས་རྡོ་རྗེ་ཧཱུྃ་གིས་
མཚན་པ་ལས། མཱ་མ་གི་སྔོན་པོ་གཡས་རྡོ་རྗེ་ཐུགས་ཁར་འཛིན་ཅིང་གཡོན་པx། ཨོཾ་བཛྲ་མཱ་མ་ཀཱི་ཏཾ། ཕྱུང་ལྷོ་
ནུབ་གྱི་གདན་གྱི། རང་གི་ཧི ལས་པདྨ་ཧི མཚན་པ་ལས ། གོས་དཀར་མ་དམར་མོ་གཡས་པདྨ་འཛིན་ཅིང་
144

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
གཡོན་པ། ཨོཾ་བཛྲ་བཎྜ་རེ་དེ་ཉི་དེ་ཧི་སིད་དྷ་བོ་དྷི་ལོ་ཀོཏྟ་རི་པཱི་སཱཧཱ། ཕྱུང་ནུབ་བྱང་གི་གདན་གྱིx། རང་གི
ཨཱ༔ ལས་ཨུཏྤལ་ཨཱ མཚན་པ་ལསx། སྒྲོལ་མ་ལྗང་ཁུ་གཡས་ཨུཏྤལ་འཛིན་ཅིང་ཨོཾ་བཛྲ་ཏཱ་རེ་ཏུ་ཏྟ་རེ་ཏུ་རེ་ཧཱུྃ་ཧཱུྃ་
ཧཱུྃ་སྭཱ་སཱ་སྭཱ་ཧཱ། བྱང་ཤར་གྱི་གདནx། རང་གིཧཱུཾ་ལས་རྡོ་རྗེ་ཧཱུཾ་གྱིས་མཚན་པ་ལས ། རྡོ་རྗེ་སེམས་དཔའ་
དཀར་པོ་ཕྱག་གཡས་པའི་སོར་མོ་གསུམ་སྒྲེང་བའི་དབུས་མའི་རྩེ་མོ་ལ་དང་པོའི་རྡོ་རྗེ་རྩེ་ལྔ་བ་རང་གི་ཐུགས་ཁར་
སྟོད་པའི་ཚུལ་གྱིས་འཛིན་ཅིང་། གཡོན་རྡོ་རྗེ་ཁུ་ཚུར་གྱིས་དྲིལ་བུ་ཁ་ནང་དུ་བསྟེན་ཏེ་སྙེམས་པའི་ཚུལ་གྱིས་
དཀུར་བསྟེན་པ། ཨོཾ་བཛྲ་ས་ཏྭ་ཧཱུཾ། ཐུགསxཤར་གྱི་རྩིབས་དང་པོའི་གདན་ལ་འཁོད། རང་གི་ཛ ལས་
ལྕགས་ཀྱུ་ཛ མཚན་པ་ལསx། རྡོ་རྗེ་རྒྱལ་པོ་གསེར་མདོག་ཕྱག་གཉིས་རྡོ་རྗེ་ལྕགས་ཀྱུས་དེ་བཞིན་གཤེགས་པ་
ཐམས་ཅད་སྤྱན་འདྲེན་པར་མཛད་པ། ཨོཾ་བཛྲ་རཱ་ཛ་ཛཱ « ཕྱུང་རྩིབས་གཉིས་པའི་གདན་ལx། རང་གིxi
ཧོལས་མདའ་གཞུ་ཧོ མཚན་པ་ལས ། རྡོ་རྗེ་ཆགས་པ་དམར་པོ་རྡོ་རྗེས་མཚན་པའི་མདའ་ཨུཏྤལ་དམར་པོ་
ཁ་མ་བྱེ་བའི་མདེའུ་ཅན་རྡོ་རྗེའི་གཞུན་པའི་བར་དུ་བཀང་ནས་དེ་བཞིན་གཤེགས་པ་རྣམས་འབིགས་པར་མཛད་
པ། ཨོཾ་བཛྲ་རཱ་ག་ཧོxཕྱུང་རྩིབས་གསུམ་པའིx། རང་གིxདུ་ལས་རྡོ་རྗེ་རྩེ་ལྔ་བ་དྷིས་མཚན་པ་ལས ། རྡོ་རྗེ་
ལེགས་པ་ལྗང་ཁུ་དང་པོའི་རྡོ་རྗེ་རྩེ་ལྔ་བ་གཉིས་བསྣམས་ནས་ལེགས་སོ་སྦྱིན་པའི་ཚུལ་གྱིས་དེ་བཞིན་གཤེགས་པ་
རྣམས་མཉེས་པར་མཛད་པ། ཨོཾ་བཛྲ་སཱ་དྷུ་བྷུ། xབྱུང་རྩིབས་བཞི་བའིx། རང་གིxཀཾ་ལས་རིན་པོ་ཆེ་ཧཱུྃ་གིས་
མཚན་པ་ལས། རྡོ་རྗེ་རིན་ཆེན་སེར་པོ་ཕྱག་གཡས་རྡོ་རྗེ་རིན་པོ་ཆེ་རང་གི་དབང་བསྐུར་བའི་གནས་སུ་འཇོག་
ཅིང་། གཡོན་རྡོ་རྗེ་ཁུ་ཚུར་གྱིས་དྲིལ་བུ་ཁ་ནང་དུ་བསྟན་ཏེ་སྙེམས་པའི་ཚུལ་གྱིས་དཀུར་བསྟེན་པ། ཨོཾ་བཛྲ་
རཏྣ་ཏཾ། xཕྱུང་ལྷོའི་རྩིབས་དང་པོའིx། རང་གིxརྱ་ལས་ཉི་མ་རཱུས་མཚན་པ་ལས། རྡོ་རྗེ་གཟི་བརྗིད་ཉི་མའི་
མདོག་ཅན། ཕྱག་གཡས་ཉི་མའི་དཀྱིལ་འཁོར་གྱི་ལྟེ་བ་ན་རྡོ་རྗེ་རྩེ་ལྔ་བ་ཡོད་པའི་འོད་ཀྱིས་དེ་བཞིན་གཤེགས་པ་
ཐམས་ཅད་སྣང་བར་མཛད་ པ་ ཐུགས་ཁར་འཛིན་ཅིང་གཡོན་པ་གདན་ལ་བརྟེན་པ། ཨོཾ་ བཛྲ་ ཏེ་ཛ་རྩ།
xརྩིབས་གཉིས་པའིx། རང་གིx། བློ་ལས་རྒྱལ་མཚན་བྲིས་མཚན་པ་ལས ། རྡོ་རྗེ་རྒྱལ་མཚན་སྔོན་པོ་ཕྱག་
གཡས་དང་པོའི་རྡོ་རྗེས་མཚན་པའི་ཡིད་བཞིན་གྱི་ནོར་བུའི་ཏོག་ཅན་གྱི་རྒྱལ་མཚན་དར་དང་མུ་ཏིག་གི་ཆུན་
འཕྱང་ལ་སོགས་པའི་རྒྱན་གྱིས་སྤྲས་པ་ཕྲག་པའི་ཕྱོགས་སུ་སྒྲེང་བའི་ཚུལ་གྱིས་འཛིན་པས་དེ་བཞིན་གཤེགས་པ་
ཐམས་ཅད་སྦྱིན་པའི་ཕ་རོལ་ཏུ་ཕྱིན་པ་ལ་ངེས་པར་སྦྱོར་བར་མཛད་ཅིང་གཡོན་པ་གདན་ལ་བརྟེན་པ། ཨོཾ་བཛྲ་
ཀེ་ཏུ་བྷི། xཕྱུང་རྩིབས་གསུམ་པའིx། རང་གིxཧཱ་ལས་སོའི་ཕྲེང་བ་ཧཱུས་མཚན་པ་ལས། རྡོ་རྗེ་བཞད་པ་དུང་
དང་པདྨའི་རྩ་བ་ལྟར་དཀར་བ་ཕྱག་གཡས་ཀྱིས་རྡོ་རྗེ་རྩེ་ལྔ་བ་གཉིས་ཀྱི་དབུས་སུ་རྒྱུད་པའི་སོའི་ཕྲེང་བ་གཉིས་ཁ་
145

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འགྲམ་གཡས་སུ་འཛིན་པས་དེ་བཞིན་གཤེགས་པ་ཐམས་ཅད་འཛུམ་པ་རྨད་དུ་བྱུང་བ་ལ་ངེས་པར་སྦྱོར་བ་མཛད་
ཅིང་གཡོན་པ་གདན་ལ་བརྟེན་པ། ཨོཾ་བཛྲ་ཧཱ་ས་ཧཱ། xཕྱུང་རྩིབས་བཞི་བའིx] རང་གི « ཧིལས་པདྨ་
ཧཱི མཚན་པ་ལས ། རྡོ་རྗེ་ཆོས་དཀར་དམར་ཕྱག་གཡོན་སྙེམས་པ་དང་བཅས་ལས་རྡོ་རྗེ་པདྨའི་སྡོང་བུ་དཀུར་
བསྟེན་ཅིང་། གཡས་པའི་རྡོ་རྗེ་ཁུ་ཚུར་གྱི་མཐེབ་འཛུབ་གཉིས་ཀྱིས་སྙིང་ཁར་ན་རྡོ་རྗེ་པདྨའི་འདབ་མ་གས་ཁ་འབྱེད་
པར་མཛད་པ། ཨོཾ་བཛྲ་དྷརྨཱཧི xཕྱུང་ནུབ་ཀྱི་རྩིབས་དང་པོའིx། རང་གིxདྷཱི ལས་རལ་གྲི་དྷཱི མཚན་པ་
ལས། རྡོ་རྗེ་རྣོན་པོ་སྔོན་པོ་ཕྱག་གཡོན་པའི་རྡོ་རྗེ་ཁུ་ཚུར་གྱིས་ཐུགས་ཁར་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་
བསམས་ཤིང་། གཡས་པའི་རྡོ་རྗེ་རལ་གྲིས་དེ་བཞིན་གཤེགས་པ་ཐམས་ཅད་ལ་འདེབས་པའི་ཚུལ་དུ་མཛད་པ།
ཨོཾ་བཛྲ་ཏཱིཀཱ་དྷཱི ཐུགས་བྱུང་རྩིབས་གཉིས་པའིx། རང་གི་ཀྲུ་ལས་འཁོར་ལོ་ཧཱུྃ་གིས་མཚན་པ་ལས ། རྡོ་རྗེ་རྒྱུ་
གསེར་གྱི་མདོག་ཅན་ཕྱག་གཡས་པའི་གུང་མོའི་རྩེ་མོ་ན་དང་པོའི་རྡོ་རྗེས་མཚན་པའི་རྡོ་རྗེ་རྩེ་གཅིག་པའི་རྩིབས་
ཅན་གྱི་འཁོར་ལོ་རྩིབས་བརྒྱད་པ་བསྐོར་བའི་ཚུལ་དུ་འཛིན་ཅིང་གཡོན་པ་གདན་ལ་བརྟེན་པ། ཨོཾ་བཛྲ་ཧེ་ཏུ་ཀྲི།
xཕྱུང་རྩིབས་གསུམ་པའིx༑ རང་གིxབྷ་ལས་ལྕེ་བྷས་མཚན་པ་ལསx། རྡོ་རྗེ་སྨྲ་བ་ཟངས་ཀྱི་མདོག་ཅན་ཕྱག་
པ་གཡས་དང་པོའི་རྡོ་རྗེས་མཚན་པའི་ལྕེ་བསྣམས་ནས་དེ་བཞིན་གཤེགས་པ་རྣམས་དང་སྨྲ་བར་མཛད་ཅིང་གཡོན་
པ་གདན་ལ་བརྟན་པ། ཨོཾ་བཛྲ་བྷ་ཥ་བྷ། ཐུགས་རྩིབས་བཞི་པའིx། རང་གིxཀཾ་ལས་སྣ་ཚོགས་རྡོ་རྗེ་ཀཾ་གིས་
མཚན་པ་ལས ། རྡོ་རྗེ་ལས་ཞལ་དང་བྱིན་པ་གཉིས་ནས་ཞིབས་ཀྱི་བར་དཀར་པོ། ། ཞལ་གྱི་འོག་ནས་རྐེད་
པའི་བར་དུ་དམར་སྐྱ། སྐེད་པའི་བར་དང་ཕྱག་གཉིས་སྔོ་སྐྱ་བརླ་གཉིས་སེར་སྐྱ། ལྷག་མ་མདོག་སྔོན་པོ།
ཕྱག་གཡས་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་ཐུགས་ཁར་སྟོད་པའི་ཚུལ་གྱིས་འཛིན་ཅིང་། གཡོན་སྙེམས་པ་
དང་བཅས་པས་སྣ་ཚོགས་རྡོ་རྗེ་ཡུ་བ་བྱས་པའི་དྲིལ་བུ་ཁ་ནང་དུ་བསྟན་ནས་དཀུར་བསྟེན་པ། ཨོཾ་བཛྲ་ཀཆ་ ཀཾ།
སྣཕྱུང་བྱུང་གི་རྩིབས་དང་པོའིx། རང་གིxརཾ་ལས་གོ་ཆ་རཾ་གྱིས་མཚན་པ་ལས ། རྡོ་རྗེ་སྲུང་བ་གསེར་གྱི་མདོག་
ཅན་ཕྱག་གཉིས་ཀྱིས་མཐའ་གཉིས་སུ་རྡོ་རྗེ་རྩེ་ལྔ་བས་མཚན་པའི་རྡོ་རྗེའི་གོ་ཆ་བསྣམས་ནས་དེ་བཞིན་གཤེགས་
པ་ཐམས་ཅད་ལ་གོ་བཀོན་པའི་ཚུལ་དུ་མཛད་པ། ཨོཾ་བཛྲ་རཀྵ་རཾ། རྩིབས་གཉིས་པའིx། རང་གིxགཾ་ལས་
མཆེ་བ་ཀློ་གིས་མཚན་པ་ལས ། རྡོ་རྗེ་གནོད་སྦྱིན་ནག་པོ་ལྟོ་བ་ཡངས་ཤིང་ཞལ་མཆེ་བ་གཙིགས་པ། ཁྲོ་བོའི་རྡོ་
རྗེ་རྩེ་ལྔ་བས་རྩ་བར་མཚན་པའི་མཆེ་བ་ཞལ་གྱི་གྲྭ་གཉིས་སུ་འཛིན་པས་དེ་བཞིན་གཤེགས་པ་ཐམས་ཅད་ལ་
སྡིགས་པའི་ཚུལ་དུ་མཛད་པ། ཨོཾ་བཛྲ་ཡཀྵ་གི། ཐུགས བྱུང་རྩིབས་གསུམ་པའིx། རང་གིཊཾ་ལས་རྡོ་རྗེ་ཊཱི་
གིས་མཚན་པ་ལསx། རྡོ་རྗེ་ཁུ་ཚུར་སེར་པོ་དམ་ཚིག་གི་རྡོ་རྗེ་ཁུ་ཚུར་གྱིས་དང་པོའི་རྡོ་རྗེ་རྩེ་ལབ་སྙིང་འཚིར་
146

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
བའི་ཚུལ་གྱིས་བཞུགས་པ། ཨོཾ་བཛྲ་སནྟི་ཏྟཾ། རྩིབས་བཞི་བའིx། རང་གིxཧཱུཾ་རྡོ་རྗེ་ཧཱུྃ་གྱིས་མཚན་པ་ལསx}
སྒེག་མོ་དཀར་མོ་ཕྱག་གཉིས་ཀྱིས་རྡོ་རྗེ་རྩེ་ལྔ་བ་གཉིས་སྙེམས་པའི་ཚུལ་གྱིས་འཛིན་ཅིང་མགོ་གཡོན་དུ་ཅུང་ཟད་
འདུད་པ། ཨོཾ་བཛྲ་ཝཱ་མྱ་ཧཱུཾ། ཐུགས།« ཤར་ལྷོའི་ནང་གི་གྲྭའི། རང་གིxཧཱུཾ་ལས་རིན་པོ་ཆེའི་ཕྲེང་བ་ཧཱུྃ་གིས་
མཚན་པ་ལས ། ཕྲེང་བ་མ་སེར་མོ་རྡོ་རྗེ་རིན་པོ་ཆེའི་ཕྲེང་བས་དེ་བཞིན་གཤེགས་པ་ཐམས་ཅད་ལ་དབང་
བསྐུར་བར་མཛད་པ། ཨོཾ་བཛྲ་ཨཱ་ལེ་ཧཱུཾ། ལྷོ་ནུབ་ཀྱི་ནང་གི་གྲྭའིx། རང་གིxཧཱི ལས་པི་ཝཾ་ཧཱི མཚན་པ་
ལསx། གླུ་མ་དཀར་དམར་ཕྱག་གཉིས་རྡོ་རྗེས་མཚན་པའི་པི་ཝཾ་རྡུང་བ་ལ་བརྩོན་པ། ཨོཾ་བཛྲ་གཱིརྟི་ཧཱི ནུབ་
བྱང་གི་ནང་གི་གྲྭའིx། རང་གིxwལས་རྡོ་རྗེ་རྩེ་གསུམ་པ་ཨ མཚན་པ་ལས ། གར་མ་ཞལ་དང་བྱིན་པ་
གཉིས་ནས་ཞབས་ཀྱི་བར་དཀར་པོxལྷག་མ་མདོག་སྔོན་པོ། ཕྱག་གཉིས་ཀྱིས་རྡོ་རྗེ་རྩེ་གསུམ་པ་གཉིས་བསྣམས་
ནས་གར་བྱེད་པ། ཨོཾ་བཛྲ་ནི་བྱ་ཨ བྱང་ཤར་གྱི་ནང་གི་གྲྭའིx། རང་གིxཧཱུྃ་ལས་སྤོས་སྣོད་ཧཱུྃ་གྱིས་མཚན་པ་
ལསx། བདུག་པ་མ་དཀར་མོ་ཕྱག་གཉིས་རྡོ་རྗེ་རྩེ་ལྔ་བས་མཚན་པའི་སྤོས་སྣོད་བསྣམས་ནས་དེ་བཞིན་གཤེགས་
པ་ཐམས་ཅད་ཚིམ་པར་མཛད་པ། ཨོཾ་བཛྲ་དྷུ་པེ་ཧཱུྃ། ཕྱུང་ཤར་ལྷོའི་ཕྱིའི་གྲྭའིx། རང་གི་ཏྭ་ལས་མེ་ཏོག་གི་
སྣོད་ཏྭཾ་གིས་མཚན་པ་ལས ། མེ་ཏོག་མ་སེར་མོ་ཕྱག་གཡོན་རྡོ་རྗེ་མེ་ཏོག་གི་སྣོད་འཛིན་ཅིང་གཡས་མེ་ཏོག་གི་
ཆར་འབེབ་པར་མཛད་པ། ཨོཾ་བཛྲ་བུཏྤ་ཏྭཾ། ལྷོ་ནུབ་ཀྱི་ཕྱིའི་གྲྭའིx། རང་གི « ཧི༔ལས་མར་མེའི་སྡོང་བུ་
ཧི མཚན་པ་ལསx] མར་མེ་མ་དཀར་དམར་ཕྱག་གཉིས་ཀྱིས་རྡོ་རྗེ་མར་མེའི་སྡོང་བུ་བསྣམས་ཏེ་དེ་བཞིན་
གཤེགས་པ་རྣམས་སྣང་བའི་ཚོགས་ཀྱིས་མཆོད་པར་མཛད་པ། ཨོཾ་བཛྲ་ཨཱ་ལོ་ཀེ་ཧཱི ནུབ་བྱང་གི་ཕྱིའི་གྲྭའིv]
རང་གི x ཨཱལས་དྲིའི་དུང་ཕོར་ཨ མཚན་པx། བྱུག་པ་མ་ཞལ་དང་བྱིན་པ་གཉིས་ནས་ཞབས་ཀྱི་བར་
དཀར་པོ ལྷག་མ་མདོག་སྔོན་པོ། ། ཕྱག་གཡོན་རྡོ་རྗེས་མཚན་པའི་དྲིའི་དུང་ཕོར་བསྣམས་ཏེ་གཡས་ཀྱིས་དྲིའི་
སྤྲིན་གྱིས་དེ་བཞིན་གཤེགས་པ་རྣམས་མཆོད་པར་མཛད་པ། ཨོཾ་བཛྲ་གནྡྷེ་ཨ བྱང་ཤར་གྱི་ཕྱིའི་གྲྭའི > ། རང་
གིxཛ ལས་ལྕགས་ཀྱུ་ཛ མཚན་པ་ལས། རྡོ་རྗེ་ལྕགས་ཀྱུ་དཀར་པོ་ཕྱག་གཉིས་ཀྱིས་རྡོ་རྗེས་མཚན་པའི་ལྕགས་
ཀྱུ་བསྣམས་ནས་དེ་བཞིན་གཤེགས་པ་རྣམས་སྤྱན་འདྲེན་པར་མཛད་པ། ཨོཾ་བཛྲ་ཨ་གུ་ཤ་ཛ ནང་གི་ཤར་
སྒོའིx། རང་གི་༼ ཧཱུྃ་ལས་ཞགས་པ་ཧཱུཾ་གྱིས་མཚན་པ་ལས། རྡོ་རྗེ་ཞགས་པ་སེར་པོ་ཕྱག་གཉིས་རྡོ་རྗེ་ཞགས་
པས་དེ་བཞིན་གཤེགས་པ་རྣམས་འཇུག་པར་མཛད་པ། ཨོཾ་བཛྲ་པཱ་ཤ་ཧཱུཾ།X ཕྱུང་ལྷོ་སྒོའིx། རང་གིxཔོ་ལས་
ལྕགས་སྒྲོག་ཁཾ་གྱིས་མཚན་པ་ལས ། རྡོ་རྗེ་ལྕགས་སྒྲོག་དཀར་དམར་ཕྱག་གཉིས་རྡོ་རྗེ་ལྕགས་སྒྲོག་གིས་དེ་བཞིན་
གཤེགས་པ་རྣམས་འཆིང་བར་མཛད་པ། ཨོཾ་བཛྲ་སྤོ་ཊ་ཧཾ། ནུབ་སྒོའིx| རང་གིxཧོལས་རྡོ་རྗེ་དྲིལ་བུ་
147

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཧོ མཚན་པ་ལསx། རྡོ་རྗེ་འབེབས་པ་ཞལ་དང་བྱིན་པ་གཉིས་ནས་ཞབས་ཀྱི་བར་དཀར་པོxལྷག་མ་མདོག་
སྔོན་པོ་ཕྱག་གཡས་རྡོ་རྗེ་དྲིལ་བུ་བསྣམས་ཏེ་དེ་བཞིན་གཤེགས་པ་རྣམས་འབེབས་པར་མཛད་ཅིང་གཡོན་པ་
གདན་ལ་བརྟེན་པ། ཨོཾ་བཛྲ་གྷཎྜ་ཧོ༔ ཐུགས་ཁ་ནས་ཕྱུང་བྱང་སྒོའི་གདན་ལ་འཁོད། སྤྱན་མ་ནས་འབེབས་
པའི་བར་གྱི་ལྷ་ ཐམས་ཅད་ཀྱང་རབ་ཏུ་དགྱེས་པས་སྤྱན་གདངས་པ། སྒེག་པའི་ཉམས་ཅན་འཛུམ་པ་དང་
བཅས་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང་དར་དཀར་པོའི་སྟོད་གཡོགས་དང་སྨད་གཡོགས་ཅན།
སེམས་དཔའི་སྐྱིལ་མོ་ཀྲུང་གིས་བཞུགས་པ་ཟླ་བའི་འོད་ཀྱི་རྒྱབ་ཡོལ་མངའ་བ། རང་གི་ཐུགསxཀལྤ་བྷ་ཏྲའི་
མིང་ཡིག་དང་པོ་ཐིག་ལེས་བརྒྱན་པ་ལས་དང་པོའི་རྡོ་རྗེ་བཞི། རྡོ་རྗེ་རིན་པོ་ཆེ་བཞི། རྡོ་རྗེ་པདྨ་བཞི། སྣ་
ཚོགས་རྡོ་རྗེ་བཞི་སྟེ་ཕྱག་མཚན་བཅུ་དྲུག་ཀལྤ་བྷ་ཏྲའི་མིང་ཡིག་དང་པོ་ཐིག་ལེས་བརྒྱན་པས་མཚན་པ་ལས་
དཔག་ཏུx། ཡོངས་སུ་གྱུར་བ་ལས་སྐལ་བཟང་གི་སེམས་དཔའ་བཅུ་དྲུག་ཏུ་གྱུར། ཨོཾ་སཛྲ་སཾ་སྒ་རི་བ་རི་ཤོ་དྷ་ན་
དྷརྨཱ༔ ཏེ་ག་ག་ན་ས་མུད་ག་ཏེ་མ་ཧཱ་ན་ཡ་བ་རི་ཝཱ་རེ་སྭཱཧཱ། ཐུགས་ཁ་ནས་ཕྱུང་རྟ་བབས་དང་ལྡན་པའི་གཞལ་
ཡས་ཁང་གི་ཁྱམས་ཀྱི་ལྷ་སྣམ་ནང་མའི་གདན་ལ་འཁོད་པ་ནི། ཤར་དུ་བྱམས་པ། མཐོང་བ་དོན་ཡོད། ངན་
སོང་ཀུན་འདྲེན། མྱ་ངན་དང་མུན་པ་ངེས་པར་འཇོམས་པའི་བློ་གྲོས་བཞི་སྐུ་མདོག་དཀར་པོའི་ ཚུལ་གྱིས་
དཀུར་བསྟེན་པ། ལྷོ་ར་སྦོས་ཀྱི་གླང་བོ། དཔའ་བར་འགྲོ་བ། ནམ་མཁའ་མཛོད། ཡེ་ཤེས་ཏོག་བཞི་སྐུ་
མདོག་སེར་པོ་ཕྱག་གཡས་རྡོ་རྗེ་རིན་པོ་ཆེ་རང་གི་དབང་བསྐུར་དཀུར་བསྟེན་པ། ནུབ་དུ་འོད་དཔག་མེད། ཟླ་
འོད། བཟང་སྐྱོང་། དྲ་བ་ཅན་གྱི་འོད་བཞི་སྐུ་མདོག་དཀར་དམར༔ ཁ་འབྱེད་པར་མཛད་པ། བྱང་དུ་རྡོ་རྗེ་
སྙིང་པོ། བློ་གྲོས་མི་ཟད་པ། སྤོབས་པ་བརྩེགས་པ། ཀུན་དུ་བཟང་བོ་བཞི་ཞལ་དང་བྱིན་པ་གཉིས་ནས་
ཞབས་ཀྱི་བར་ X ལྷག་མ་མདོག་སྔོན་པོ། ཕྱག་གཡས་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་ཐུགས་ཁར་སྟོད་པའི་
ཚུལ་གྱིས་འཛིན་ཅིང་དཀུར་བསྟེན་པ། དེ་ཐམས་ཅད་ཀྱང་རབ་ཏུ་དགྱེས་པ་སྤྱན་གདངས་པxརྒྱབ་ཡོལ་མངའ་
ལ། རང་གིxགྲུ་ཝ་ཀའི་མིང་ཡིག་དང་པོ་ཐིག་ལེས་བརྒྱན་པ་ལས་འཁར་སིལ་བཅུ་དྲུག་ཤ་ཝ་ཀའི་མིང་ཡིག་དང་
པོ་ཐིག་ལེས་བརྒྱན་པས་མཚན་པ་ལས ། ཉན་ཐོས་བཅུ་དྲུག་དུ་གྱུར། བཛྲ་བྷ་ཝ་ཀ ཐུགས་ཁ་ནས་ཕྱུང་ལྷ་
སྣམ་པར་བའི་གདན་ལ་འཁོད་པ་ནི། ཤར་དུ་དགའ་བོ། སྒྲ་ཅན་འཛིན། ཤ་རིའི་བུ། མོའུ་དགལ་གྱི་བུ།
ལྷོར་རབ་འབྱོར། འཆར་ཀ མ་འགགས་པ། ཀོ་དེ་ཅུ། ནུབ་དུ་ཉེ་བར་འཁོར། རྟ་ཐུལ། བ་ལང་བདག
ཀུན་དགའ་བོ། བྱང་དུ་མིང་ཆེན། ནོར་སྦྱིན་འཛིན། གང་བོ། འོད་སྲུང་། རང་གི་ཐུགས་ཁར་ ” བྲ་ཏཱ་
ཀའི་མིང་ཡིག་དང་པོ་ཐིག་ལས་བརྒྱན་པ་ལས་འཁར་གསིལ་བཅུ་གཉིས། པྲ་ཏེ་ཀའི་མིང་ཡིག་དང་པོ་ཐིག་ལེས་
148

༄༅། །ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
བརྒྱན་པས་མཚན་པ་ལས ། རང་རྒྱལ་བཅུ་གཉིས་སུ་གྱུར། བཛྲ་པྲ་ཏེ་ཀ ཐུགས་ཁ་ནས་ཕྱུང་ལྷ་སྣམ་ཕྱི་མའི་
གདན་ལ་འཁོད་པ་ནི། ཤར་དུ་གདུང་བ་སེལ་བ། སྣང་བ་བརྩེགས་པ། ཤར་ལྷོར། འཇིགས་པ་མེད་པ།
ལྷོར་དཔའ་བོ་འདུལ་བ། ཤེས་རབ་མགྱོགས་ཅན། ལྷོ་ནུབ་ཏུ་རི་བོ་རྒྱལ་བ། ནུབ་ཏུ་སྨྲ་བའི་སྒྲ་ཆེན། བསེ་རུ་
ལྟ་བུ། ནུབ་བྱང་དུ་དུག་ཆེན་འཇོམས། བྱང་དུ་རྫུ་འཕྲུལ་ཆེར་སྟོན སེང་གེ་སྒྲ། བྱང་ཤར་དུ་ཡིད་མྱུར།
ཉན་རང་ཐམས་ཅད་ཀྱང་སྐུ་མདོག་མ་ངེས་པ་ཕྱག་ནི་ལྷུང་བཟེད་དང་འཁར་སེ་ལ་བོ་ཏི་འཛིན་པ། ཆོས་གོས་
ངུར་སྨིག་གསོལ་བ་ཁྱད་པར་རང་རྒྱལ་རྣམས་དབུའི་གཙུག་ཏོར་ཅུང་ཟད་དང་བཅས་པ། རང་གིས་ x བཛྲ་
གྲོ་དྷཱའི་མིང་། རྡོ་རྗེ་ལ་སོགས་པའི་ཕྱག་མཚན་བཅུ་དྲུག བཛྲ་ཀྲོ་དྷཱའི་མིང་ཡིག་དང་པོ་ཐིག་པས་བརྒྱན་པས་
མཚན་པ་ལས ། ཁྲོ་བོ་བཅུ་དྲུག་ཏུ་གྱུར། བཛྲ་ཀྲོ་དྷཱ། ཐུགས་ཁ་ནས་ཕྱུང་དཀྱིལ་འཁོར་ཕྱི་མའི་སྒོ་བཞིའི་
གདན་ལ་འཁོད་པ་ནི། ཤར་སྒོར། ཁྲོ་བོ་འཇིག་རྟེན་གསུམ་སྣང་། དེའི་གཡས་ སུ་ བདུད་རྩི་འཁྱིལ་བ་
གཡོན་དུ་དུས་ཀྱི་སྲིན་མོ། རྒྱབ་ཏུ་དུས་ཀྱི་ལྕགས་ཀྱུ་མ། ལྷོ་སྒོར། ཁྲོ་བོ་འཇིག་རྟེན་གསུམ་འདུས། དེའི་
གཡས་སུ་དབྱུག་སྔོན་ཅན། གཡོན་དུ་དུས་ཀྱི་དབྱུག་པ་མ། རྒྱབ་ཏུ་དུས་ཀྱི་ཞགས་པ་མ། ནུབ་སྒོར། ཁྲོ་བོ་
འཇིག་རྟེན་གསུམ་འཆིང་། དེའི་གཡས་སུ་མི་གཡོ་བ། གཡོན་དུ་དུས་གྱི་མཚན་མོ། ། རྒྱབ་ཏུ་དུས་ཀྱི་ལྕགས་
སྒྲོགས་མ། བྱང་སྒོར། ཁྲོ་བོ་འཇིག་རྟེན་གསུམ་འཇིག། དེའི་གཡས་སུ་རྟ་མགྲིན། གཡོན་དུ་དུས་ཀྱི་གནོད་
སྦྱིན་མོ། རྒྱབ་ཏུ་དུས་ཀྱི་དྲིལ་བུ་མ། ཐམས་ཅད་ཀྱང་སྐུ་མདོག་མ་ངེས་པ། དབུ་དང་ཕྱག་མཐའ་ཡས་པ།
ཕྱག་གཡས་རྣམས་ཀྱིས་མཚོན་ཆ་སྣ་ཚོགས་འཛིན་ཅིང་། གཡོན་པ་རྣམས་ཀྱིས་མགོ་ཐོད་ཤས་གང་བ་དང་མ་
རུངས་པའི་རྒྱུ་མ་དྲངས་ཏེ་ཞལ་དུ་གསོལ་བ། སྦྲུལ་དང་མི་སྡུག་པའི་རྒྱུན་གྱིས་བརྒྱན་ཅིང་སྟག་གི་ལྤགས་པས་
སྨད་དཀྲིས་པ། གཡོན་བརྐྱང་གི་སྟབས་ཀྱིས་མ་རུངས་པའི་སྙིང་ཁར་མནན་པ། ཁྱད་པར་ལྕགས་ཀྱུ་མ་ལ་
སོགས་པ་བཞི་རང་མིང་གི་མཚན་མ་ལྕགས་ཀྱུ་ལ་སོགས་པ་འཛིན་པ། ལྷ་ཚོགས་དེ་ཐམས་ཅད་ཀྱི་སྤྱི་བོར་ཨོཾ་
དཀར་པོ། མགྲིན་པར་ཨཱ དམར་པོ། ཐུགས་ཁར་ཧཱུཾ་སྔོན་པོ། ལྷ་རང་རང་གི་ཐུགས་ཁར་ཟླ་བའི་སྟེང་དུ་ཨོཾ་
ལ་སོགས་པའི་རང་རང་གི་ས་བོན་གྱིས་མཚན་པ། དེ་རྣམས་ལས་འོད་ཟེར་འཕྲོས་པས། བཅོམ་ལྡན་འདས་
ཀུན་རིག་གི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་
སྤྱན་དྲངས། བཛྲ་ས་མ་ཛ མ་ལུས་སེམས་ཅན་ཀུན་གྱི་མགོན་གྱུར་ཅིང་། ། བདུད་སྡེ་དཔུང་བཅས་མི་བཟད་
འཇོམས་མཛད་ལྷ། ། དངོས་རྣམས་མ་ལུས་ཡང་དག་མཁྱེན་གྱུར་བའི། ། བཅོམ་ལྡན་འཁོར་བཅས་གནས་
འདིར་གཤེགས་སུ་གསོལ། ། བཅོམ་ལྡན་སྐལ་བ་གྲངས་མེད་དུ་མ་རུ། ། འགྲོ་ལ་བརྩེ་ཕྱིར་ཐུགས་རྗེས་རྣམས་
149

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྦྱངས་ཤིང་། ། སྨོན་ལམ་རྒྱ་ཆེན་དགོངས་པ་ཡོངས་རྫོགས་པ། ། ཁྱེད་བཞེད་འགྲོ་དོན་མཛད་དུས་འདིར་
ལགས་ན། ། དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། ། རྫུ་འཕྲུལ་བྱིན་རླབས་སྣ་ཚོགས་སྟོན་མཛད་
ཅིང་། ། མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། ། ཡོངས་དག་འཁོར་དང་བཅས་ཏེ་གཤེགས་
སུ་གསོལ། ། ཆོས་རྣམས་ཀུན་གྱི་དབང་ཕྱུག་གཙོ། ། བཙོ་མ་གསེར་གྱི་མདོག་འདྲ་ཞིང་། ། ཉི་མ་ལས་ལྷག་
གཟི་བརྗིད་ཆེ། ། དད་པའི་སྤྱན་ནི་དྲང་བར་བགྱི། ། ཞི་ཞིང་ཐུགས་རྗེ་ཆེར་ལྡན་པ། ། དུལ་ཞིང་བསམ་
གཏན་ས་ལ་བཞུགས། ། ཆོས་དང་ཡེ་ཤེས་ཆགས་བྲལ་བ། ། ཀུན་དུ་མི་ཟད་ནུས་པར་ལྡན། ། ཚུར་སྤྱོན་ཚུར་
སྤྱོན་ཞི་བདག་ལྷ། ། ཐུབ་པའི་སྐྱེས་མཆོག་ཐམས་ཅད་མཁྱེན། ། ཤིན་ཏུ་ལེགས་བྱས་གཟུགས་བརྙན་ནི། །
མཆོད་པས་འདི་རུ་གཤེགས་སུ་གསོལ། ། འདིར་ནི་གཟུགས་དང་ལྷན་ཅིག་ཏུ། ། འགྲོ་བའི་དོན་དུ་བཞུགས་
ནས་ཀྱང་། ། ནད་མེད་ཚེ་དང་དབང་ཕྱུག་དང་། ། མཆོག་རྣམས་ལེགས་པར་སྩལ་དུ་གསོལ། །ཛཅུ་པོ་
ཧོ༔ མ་ཧཱ་ཀཱ་རུ་ཎི་ཀཱ་ཨཱཏྨ་ཀོཉཨེ་བྱེ་ཧི། སྤྱན་དྲངས་ལ། བཅོམ་ལྡན་འདིར་ནི་བྱོན་པ་ལེགས། ། བདག་ཅག་
བསོད་ནམས་སྐལ་བར་ལྡན། ། བདག་ལ་མཆོད་ཡོན་བཞེས་ནས་ཀྱང་། ། ཐུགས་ལ་དགོངས་ཤིང་གནང་བར་
མཛོད། ། བདེ་བར་གཤེགས་སོ་བཅོམ་ལྡན་འདས། ། ཚུར་གཤེགས་འདིར་ནི་བཞུགས་སུ་གསོལ། ། བདག་
ལ་མཆོད་ཡོན་བཞེས་ནས་ཀྱང་། ། འདི་ཉིད་དུ་ནི་བཞུགས་སུ་གསོལ། ། ཨོཾ་སཎྚ་ཏ་ཐཱ་ག་ཏ་ག་ག་ན་ས་མ་ཡེ་
སྭཱཧཱ་ཡིས་མཆོད་ཡོན་དང་། ཇི་ལྟར་བལྟམས་པ་ཙམ་གྱིས་ནི། ། ལྷ་རྣམས་ཀྱིས་ནི་ཁྲུས་གསོལ་ལྟར། ། ལྷ་ཡི་ཆུ་
ནི་དག་པ་ཡིས། ། དེ་བཞིན་བདག་གིས་ཁྲུས་བགྱིའོ། ། ཨོཾ་སམྦི་ཏ་ཐཱ་ཏ་ཨ་བྷི་ཥག་ས་མ་ཡ་ཤྲཱི་ཧཱུྃ་གིས་མཆོད་ནས།
བདག་དང་འགྲོ་ལ་ཐུགས་བརྩེའི་ཕྱིར། ། ཉིད་ཀྱི་རྫུ་འཕྲུལ་མཐུ་ཡིས་ནི། ། ཇི་སྲིད་མཆོད་པ་བདག་བགྱིད་
ན། ། དེ་སྲིད་བཅོམ་ལྡན་བཞུགས་སུ་གསོལ། ། ཨོཾ་ག་མ་ལ་ཡ་ཧཱུཾ། གིས་གདན་དབུལ། ཨོཾ་བཛྲ་པུཥྛ་ཨཱ༔ ཧཱུྃ།
ཞེས་པ་ནས། ཨོཾ་བཛྲ་ཤཔྟ་ཨཱ༔ ཧཱུྃ་གིས་མཆོད་ནས།ཨོཾ་བཛྲ་ཨཾ་ཀུ་ཤ་ཛ ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་སྤོ་ཊ་པཾ། ཨོཾ་
བཛྲ་གཎྜ་ཧོས། དགུག་སོགས་བྱ། ཨོཾ་བཛྲ་ཡཀ་ཧཱུཾ། ཨོཾ་བཛྲ་རཀྵ་ཧཾ། ཨོཾ་བྲ་ཝ་ར་ས་ད་ག་ར་ཨརྒྱུ་བྲ་ཏཱི་ཙྪ་སྭཱཧཱ།
མོ་སནྡྲ་བིད་ཨོཾ། ཨོ་སཛྲ་བིད་ཨཱ ཨོཾ་སམྦུ་བིད་ཧཱུྃ། དམ་རྒྱུ་ནི་ས་མ་ཡ་ཧཱུྃ། བཛྲ་ཌི་ལྟ་མ་ཊ། སོ་སོའི་ཕྱག་རྒྱ་
བྱས་ཏེ། སམྦ་བིད་ཏྲི་བྱ། ཛ ཧཱུྃ་བཾ་ཧོ༔ ས་མ་ཡ་ཧཱུཾ། ས་མ་ཡ་སྟེ། ཨ་ཧཾ། སརྦ་བིད། ཅེས་སྙིང་པོ་དང༌། ༀ་
སརྦ་བིད་སརྦ་ཨཱ་ཝ་ར་ཎའི་བི་ཤོ་དྷ་ན་ཧ་ན་ཧཱུྃ་ཕཊ། དང་བཅས་ཨོཾ་སརྦ་བིད་ཧཱུྃ་དང་། ཨོཾ་སརྦ་བིད་ཕཊ་དང་།
ཨོཾ་སརྦ་བིད་ཡཿ དང་། ཨོཾ་སརྦ་བིད་ཏྲས། ཅེས་སོ་སོའི་སྔགས་གསུམ་རེ་བརྗོད། སྤྱན་སོགས་བཞི་སོ་སོའི་ཕྱག་
རྒྱ་བྱས་ཏེ། སུ་ར་ཏ་ཧཱུཾ། བཛྲ་ཌི་ཎི་ཕཊ། བུདྡྷ་ལོ་ཙ་ནི་ཏྲི་ཤུ་དང་། བཛྲ་མ་མཱ་ཀིx། བཛྲ་བཎྜ་དེx། བཛྲ་ཏཱ་
150

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
དི་ཏྲི་ཤུ། ཛ ཧཱུྃ་བཾ་ཧོ༔ ས་མ་ཡ་ཧཱུཾ། ས་མ་ཡ་ཧཱུཾ། ཨ་ཧཾ། བུད་དྷ་ལོ་ཙ་ནེ་དང༌། བཛྲ་མ་མཱ་གི་དང་། བཛྲ་
བཎྜ་རེ་དང་། བཛྲ་ཏཱ་རེ་རྣམས་གསུམ་རེ་དང༌། ཨོཾ་བུདྡྷ་ལོ་ཙ་ནེ་ཧཱུྃ་དང་། ཨོཾ་བཛྲ་མ་མཱ་གི་ཏྲ་དང༌། ཨོཾ་བཛྲ་
བཎྜ་རེ་དེ་ཧི་དེ་ཧྲི་སོགས་དང་། ཨོཾ་བཛྲ་བྷ་རེ་ཏུ་ཏྟཱ་རེ་སོགས་ལན་གསུམ་དེ་བརྗོད་པར་བྱའོ། ། དེ་བཞིན་དུ་
རྡོར་སེམས་ནས་ཁྲོ་བོའི་བར་རང་རང་གི་ཕྱག་རྒྱ་དང་བཅས་སྦྱང་བར་བྱ་སྟེ། དཔེར། སུ་ར་ཏ་ཧཱུཾ། བཛྲ་ཌི་ཊི་
མ་ཊ། བཛྲ་སཏཱ་ཏཱི་ཤུ་ནས། བཛྲ་གྷཎྜ་ཏྲི་ཤུའི་བར་དང་། ཀལྤ་གྷ་ཏྲ་ཏྲི་ཤུ་དང་། བཛྲ་ཤབ་ཀ་ཏྲི་ཤུ་དང་།
བཛྲ་པྲ་ཀྱེ་ཀ་ཏྲི་བྱ་དང་། བཛྲ་གྲོ་དྷ་ཏྲི་ཤུ། ཛ ཧཱུཾ་བཾ་ཧོ མ་ཡ་ཧཱུཾ། ས་མ་ཡ་ཧཱུཾ། ཨ་ཧཾ༔ བཛྲ་ས་ཏྭཱ་ནས། བཛྲ་
པྲ་ཏེཀ་དང་། བཛྲ་ཀྲོ་དྷའི་བར་སྙིང་པོ་ལན་གསུམ་གསུམ་དང་། ཡང་ཨོཾ་བཛྲ་སཏྭཱ་ཧཱུྃ་ནས། ཨོཾ་བཛྲ་སྤོ་ཊ་པཾ་
དང་། ཨོཾ་བཛྲ་གྷཎྜ་ཧོ སྔགས་རྣམས་དང་། ཨོཾ་སརྦ་སཾ་སྐུ་རི་སོགས་དང་། རྩ་སྔགས་རྣམས་ལན་གསུམ་གསུམ་
སོ་སོ་རིམ་པར་སྦྱར་ནས་བརྗོད་པར་བྱའོ། ། དེ་ནས། ལྷ་ཐམས་ཅད་གྱི་ཐུགས་ཀར་ཟླ་བའི་སྟེང་དུ་ཧཱུཾ་ལས་རྡོ་རྗེ་
རྩེ་ལྔ་བ་ཐོག་མཐའ་མེད་པའི་ཆོས་ཉིད་ཀྱི་ངོ་བོས་མཚན་པར་གྱུར། བར་བསམ་ལ། ཕྱག་རྒྱ་ནི། ལྷ་ཐམས་ཅད་
ཀྱི་ལྐོག་མར་ཧཱི ལས་པདྨ་དམར་པོ་འདབ་མ་བརྒྱད་པ་ལྕེའི་འདབ་མར་ཨ་ལས་ཟླ་བའི་སྟེང་དུ་ཧཱུྃ་ལས་རྡོ་རྗེ་
དཀར་པོ་རྩེ་ལྔ་ལ་མཆུར་ཉལ་བས་མཚན་པར་གྱུར། ཨོཾ་བཛྲ་ཛི་ཧོ། སོ་སོའི་ཕྱག་རྒྱ་བྱས་ཏེ། ཨོཾ་སརྦ་བིད་སརྦ་
ཨཱ་ཝ་ར་ཎ་བི་ཤོ་དྷ་ན་ཧ་ན་ཧཱུྃ་ཕཊ། ཨོཾ་སརྦ་བིད་ཧཱུྃ། ཞེས་པ་ནས། ཨོཾ་བཛྲ་གྷཎྜ་ཧོའི་བར་ལྷ་རང་རང་གི་
སྔགས་བརྗོད་ཅིང་། སེམས་དཔའ་རྣམས་ལ། ཨོཾ་སརྦ་སཾ་སྐུ་རི་སོགས་དང་། ཉན་རང་ཁྲོ་བོ་རྣམས་སོ་སོ་ལ་རྩ་
སྔགས་ལན་རེ་བརྗོད་ནས། མཐར་རྡོ་རྗེའི་ལྟེ་བ་ལ་ལྷ་རང་རང་གི་སྔགས་ཀྱིས་མཚན་པར་གྱུར་བར་བསམས་སོ།
ལས་རྒྱ་ནི། གར་དང་གླུ་དང་རོ་དང་ཟས། ། སྤྱོད་ལམ་ལ་སོགས་བདེ་བ་རྣམས། ། སངས་རྒྱས་རྣམས་ལ་ཕུལ་
ན་ནི། ། ལས་ཀྱི་ཕྱག་རྒྱ་དབང་དུ་གྱུར། ། སོ་སོའི་ཕྱག་རྒྱ་བྱས་ཏེ། སརྦ་བིད་ལན་ལྔ་བཛྲ་གྷཎེ། ཀཝ་བྷ་ཏྲ་
ལན་བཞི། བཛྲ་ཁྲ་ཝ་ཀ བཛྲ་པྲ་ཏྱ་ག བཛྲ་གྲོ་དྷའི་བར་རང་རང་གི་མཚན་སྔགས་ལན་རེ་བརྗོད་དེ། ལྷ་
ཐམས་ཅད་ཀྱི་ཐུགས་ཁར་ཟླ་བའི་སྟེང་དུ་སྣ་ཚོགས་རྡོ་རྗེས་མཚན་པར་གྱུར་བར་བསམ་མོ། ། ཕྱག་ཆེན་ནི། སོ་
སོའི་ཕྱག་རྒྱུ་བྱས་ཏེ། སརྦ་བིད་ལན་ལྔ་ནས། བཛྲ་ཀྲོ་དྷ། ལྷ་ཐམས་ཅད་ཀྱི་ཐུགས་ཁར་ཟླ་བའི་སྟེང་དུ་དང་
པོའི་རྡོ་རྗེ་རྩེ་ལྔ་བས་མཚན་པར་གྱུར་བར་བསམ་མོ། ། དེ་ནས་དབང་བསྐུར་བ་ནི། ཨོཾ་བུད་དྷ་ཨ་བྷི་ཥིཉྩ་ཨོཾ།
ནས། ཨོཾ་ག་དྷཱ་ཨ་བྷི་ཏི་ཨཱ། དེ་ནས་འཕྲིན་ལས་བཅོལ་བ་ནི། ཨོཾ་ན་མོ་བྷ་ག་ཝ་ཏེ། སརྦ་དུ་རྒ་ཏི་བ་རི་ཤོ་དྷ་ན་
རཱ་ཛཱ་ཡ། ཏ་ཐཱ་ག་ཏ་ཡ། ཨརྡ་ཏེ་སཾ་མྱག་སཾ་བུད་དྷཱ་ཡ། ཏ་དྱ་ཐཱ། ཨོཾ་ཤོ་དྷ་ནེ་ཤོ་དྷ་ནེ། སརྦ་པཱ་པཾ་བི་ཤོ་དྷ་ནེ།
ཤུད་དྷེ་བི་ཤུད་དྷེ། སརྦ་ཀརྨཱ༔ ཨཱ་ཝ་ར་ཎ་བི་ཤོ་དྷ་ནི་སྭཱཧཱ། སོ་སོའི་ལས་རྒྱ་བྱས་ཏེ། ཨོཾ་སརྦ་བིད་སརྦ་ཨཱ་ཝ་ར་
151

༄༅། ། རྗེ་བཙུན་གྲུགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཎ་བི་ཤོ་དྷ་ན་ཧ་ན་ཧཱུྃ་ཕཊ། བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོ་ཀུན་
རིག་རྣམ་པར་སྣང་མཛད་ཀྱིས། བསྟེན་པ་ལྟ་བུའི་སྐབས་ཡིན་ན། ཟབ་གསལ་གཉིས་སུ་མེད་པ་ལ་སོགས་པ་
ལམ་གྱི་རྟོགས་པ་མཐའ་དག་རྒྱུད་ལ་སྐྱེ་བའི་འཕྲིན་ལས་མཛོད་ཅིག ཅེས་བྱ་ལ་ཚེ་ལྡན་གྱི་དོན་དུ་ཡིན་ན།
བདག་དང་སྦྱིན་པའི་བདག་པོའི་ནད་གདོན་བར་ཆད་ཐམས་ཅད་ཉེ་བར་ཞི་བའི་འཕྲིན་ལས་མཛོད་ཅིག ཅེས་
དང་། གཤིན་པོའི་དོན་དུ་ཡིན་ན། དམིགས་ཡུལ་ལ་སོགས་པའི་སེམས་ཅན་ཐམས་ཅད་འཁོར་བ་དང་ངན་
སོང་གི་འཇིགས་སྐྲག་ལས་འདོན་པ་དང་མྱུར་དུ་མངོན་པར་རྫོགས་པར་འཚང་རྒྱུ་བའི་འཕྲིན་ལས་མཛོད་ཅིག་
ཅེས་བྱ་བ་དང་། འཕྲིན་ལས་འདི་ཚེ་ལྡན་དང་ཚེ་འདས་གང་ལའང་སྦྱར་ཆོག་སྟེ། དེ་གང་ཡིན་ཡང་འཁོར་བ་
དང་ངན་སོང་ལས་ཐར་དགོས་པ་དང་འཚང་རྒྱུ་དགོས་པའི་ཕྱིར་རོ། ། ལྷ་གཞན་ལ་རིམ་པ་བཞིན་དུ་རྩ་སྔགས་
དང་སྙིང་པོ་དང་འཕྲིན་ལས་གསུམ་སྤེལ་ནས་བྱ་སྟེ། ཨོཾ་ན་མོ་བྷ་ག་ཝ་ཏེ་སོགས་ཀྱི་མཐར། ཨོཾ་སརྦ་བིད་ཧཱུྃ་སྐྱོང་
བའི་རྒྱལ་བོ་དང་། ཨོཾ་སརྦ་བིད་ཕཊ་རྒྱལ་མཆོག་རིན་ཆེན་དང་། ཨོཾ་སརྦ་བིད་ཨཱ ཤཱཀྱ་རིགས་དབང་དང་།
ཨོཾ་སརྦ་བིད་ཏཱཊ་མེ་ཏོག་ཆེར་རྒྱས་ཏེ། དེ་བཞིན་གཤེགས་པ་རིགས་རྣམ་པ་བཞིས་ཀྱང་། ཨོཾ་ན་མོ་བྷx། ཨོ་
བུད་དྷ་ལོ་ཙ་ནེ་ཧཱུྃ་སངས་རྒྱས་སྤྱན་མ་དང་། ཨོཾ་བཛྲ་མ་མཱ་ཀཾ་ཏཱཾ་རྡོ་རྗེ་མ་མཱ་ཀི་དང་། ཨོཾ་བཛྲ་བཎྜར་དེ་ཧྲི་དེ་ཧི་
སིད་དྷཱ་བོ་དྷི་ལོ་གཏྟཱ་རེ་པཱི་སཱཧཱ། གོས་དཀར་མོ་དང་། ཨོཾ་བཛྲ་ཏཱ་རེ་ཏུ་ཏྟཱ་རེ་ཧཱུྃ་ཧཱུྃ་ཧཱུྃ་སྭཱ་སཱ་སྭཱཧཱ། སྒྲོལ་མ་སྟེ་ཡུམ་
རྣམ་པ་བཞིས་ཀྱང་། ཨོཾ་བཛྲ་ས་ཏྭ་ཧཱུཾ་རྡོ་རྗེ་སེམས་དཔའ་དང་། ༀ་བཛྲ་རཱ་ཛཱ་ཛརྡོ་རྗེ་རྒྱལ་པོ་དང་། ཨོཾ་བཛྲ་
རུ་ག་ཧོ རྡོ་རྗེ་ཆགས་པ་དང་། ༀ་བཛྲ་སཱ་དྷུ་དྷུ་རྡོ་རྗེ་ལེགས་པ་སྟེ། ཤར་ཕྱོགས་ཀྱི་སེམས་དཔའ་བཞི་ཀྱང་x;
ཨོཾ་ན་མོx། ཨོཾ་བཛྲ་རཏྣ་ཏཾ ༔ རྡོ་རྗེ་རིན་ཆེན་དང༌། ༀ་བཛྲ་ཏེ་ཛཱ་རྱ་རྡོ་རྗེ་གཟི་བརྗིད་དང༌། ཨོཾ་བཛྲ་ཀེ་ཏུ་བྷི་རྡོ་
རྗེ་རྒྱལ་མཚན་དང་། ཨོཾ་བཛྲ་ཧཱ་ས་ཧཱ། རྡོ་རྗེ་བཞད་པ་ཏེ་ལྷོ་ཕྱོགས་ཀྱིx། ཨོཾ་ན་མོx། ཨོཾ་བཛྲ་དྷརྨཱཧཱི༔ རྡོ་རྗེ་
ཆོས་དང་། ཨོཾ་བཛྲ་ཏི་ཀླུ་དྷི༔ རྡོ་རྗེ་རྣོན་པོ་དང་། ༀ་བཛྲ་ཧེ་ཏུ་ཀྲུ་རྡོ་རྗེ་རྒྱུ་དང་། ༀ་བཛྲ་བྷ་ཥ་བྷ་རྡོ་རྗེ་སྨྲ་བ་ཏེ།
ནུབ་ཕྱོགས་ཀྱིx། ཨོཾ་ན་མོx། ཨོ་ཀ– ཀཾ་རྡོ་རྗེ་ལས་དང༌། ༀ་བཛྲ་རག་རཾ་རྡོ་རྗེ་སྲུང་བ་དང་། ཨོཾ་བཛྲ་ཡག་ཀླུ་
རྡོ་རྗེ་གནོད་སྦྱིན་དང་། ཨོཾ་བཛྲ་སུནྟི་ཏྟཾ་རྡོ་རྗེ་ཁུ་ཚུར་ཏེ་བྱང་ཕྱོགས་ཀྱིx། ཨོཾ་ན་མོx། ཨོཾ་བཛྲ་ལཱ་སྱ་ཧཱུྃ་སྒེག་མོ་
དང་། ༀ་བཛྲ་མཱ་ལི་ཀྲྀ་ཕྲེང་བ་མ་དང་། ཨོཾ་བཛྲ་གིརྟི་ཧཱི་གླུ་མ་དང་། ཨོཾ་བཛྲ་ནི་ཏྲེ་ཡཿ གར་མ་ཏེ། ནང་གི་
མཆོད་པའི་ལྷ་མོ་བཞིས་ཀྱང་x། ཨོཾ་ན་མོx། ཨོཾ་བཛྲ་དྷུ་པེ་ཧཱུྃ་བདུག་པ་མ་དང་། ཨོཾ་བཛྲ་པུཥྛ་ཧཱུཾ་མེ་ཏོག་མ་དང་།
ཨོཾ་བཛྲ་ཨ་ལོ་ཀེ་ཧི༔ མར་མེ་མ་དང་། ཨོཾ་བཛྲ་གནྡྷི་ཨ་དྲི་ཆབ་མ་སྟེ། ཕྱིའི་མཆོད་པའི་ལྷ་མོ་བཞིས་ཀྱངx། ཨོཾ་ན་
2
 چ
མོ ། ཨོཾ་བཛྲ་ཨ་ཀུ་ཤ་ཛ༔ ངོ་རྗེ་རྡོ་རྗེ་ལྕགས་ཀྱུ་དང་། ཨོཾ་བཛྲ་པཱ་ཤ་ཧཱུཾ་རྡོ་རྗེ་ཞགས་པ་དང་། ཨོཾ་བཛྲ་སྤོཊ་པོ་རྡོ་རྗེ་
152

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ལྕགས་སྒྲོགས་དང་། ཨོཾ་བཛྲ་གྷཎྜ་ཧོ རྡོ་རྗེ་འབེབས་པ་སྟེ་ནང་གི་སྒོ་བ་ཆེན་པོ་བཞིས་ཀྱང་x། ཨོཾ་ན་མོ །
བྱམས་པ། མཐོང་བ་དོན་ཡོད། ངན་སོང་ཀུན་འདྲེན། མྱ་ངན་དང་མུན་པ་ངེས་པར་འཇོམས་པའི་བློ་གྲོས།
སྤོས་ཀྱི་གླང་བོ། དཔའ་བར་འགྲོ་བ། ནམ་མཁའ་མཛོད། ཡེ་ཤེས་ཏོག འོད་དཔག་མེད། ཟླ་འོད།
བཟང་སྐྱོང་། དྲ་བ་ཅན་གྱི་འོད། རྡོ་རྗེ་སྙིང་པོ། བློ་གྲོས་མི་ཟད་པ། སྤོབས་པ་བརྩེགས་པ། ཀུན་དུ་བཟང་
པོ་ཏེ་སྐལ་བཟང་གི་སེམས་དཔའ་བཅུ་དྲུག་གིས་ཀྱང་། ཨོཾ་ན་མོ ། དགའ་བོ། སྒྲ་གཅན་འཛིན། ཤ་རིའི་བུ།
མོའུ་དགལ་གྱི་བུ། རབ་འབྱོར། འཆར་བ། མོ་འགགས་པ། གོ་དི་ཅུ། ཉེ་བར་འཁོར། རྟ་ཐུལ། བ་ལང་
བདག ཀུན་དགའ་བོ། མིང་ཆེན། ནོར་སྦྱིན་འཛིན། གང་པོ། འོད་སྲུང་སྟེ་ཉན་ཐོས་ཆེན་པོ་བཅུ་དྲུག་
གིས་ཀྱང་། ཨོཾ་ན་མོx། གདུངས་བ་སེལ་བ། སྣང་བ་བརྩེགས་པ། འཇིགས་པ་མེད་པ། དཔའ་བོ་འདུལ་བ།
ཤེས་རབ་མགྱོགས་ཆེན། རི་བོ་རྒྱལ་བ། སྨྲ་བའི་སྒྲ་ཆེན། བསེ་རུ་ལྟ་བུ། དུག་ཆེན་འཇོམས། རྫུ་འཕྲུལ་ཆེར་
སྟོན། སེང་གེ་སྒྲ། ཡིད་མྱུར། རང་རྒྱལ་ཆེན་པོ་བཅུས་ཀྱང་x། ཨོཾ་ན་མོx] ཁྲོ་བོ་བཞི། བྲན་བཞི། ཕོ་ཉ་
བཞི། མངགས་པ་བཞི། ཁྲོ་བོ་ཆེན་པོ་བཅུ་དྲུག་གིས་ཀྱང་མཛོད་ཅིག དེ་ནས་བདག་བསྐྱེད་མཆོད་པ་ལྟར་
བསངས་སྦྱང་བྱིན་གྱིས་བརླབས་ཏེ། ཚིགས་བཅད་གཞན་ནས། ། རབ་འབྱམས་རྒྱ་མཚོ་དཔག་མེད་ན། །
མཆོད་ཡོན་ཇི་སྙེད་ཡོད་པ་དང༌། ། བདག་གིས་གུས་པར་བཤམས་པ་འདི། ། ཇི་སྙེད་རྒྱལ་བ་སྲས་དང་
བཅས། ། དེ་སྙེད་རྣམས་ལ་བདག་འབུལ་ན། ། ཐུགས་རྗེས་མངའ་བ་ཁྱེད་རྣམས་ཀྱིས། ། ཅི་བདེ་བར་ནི་
བཞེས་ནས་ཀྱང་། ། སེམས་ཅན་དོན་ཀུན་མཛད་དུ་གསོལ། ། ཨོཾ་སཊྚ་ཏཱ་ཐཱ་ག་ཏ་ཨརྒྱུ་པྲ་ཏཱི་ཙྪ་ཧཱུཾ་སྭཱཧཱ། དེ་
བཞིན་དུ་སྤྱར་ཏེ། པཱ་ཏྱཾ། བུཊྚེ། དྷུ་པེ། ཨ་ལོ་གེ གནྡྷེ། ནེ་ཝི་ཏེ་པྲ་ཏཱི་ཙྪ་ཧཱུཾ་སྭཱཧཱ། དེ་ལས་གཞན་ཡང་
མཆོད་པའི་ཚོགས། ། རོལ་མོ་དབྱངས་སྙན་ཡིད་འོང་ལྡན། ། སེམས་ཅན་སྡུག་བསྔལ་སིམ་བྱེད་པའི། ། སྤྲིན་
རྣམས་སོ་སོར་གནས་གྱུར་ཅིག། ཨོཾ་སམྦོ་ཏ་ཐཱ་ག་ཏོ་ཤཔྟ་པྲ་ཏཱི་ཙྪ་ཧཱུཾ་སྭཱཧཱ། སྒེག་སོགས་ཀྱི་མཆོད་པ་རྒྱུས་བསྡུས་
ཀྱི་དང་པོ་ནི། ཨོཾ་རྡོ་རྗེ་སེམས་དཔའ་བསྡུས་པ་ན། ། ཨོཾ་བཛྲ་ས་ཏྭཱ་སུ་སཾ་གྲ་ཧཱད། བཛྲ་ལཱ་སྱ། རྡོ་རྗེ་རིན་ཆེན་
བླ་ན་མེད། ། ཨོཾ་བཛྲ་ཎ་མཱ་ནུ་ཏྟཱ་རཾ བཛྲ་མཱ་ལེ། རྡོ་རྗེ་ཆོས་ཀྱིས་གླུ་བླངས་པས། ། ཨོཾ་བཛྲ་དྷརྨཱ གཱ་ཡ་ནི།
བཛྲ་གཱིརྟི། རྡོ་རྗེ་ལས་ཀུན་བྱེད་པར་འགྱུར། ། ཨོཾ་བཛྲ་ཀ གརདབྷ་ཝེ། བཛྲ་ནི་ཏེ། དེ་བཞིན་དུ། ཨོ་རྡོ་
རྗེ་སེམས་དཔའx། ཨོཾ་བཛྲ་སཏྭཱx{ བཛྲ་དྷུ་པེ། རྡོ་རྗེ་རིན་ཆེནx། ཨོཾ་བཛྲ་ར#x། བཛྲ་པུཊྚེ། རྡོ་རྗེ་ཆོས་
ཀྱིx། ཨོཾ་བཛྲ་དྷམཱx། བཛྲ་ཨཱ་ལོ་ཀེ། རྡོ་རྗེ་ལས་ཀུནx། ཨོཾ་བཛྲ་ཀཆ་ x། བཛྲ་གྷནྡྷེ། ཞེས་དང་བསྡུ་ན།
ཨོཾ་རྡོ་རྗེ་སེམས་དཔའ་བསྡུས་པ་ན། ། རྡོ་རྗེ་རིན་ཆེནx། རྡོ་རྗེ་ཆོསx། རྡོ་རྗེ་ལས་ཀུནx། ཨོཾ་བཛྲ་སཏཱ་སུx/
153

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཛྲ་རཏྠx། བཛྲ་དྷརྨཱ x། བཛྲ་ཀཆ་ x། བཛྲ་ལཱ་སྱ། བཛྲ་མཱ་ལེ། བཛྲ་ནེ་ཏེ། བཛྲ་དྷུ་པེ། བཛྲ་པཋེ།
བཛྲ་ཨཱ་ལོ་ཀེ། བཛྲ་གྷནྡྷེ། ཞེས་བྱའོ་དེ་ནས་བསྟོད་པ་ནི། མཉམ་མེད་མི་གཡོ་མཉམ་མེད་མཆོག་གི་ཆོས་ཉིད་
ཅན། ། ཐུགས་རྗེའི་བདག་ཉིད་འགྲོ་བའི་སྡུག་བསྔལ་སེལ་བར་མཛད། ། ཡོན་ཏན་མཐའ་ཡས་དངོས་གྲུབ་
ཐམས་ཅད་སྦྱིན་མཛད་པ། ། དྲི་མེད་མི་གཡོ་མཉམ་མེད་དམ་པའི་མཆོག་ཆོས་ཅན། ། ཡོན་ཏན་ཤིན་ཏུ་ཕྲ་
བའི་ཆ་ལའང་ཚད་མེད་དེ། ། དཔེ་ནི་ནམ་མཁའ་དང་ཡང་བསྐྲུན་དུ་ཡོད་མ་ཡིན། །དངོས་གྲུབ་མཐའ་ཡས་
མཉམ་མེད་དཔེ་དང་བྲལ་བ་རྣམས། ། སེམས་ཅན་ཁམས་ལ་དངོས་གྲུབ་མཆོག་རྣམས་ངེས་པར་སྩོལ། ། རྟག་
ཏུ་དྲི་མ་མེད་པ་ཐུགས་རྗེའི་ཤུགས་ལས་བྱུང་། ། སྨོན་ལམ་གྲུབ་པ་འགག་པ་མེད་པའི་ཆོས་ཉིད་ཅན། ། འགྲོ་
བའི་དོན་བསྒྲུབ་རབ་ཏུ་བརྩོན་པ་མཐའ་ཡས་པ། ། ཐུགས་རྗེ་ཆེན་པོའི་བདག་ཉིད་རྟག་ཏུ་རྣམ་པར་སྣང་། །
ཚད་མེད་ཚད་དང་བྲལ་བ་ཤིན་ཏུ་རྫོགས་པ་ཡི། ། བདེ་བར་གཤེགས་པའི་གོ་འཕང་དམ་པ་བརྙེས་གྱུར་
ཀྱང་། ། ཁམས་གསུམ་རྣམས་ལ་དངོས་གྲུབ་མཆོག་སྩོལ་མཛད་པ་ཡི། ། ཐུགས་རྗེའི་སྤྱོད་པ་མི་གཡོ་འགག་
པར་ཡོད་མི་འགྱུར། ། ཨེ་མའོ་ཤིན་ཏུ་བཟང་པོའི་ཆོས་ཉིད་མཆོག་དང་ལྡན། ། མཆོག་སྦྱིན་རྣམས་ཀྱི་ནང་
ནས་གོ་འཕང་མཆོག་བརྙེས་པ། ། ཁམས་གསུམ་ཀུན་ལ་རྟག་ཏུ་དངོས་གྲུབ་མཆོག་སྩོལ་མཛད། ། མགོན་པོ་
དུས་གསུམ་སྒྲིབ་པ་མེད་པར་རབ་མཁྱེན་པས། ། དམ་ཚིག་མཆོག་གསུམ་དངོས་གྲུབ་དམ་པ་བདག་ལ་སྩོལ། །
འདི་དེ་སངས་རྒྱས་ཐམས་ ཅད་ཀྱི། ། ཡང་དག་ཡོན་ཏན་རྒྱས་པ་སྟེ། } ལན་ཅིག་ཙམ་ཞིག་བརྗོད་པས་
ཀྱང་། ། གསང་སྔགས་ཐམས་ཅད་འགྲུབ་པར་འགྱུར། ། ཞེས་པས་བསྟོད། རྒྱས་པར་ཆོས་དབྱིངས་ཡེ་ཤེས་མ་
དང་། བསྡུ་ན་བསྟོད་པ་གཞན་གྱིས་ཀྱང་རུང་། དེ་ནས། ལྷ་ཐམས་ཅད་ཀྱི་ཐུགས་ཁར་རང་རང་གི་ས་བོན་ལ་
བཟླས་པའི་སྔགས་མུ་ཏིག་གི་ཕྲེང་བ་ལྟ་བུས་བསྐོར་བ་དུས་མཐའི་མེ་དང་འདྲ་བའི་འོད་ཟེར་ཅན་དང་། ལྷ་
ཐམས་ཅད་ཀྱི་ཞལ་ནས་སྔགས་ཀྱི་སྒྲ་བྱུང་བར་གྱུར། ཨོཾ་སརྦ་བིད་སཏྠ་ཨཱ་ཝར་ཎཱ་བི་ཤོ་དྷ་ན་ཧ་ན་ཧཱུྃ་ཕཊ། ཨོཾ་
སནྡྲ་བིད་ཧཱུྃ། ཨོཾ་སམྦ་བིད་ཕཊ། ཨོཾ་སབྦ་བིད་ཨཱ ཨོཾ་སཛྲ་བིད་ཏྲཊ། ཨོཾ་བུད་དྷ་ལོ་ཙ་ནེ་ཧཱུྃ། ཨོཾ་བཛྲ་མ་མཱ་ཀི་
ཏྭཾ། ཨོཾ་བཛྲ་བཎྜ་རེ་དེ་ཧྲི་དེ་ཧི་སིདྡྷི་བོ་དྷི་ལོ་ཀོཏྟཱརཱི་ཏཱཾ་སྭཱཧཱ། ཨོཾ་བཛྲ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཧཱུྃ་ཧཱུྃ་སྭ་སྭ་སཱ་སཱཧཱ།
ཨོཾ་བཛྲ་སཏྭཱ་ཧཱུཾ། ཨོཾ་བཛ་རཱ་ཛ་ཛ ཨོཾ་བཛྲ་རཱ་ག་ཧོ ཨོཾ་བཛྲ་སཱ་དྷ་དྷཱ། ཨོཾ་བཛྲ་རཏ་ཧཱུཾ། ཨོཾ་བཛྲ་ཏེ་ཛ་རྱ། ཨོཾ་
བཛྲ་གེ་ཏུ་དྷཱི། ཨོཾ་བཛྲ་ཧཱ་ས་ཧཱ། ཨོཾ་བཛྲ་དྷརྨཱ༔ ཧི ཨོཾ་བཛྲ་ཏི་ཀཱ་ཏཱི ཨོཾ་བཛྲ་ཧེ་ཏུ་ཧཱུཾ། ཨོཾ་བཛྲ་བྷ་ཥ་བྷ། ཨོཾ་
བཛྲ་ཀཚཱཀཾ། ཨོཾ་བཛྲ་རཀཾ་རཾ། ཨོཾ་བཛྲ་ཡཀ་ཀྵ། ཨོཾ་བཛྲ་སནྟི་ཏྟཾ། ཨོཾ་བཛྲ་ལཱ་སྱ་ཧཱུཾ། ཨོཾ་བཛྲ་མཱ་ལ་ཧཱུཾ། ཨོཾ་
བཛྲ་གིརྟི་ཧི ཨོ་བཛྲ་ནྱ་ཏ་ཨ ཨོཾ་བཛྲ་དྷུ་པེ་ཧཱུྃ། ཨོཾ་བཛྲ་པུཥཱ་ཧཱུཾ། ཨོཾ་བཛྲ་ཨཱ་ལོ་ཀ་ཧཱུྃ༔ ཨོཾ་བཛྲ་གནྡྷེ་ཨ ཨོཾ་བཛྲ་
154

༄༅། །ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
མོ་ཀུཤ་ཛ ཨོཾ་བཛྲ་བ་ཤ་ཧཱུྃ། ཨོཾ་བཛྲ་སྤོཊ་ཧཾ། ཨོཾ་བཛྲ་གཎ་ཧོ༔ ཨོཾ་སརྦ་སཾ་སྐ་རི་བ་རི་ཤོ་དྷ་ན་དྷརྨཱཏེ་ག་ག་ན་
ས་མུད་ག་ཏེ་མ་ཧཱ་ན་ཡ་བ་རི་ཝ་རེ་སྭཱཧཱ། ཞེས་དང་། རྩ་རིག་རྣམས་ཅི་འགྲུབ་བཟླས་མཐར་ཡིག་བརྒྱ་ལན་
བདུན་ནམ་གསུམ་བཟླའོ། ། དེ་ནས་མཆོད་པ་བསྡུ་ན། ཨོཾ་སརྦ་ཏ་ཐཱ་ག་ཏ་ཨགྷཾ་པྲ་ཏཱ་ཙྪ་ཧཱུཾ་སྭཱཧཱ་ནསxཤཔྟ་པྲ་
ཏཱཙྪའི་བར་གྱི་མཆོད་དེ། ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། ། གཟུགས་སྐུ་འཇའ་ཚོན་བཞིན་དུ་
སོ་སོར་གསལ། ། ཐབས་དང་ཤེས་རབ་མཆོག་མངའ་བརྙེས་པའི། ། རིགས་ལྔ་བདེ་བར་གཤེགས་ལ་ཕྱག་
འཚལ་བསྟོད། ། ཅེས་བསྟོད། རྒྱས་པར་བྱེད་ན་ཚིགས་བཅད་སྔགས་དང་མཎྜལ་གྱིས་མཆོད་ཅིང༌། བསྟོད་པ་
ཡང་རྒྱས་པ་བྱའོ། ། དེ་ནས་བུམ་བསྐྱེད་ནི། བུམ་པ་སྟ་གོན་བྱ་ཞིང་། བུམ་པ་མང་ཉུང་གི་ཁྱད་པར་འབྱེད་
དགོས་པ་ཡོད་ནའང་རེ་ཞིག་བུམ་པ་ལས་སྔགས་ཀྱིས་བསང་། བྷཱུནྱ་ཏ་དང་སཱ་བྷ་ཝ་ནས་ཤུདྡྷོཊ་ཧཾ༔ བུམ་པ་སྟོང་
བཉིད་དུ་གྱུར། སྟོང་བའི་ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ། ལྟོ་བ་ཆེ་བ། མགྲིན་པ་
རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པར་གྱུར། ༀ་ཏསྟོ་ཏ་སྟེ་མ་ཧཱ་ཏསྟེ་
སཱཧཱ། ལྷའི་ཆུ་བོ་གཾ་ག་དང་། བུམ་པའི་ཆུ་དབྱེར་མེད་པར་གྱུར། རྣམ་རྒྱལ་བུམ་པའི་ནང་དུ། པད་ཟླའི་
གདན་སུམ་ཅུ་སོ་བདུན། དབུས་ཀྱི་གདན་ལ་ཨོཾ་ལས་འཁོར་ལོ་ཨོཾ་གྱིས་མཚན་པ་ལས་བཅོམ་ལྡན་འདས་ཀུན་
རིག་སྐུ་མདོག་དཀར་པོ། ཞེས་པ་ནས། ཉི་མའི་འོད་ཀྱི་རྒྱབ་ཡོལ་མངའ་བ། ཕྱོགས་བཞིར་པད་ཟླའི་གདན་
རྣམས་ཀྱི་སྟེང་དུ་ཧཱུཾ་ལས་རྡོ་རྗེ་ཧཱུྃ་གྱིས་མཚན་པ། ཏཱཾ་ལས་རིན་པོ་ཆེ་ཧཱུྃ་གིས་མཚན་པ། ཧྲིལས་པདྨ་ཧི མཚན་
པ། ཨཱ༔ ལས་སྣ་ཚོགས་རྡོ་རྗེ་ཨཱ མཚན་པ་རྣམས་ཡོངས་སུ་གྱུར་བ་ལས། དེ་བཞིན་གཤེགས་པ་བཞིར་གྱུར་བ་
ནི། ཤར་དུ་ངན་སོང་སྦྱོང་བའི་རྒྱལ་པོར། ལྷོར་རྒྱལ་མཆོག་རིན་ཆེནx། ནུབ་ཏུ་ཤཱཀྱ་རིགས་དབངཿx། བྱང་
དུ་མེ་ཏོག་ཆེར་རྒྱས x། དེ་བཞིན་གཤེགས་པ་བཞི་བོ་ཡང་རིན་པོ་ཆེའིx། རྒྱབ་ཡོལ་མངའ་བ། འཚམས་
བཞིར་པད་ཟླའི་གདན་རྣམས་ཀྱི་སྟེང་དུ། ཧཱུྃ་ལས་སྤྱན་གྱིས་སྨྲས་པའི་འཁོར་ལོ་ཧཱུྃ་གྱིས་མཚན་པ། ཧཱུྃ་ལས་རྡོ་
#x 88 cusy I5x 43 INVESFx fushers Travel agara sâI TỐT
སྤྱན་མ་དཀར་མོ ། ལྷོ་ནུབ་ཏུ་མཱ་མ་ཀཱི་སྔོན་མོ ། ནུབ་བྱང་དུ་གོས་དཀར་མོ་དམར་མོ ། བྱང་ཤར་དུ་སྒྲོལ་མ་
ལྗང་ཁུxབརྟེན་པ། ཤར་གྱི་པད་ཟླའི་གདན་རྣམས་ཀྱི་སྟེང་དུ། ཧཱུྃ་ལས་རྡོ་རྗེ་ཧཱུྃ་གྱིས་མཚན་པ། ཛལས་
ལྕགས་ཀྱུx} ཧོལས་མདའ་གཞུx། དྷུ་ལས་རྡོ་རྗེ་རྩེ་ལྔ་བx། རྣམས་ཡོངས་སུ་གྱུར་བ་ལས ། ཤར་ཕྱོགས་ཀྱི་
སེམས་དཔའ་བཞིར་གྱུར་བ་ནི། གདན་དང་བོ་ལ་རྡོ་རྗེ་སེམས་དཔའ་དཀར་པོx། གདན་གཉིས་པ་ལ་རྡོ་རྗེ་
རྒྱལ་པོ་གསེར་མདོགx] གདན་གསུམ་པ་ལ་རྡོ་རྗེ་ཆགས་པ་དམར་པོ ། གདན་བཞི་བ་ལ་རྡོ་རྗེ་ལེགས་པ་ལྗང་
155

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཁུx། ལྷོའི་པད་ཟླའི་གདན་རྣམས་ཀྱི་སྟེང་དུ། ཧཱུྃ་ལས་རིན་པོ་ཆེx། རྱ་ལས་ཉི་མx། བྷི་ལས་རྒྱལ་
མཚནx། ཧཱ་ལས་སོའི་ཕྲེང་བ ། ལྷོ་ཕྱོགས་ཀྱི་སེམས་དཔའ་བཞིར་གྱུར་བ་ནི། གདན་དང་པོ་ལ་རྡོ་རྗེ་རིན་
ཆེན་སེར་པོ ། གདན་གཉིས་པ་ལ་རྡོ་རྗེ་གཟི་བརྗིད་ཉི་མའི་མདོག་ཅནx། གདན་གསུམ་པ་ལ་རྡོ་རྗེ་རྒྱལ་མཚན་
སྔོན་པོx། གདན་བཞི་བ་ལ་རྡོ་རྗེ་བཞད་པ་དུང་དང་། ནུབ་ཀྱི་པད་ཟླའི་གདན་རྣམསx། ཧཱི ལས་པདྨx།
ལས་རལ་གྲིx། ཀྲོ་ལས་འཁོར་ལོ ། བྷ་ལས་ལྕེx། ནུབ་ཕྱོགས་ཀྱི་སེམས ། གདན་དང་པོ་ལ་རྡོ་རྗེ་ཆོས་
དཀར་དམར ། གདན་གཉིས་པ་ལ་རྡོ་རྗེ་རྣོན་པོ་སྔོན་པོx། གདན་གསུམ་པ་ལ་རྡོ་རྗེ་རྒྱུ་གསེར་གྱི་མདོག་
ཅནx། གདན་བཞི་བ་ལ་རྡོ་རྗེ་སྨྲ་བ་ཟངས་ཀྱི་མདོག་ཅནxi བྱང་གི་པད་ཟླའི་གདན་རྣམས ] ཀིཾ་ལས་སྣ་
ཚོགས་རྡོ་རྗེ ། རཾ་ལས་གོ་ཆx། ཀཾ་ལས་མཆེ་བ། ཏཱཾ་ལས་རྡོ་རྗེ ། བྱང་ཕྱོགས་ཀྱིx། གདན་དང་པོ་ལ་རྡོ་རྗེ་
ལེགས་པ་དངx། གདན་གཉིས་པ་ལ་རྡོ་རྗེ་སྲུང་བx། གདན་གསུམ་པ་ལ་རྡོ་རྗེ་གནོད་སྦྱིན་ནག་པོ ། གདན་
བཞི་བ་ལ་རྡོ་རྗེ་ཁུ་ཚུར་སེར་པོx། ནང་གི་འཚམས་བཞིར་པད་ཟླའིx། ཧཱུྃ་ལས་རྡོ་རྗེ་x། ། ཧཱུྃ་ལས་རིན་པོ་ཆེའི་
ཕྲེང་བ། དྷཱི༔ལས་པི་ཝངx། ཨོཾ་ལས་རྡོ་རྗེ་རྩེ་གསུམ་པ ། ནང་གི་ལྷ་མོ་བཞིར་གྱུར་བ་ནི། ཤར་ལྷོར་སྒེག་མོ་
དཀར་མོ ། ལྷོ་ནུབ་ཕྲེང་བ་མ་སེར་མོ། ནུབ་བྱང་དུ་ཀླུ་མ་དཀར་དམར ། བྱང་ཤར་དུ་གར་མx། ཕྱིའི་
འཚམས་བཞིར་པད་ཟླའིx། ཧཱུྃ་ལས་སྤོས་སྣོད་ + ། ཏཱཾ་ལས་མེ་ཏོག་གི་སྣོད། བྷིལས་མར་མེའི་སྡོང་བུ །
ཨལས་དྲིའི་དུང་ཕོརx། ཕྱིའི་ལྷ་མོ་བཞིར་གྱུར་བ་ནི། ཤར་ལྷོར་བདུག་པ་མ་དཀར་མོx། ལྷོ་ནུབ་ཏུ་མེ་ཏོག་
མ་སེར་མོ ། ནུབ་བྱང་དུ་མར་མེ་མ་དཀར་དམརx] བྱང་ཤར་དུ་བྱུག་པ་མ་ཞལ་དང་བྱིན་པx ཕྱོགས་
བཞིའི་པད་ཟླའི་གདན་རྣམསx། ཛལས་ལྕགས་ཀྱུx། ཧཱུྃ་ལས་ཞགས་པx} བོ་ལས་ལྕགས་སྒྲོག ། ཧོལས་
རྡོ་རྗེ་དྲིལ་བུ་ཧོ༔ ས་མཚན་པ་རྣམས་ཡོངས་སུ་གྱུར་བ་ལས། རྡོ་རྗེ་ལྕགས་ཀྱུ་ལ་སོགས་པ་བཞིར་གྱུར་པ་ནི ། །
ཤར་དུ་རྡོ་རྗེ་ལྕགས་ཀྱུx། ལྷོར་རྡོ་རྗེ་ཞགས་པ་སེར་པོ ། ནུབ་ཏུ་རྡོ་རྗེ་ལྕགས་སྒྲོག་དཀར་དམར ། བྱང་དུ་རྡོ་
རྗེ་འབེབས་པ་ཞལ་དང་བྱིན་པ་གཉིས་ནས་ཞབས་ཀྱི་བར་དཀར་པོx། གཡོན་པ་གདན་ལ་བརྟེན་པ། གཙོ་
བོའི་གཡོན་དུ་པད་ཟླའི་གདན་ལ། གློ་ལས་མཆེ་བ་ཁཾ་གིས་མཚན་པ་ལས་རྡོ་རྗེ་གནོད་སྦྱིན་ནག་པོ། ལྟོ་བ་
ཡངས་པ་སྡིགས་པའི་ཚུལ་དུ་མཛད་པ། སྤྱན་མ་ནས་རྡོ་རྗེ་གནོད་སྦྱིན་གྱི་བར་གྱི་ལྷ་ཐམས་ཅད་ཀྱང་རབ་ཏུ་
དགྱེས་པས་སྤྱན་གདངས་པ། སྒེག་པའི་ཉམས་ཅནxཟླ་བའི་འོད་ཀྱི་རྒྱབ་ཡོལ་མངའ་བ། ལྷ་ཚོགས་དེ་ཐམས་
ཅད་གྱི་སྤྱི་བོར་ཨོཾ་དཀར་པོ ། ནས། བཅོམ་ལྡན་འདས་ཀུན་རིག་རྩ་བའི་ལྷ་སུམ་ཅུ་སོ་བདུན། རྡོ་རྗེ་གནོད་
སྦྱིན་དང་བཅས་པ་ལ་སངས་རྒྱས་དང་xབཛྲ་ས་མ་ཛ མ་ལུས་སེམས་ཅན་ཀུན་གྱིས་མགོན་གྱུར་ཅིང་། ། ཞེས་
156

༄༅། །ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
པ་ནས། དེ་སྲིད་བཅོམ་ལྡན་བཞུགས་སུ་གསོལ། ཨོཾ་ཀ་མ་ལ་ཡ་ཧཱུཾ། ཨོཾ་བཛྲ་པུཥཱ་ཡཿ ཧཱུྃ། ཅེས་པ་ནས།ཤཔྟ་
ཨཱ༔ ཧཱུྃ། ཨོཾ་བཛྲ་ཨཾ་ཀུ་ཤ་ཛཞེས་པ་ནས། རཀྵ་ཧཾ། ཨོ་པྲ་ཝ་ར་ས་ད་ཀ་རཾ་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་སརྦ་བིད་
ཨོྃ། ནས་ཧཱུྃ། དམ་རྒྱུ་ནི། ས་མ་ཡ་ཧཱུཾ། བཛྲ་ཌི་ཊི་མཊ། སརྦ་བིད་ཏྲི་བྱ། ཛ ཧཱུྃ་བཾ་ཧོ༔ ས་མ་ཡནྟཾ། ས་མ་
ཡ་ཙཱ། ཨ་ཧཾ། སརྦ་བིད། གསུམ། ཨོཾ་སརྦ་བིད་སོགས་གསུམ་རེ་བརྗོད་པས་གཞན་རྣམས་ཀྱང་སྔར་བདག་
བསྐྱེད་དུ་བཤད་པ་ཇི་ལྟར་བཞིན་ཡིན་ལ། བཛྲ་གྷཎྜ་ཧོའི་མཇུག་ཏུ། ས་མ་ཡ་ཧཱུཾ། བཛྲ་ཌེ་ག་མཊ། བཛྲ་
ཡཊྛི་ཏྲི་ཤྩ། ཛ ཧཱུྃ་བཾ་ཧོ༔ ས་མ་ཡ་ཧཱུཾ། ས་མ་ཡ་ཧཱུཾ། ཨ་ཧཾ། བཛྲ་ཡཀྵ། གསུམ་དང་། ཨོཾ་བཛྲ་ཡཀྵ་ཧཱུཾ།
གསུམ་བརྗོད། ཆོས་རྒྱ་དང་ལས་རྒྱ་དང་ཕྱག་ཆེན་གསུམ་གྱི་སྐབས་སུའང་སེམས་དཔའ་ཉན་རང་ཁྲོ་བོ་རྣམས་ཀྱི་
སྔགས་དོར་ནས། བཛྲ་ཡསྤྱི་བརྗོད་པ་མ་གཏོགས་སྔར་བཤད་པ་ཡིན་ནོ། ། ཨོཾ་བུད་དྷ་ཨ་བྷི་ཥིཉྩ་ཨོཾ། སོགས་
ཀྱིས་དབང་བསྒྱུར་ནས། འཕྲིན་ལས་བཅོལ་ཡང་མི་འགལ་མོད། ད་ལྟ་ཕྱག་ལེན་དུ་མི་བྱེད་པར་སྣང་བས་བཞག
དེ་ནས་མཆོད་པ་སྔར་བསང་སྦྱང་བསྐྱེད་དེ་བྱིན་གྱིས་བརླབས་ནས། ཆུ་བོ་གངྒཱ་མའམ། ཆོས་དབྱིངས་རྣམ་དག་
ཡེ་ཤེས་རང་བཞིན་ལས། ། སྒྱུ་མའི་རྣམ་འཕྲུལ་ལྷ་མོ་མཆོད་ཡོན་མ། ། བཅོམ་ལྡན་བུམ་པའི་ལྷ་ཚོགས་མཉེས་
ཕྱིར་འབུལ། ། རྡོ་རྗེ་མཆོད་ཡོན་མ་ཡིས་མཉེས་གྱུར་ཅིག། ཨོཾ་སརྦ་ཏ་ཐཱ་ག་ཏ་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། ནས་
ཤལྟའི་བར་གྱིས་མཆོད། དེ་ནས་སྒེག་སོགས་བརྒྱད་གྱིས་ལྔར་བཞིན་མཆོད་དེ། བསྟོད་པ་ནི་རྒྱུད་དོན་གསལ་བ་
ལྟར་ན། མཉམ་མེད་ནས་བསྟོད་པར་སྣང་ལ། ཡང་ན་རྫོགས་པའི་སངས་རྒྱས་སོ་ནས་དང་། བསྟོད་པ་གཞན་
ནས། བདེ་གཤེགས་རིགས་ལྔ་སོགས་སམ། སྣང་སྟོང་རྡོ་རྗེ་ནམ་མཁའི་དབྱིངས། ། ཆོས་དབྱིངས་ཡེ་ཤེས་རྡོ་
རྗེའི་སྐུ། ། བྱང་ཆུབ་མཆོག་གི་ཕྱག་རྒྱ་ཅན། ། ཕྱག་འཚལ་རྣམ་པར་སྣང་མཛད་ལ། ། གཞུང་འཛིན་རྡོ་རྗེ་
བརྟན་པའི་ས། ། མེ་ལོང་ཡེ་ཤེས་རྡོ་རྗེའི་སྐུ། ། བདུད་འདུལ་ཆེན་པོའི་ཕྱག་རྒྱ་མཛད། ། ཕྱག་འཚལ་མི་
བསྐྱོད་རྡོ་རྗེ་ལ། ། རིན་ཆེན་རྡོ་རྗེ་འབར་བའི་མེ། ། མཉམ་ཉིད་ཡེ་ཤེས་ངོ་བོ་ཉིད། ། མཆོག་སྦྱིན་ཆེན་པོའི་
ཕྱག་རྒྱ་མཛད། ། ཕྱག་འཚལ་རིན་ཆེན་འབྱུང་ལྡན་ལ། ། འདོད་ཆགས་རྡོ་རྗེ་ཆོས་ཀྱི་ཆུ། ། ཀུན་རྟོག་ཡེ་ཤེས་
ངོ་བོ་ཉིད། ། ཏིང་འཛིན་ཆེན་པོའི་ཕྱག་རྒྱ་མཛད། ། ཕྱག་འཚལ་སྣང་བ་མཐའ་ཡས་ལ། ། ཕྲག་དོག་རྡོ་རྗེ་
སྐྱོད་པའི་དྲུང་། ། བྱ་གྲུབ་ཡེ་ཤེས་རྡོ་རྗེའི་སྐུ། ། སྐྱབས་སྦྱིན་ཆེན་པོའི་ཕྱག་རྒྱ་མཛད། ། ཕྱག་འཚལ་དོན་ཡོད་
གྲུབ་པ་ལ། ། རྡོ་རྗེ་གནོད་སྦྱིན་ཐབས་ཆེན་པོ། ། རྡོ་རྗེ་མཆི་བ་འཇིགས་པ་ཆེ། ། བདུད་འཇོམས་རྡོ་རྗེ་མི་ཟད་
པ། ། ཕྱག་འཚལ་རྡོ་རྗེ་དྲག་པོ་ལ། ། ཞེས་བསྟོད་ཅིང་། རང་དམ་རྒྱས་གཟུང་ཐག་བཟུང་ལ། དུང་ཆོས་ལ།
ཨོཾ་བཛྲ་ཨུ་ད་ཀ་ཧཱུཾ། བརྒྱ་རྩ་བརྒྱད། ཨོ་ཨ ཧཱུཾ། ལན་བདུན་བཟླས་ཏེ། དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩིར་
157

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར། བཟླས་བྱའི་སྔགས་ཀྱིས་བསྐོར་བའི་ལྷ་རང་རང་གི་ཐུགས་
ཁའི་ས་བོན་ལས་ལྷའི་ཚོགས་འཕྲོས། འགྲོ་བའི་དོན་བྱས། སླར་འདུས་ནས་རང་རང་གི་ཐུགས་ཁའི་ས་བོན་ལ་
ཐིམ་པར་གྱུར། ཨོཾ་སམྦ་བིད་སཛྲ་ཨཱ་ཝ་ར་ཎཱ་བི་ཤོ་དྷ་ན་ཧ་ན་ཧཱུཾ་ཕཊ། སོབ། ས་རྣམ་རྒྱལ་བུམ་པ་ལ་གཙོ་བོའི་
སྔགས་བརྒྱ་རྩ་བརྒྱད། གཞན་རྣམས་ཀྱི་སྔགས་བརྒྱུད་དམ་ཉེར་གཅིག་རེ་ལས་བཟླས་པ། ཨོཾ་བཛྲ་ཡག་ཧཱུྃ།
ཞེས་པ་བརྒྱ་རྩ་བརྒྱད་བཟླས་ལ། ཐམས་ཅད་ལ་ཐུན་མོང་དུ། ཨོཾ་བྷ་ག་ཝ་ཏི། སོགས་རྩ་རིག་བརྒྱ་རྩ་བརྒྱད་
བཟླས་པའི་རྗེས་སུ་ཡིག་བརྒྱ་ལན་གསུམ་བཟླ། ཨོཾ་སཊྚ་བིད་སཏྠ་ཨཱ་ཝ་ར་ཎ་བི་ཤོ་དྷ་ན་ཧ་ན་ཧཱུྃ་ཕཊ། དང་ཧཱུཾ།
ལན་བདུན་བཟླས་ལ་དུང་ཆོས་ཀྱིས་བུམ་པ་གཉིས་ཀར་མཆོད་ཡོན་དང་ལས་ཐམས་ཅད་ལས་མེ་ཏོག་དཀར་པོ་
གསུམ་གསུམ་ཕུལ་ནས། ཨོཾ་སམྦི་ཏ་ཐཱ་ག་ཏ་པུཥྛ་པྲ་ཏཱི་ཙྪ་ཧཱུྃ་སྭཱཧཱ། ནས་ཤཔྟ་པྲ་ཏཱི་ཙྪ་ཧཱུཾ་སྭཱཧཱས་མཆོད་ལ། ཨོཾ་
བཛྲ་ཡཀྵ་ཧཱུཾ། ཞེས་ལས་བུམ་གྱི་ཆུ་གཏོར་ཏེ། ཇི་སྲིད་དཀྱིལ་འཁོར་གྱི་བྱ་བ་རྣམས་མ་རྫོགས་པ་དེ་སྲིད་དུ་
བགེགས་རྣམས་ཟློག་པའི་འཕྲིན་ལས་མཛོད་ཅིག ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། ། ཅེས་པ་
ནས། རིགས་ལྔ་བདེ་བར་གཤེགས་ལ་ཕྱག་འཚལ་བསྟོད། ། ཞེས་དང་། རྡོ་རྗེ་གནོད་སྦྱིན་ཐབས་ཆེན་པོ། །
ཞེས་པ་ནས། ཕྱག་འཚལ་རྡོ་རྗེ་དྲག་པོ་ལ། ། ཞེས་པ་ལྟ་བུ་བསྟོད་པ་རྒྱུས་བསྡུས་གང་རུང་བྱའོ། །
དེ་ནས་མདུན་བསྐྱེད་སྒྲུབ་པ་ནི། ཨོཾ་བཛྲ་ཡཀྵ་ཧཱུཾ། གིས་བསང་། ཤུ་ནྱ་ཏཱ་ཛྷ་ན་ནས་ཀོཉ་ཧི དང་།
ཆོས་ཐམས་ཅད་རང་བཞིན་གྱིས་རྣམ་པར་དག་པར་གྱུར། སྟོང་པའི་ངང་ལས་ཧཱུཾ་ཡཾ་ཧཱུཾ་ལས་རླུང་གི་དཀྱིལ་
འཁོར་སྔོན་པོ་གཞུའི་དབྱིབས་ཅན། ཞེས་སོགས་བདག་བསྐྱེད། དབུས་ཀྱི་ཟླ་བའི་སྟེང་དུ། ཨོཾ་ལས་འཁོར་ལོ་
ཨོཾ་གྱིས་མཚན་པ་ལས་འོད་ཟེར་འཕྲོས། འདུས་ཡོངས་སུ་གྱུར་བ་ལས། བཅོམ་ལྡན་འདས་ཀུན་རིག་སྐུ་མདོག་
དཀར་པོ་ཞལ་བཞི་དཀར་བ། ཞེས་པ་ནས། ཉི་མའི་འོད་ཀྱི་རྒྱབ་ཡོལ་མངའ་བ། ཕྱོགས་བཞིར་ཟླ་བའི་དཀྱིལ་
འཁོར་རྣམས་ཀྱི་སྟེང་དུ། ཧཱུྃ་ལས་པདྨ་ཧཱུྃ་གིས་མཚན་པ། ཧཱུྃ་ལས་རིན་པོ་ཆེ་ཧཱུཾ་གིས་མཚན་པ། ཧྲི་ལས་པདྨ་
ཧི ས་མཚན་པ། ལས་སྣ་ཚོགས་རྡོ་རྗེ་ཨཱས་མཚན་པ་རྣམས་ལས་འོད་ཟེར་འཕྲོས་འདུས་ཡོངས་སུ་གྱུར་བ་
ལས། དེ་བཞིན་གཤེགས་པ་བཞིར་གྱུར་བ་ནི། ཤར་དུ་ངན་སོང་སྦྱོང་བའི་རྒྱལ་པོ་སྐུ་མདོག་དཀར་པོ། ཞེས་
སོགས་ཟླ་གདན་གྱི་སྟེང་དུ་རིམ་པར་བསྐྱེད་ཅིང་། འོད་ཟེར་འཕྲོས་འདུས་ཞེས་སྦྱོར་བ་མ་གཏོགས། ཕལ་ཆེར་
བུམ་བསྐྱེད་ཀྱི་སྐབས་སུ་བཤད་པ་ལྟར་ཏེ། འོན་ཀྱང་འདིར། ཤར་གྱི་རྩིབས་བཞིར་ཟླ་བའི་དཀྱིལ་འཁོར།
ཞེས་དང་། ལྷོའི་རྩིབས་བཞིར་ཟླ་བའི་དཀྱིལ་འཁོརx། ནུབ་ཀྱི་རྩིབས་བཞིརx] བྱང་གི་རྩིབས་བཞིརx།
ནང་གི་གྲྭ་བཞིར་དང་། ཕྱིའི་གྲྭ་བཞིར་དང་། ནང་གི་སྒོ་བཞིར་ཟླ་བའི་དཀྱིལ་འཁོར་རྣམས་ཀྱི་དབུས་སུ།
158

༄༅། །ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཞེས་དང་། རྩིབས་དང་པོ་དང་། གཉིས་པ་དང་གསུམ་པ་དང་བཞི་བ། ཞེས་སྦྱོར་བ་མ་པ།ཏོགས་འདྲའོ། །
དེ་ནས། སྤྱན་མ་ནས་འབེབས་པའི་བར་ལྷ་ཐམས་ཅདxརྒྱབ་ཡོལ་མངའ་བ། རྟ་བབས་དང་ལྡན་པའི་གཞལ་
ཡས་ཁང་གི་ཁྱམས་ཀྱི་ལྷ་སྣམ་ནང་མའི་ཟླ་བའི་དཀྱིལ་འཁོར་རྣམས་ཀྱི་དབུས་སུ་ཀལྤ་བྷ་དྲའི་མིང་ཡིག་དང་པོ་
ཐིག་ལེ་བརྒྱན་པ་ཡོངས་སུ་གྱུར་བ་ལས། དང་པོའི་རྡོ་རྗེ་བཞི། རྡོ་རྗེ་རིན་པོ་ཆེ་བཞི། རྡོ་རྗེ་པདྨ་བཞི། སྣ་
ཚོགས་རྡོ་རྗེ་བཞི་སྟེ་ཕྱག་མཚན་བཅུ་དྲུག ཀལྤ་བྷ་དྲའི་མིང་ཡིག་དང་པོ་ཐིག་ལེ་བརྒྱན་པས་མཚན་པ་རྣམས་
ལས་འོད་ཟེར་འཕྲོས། འདུས་ཡོངས་སུ་གྱུར་བ་ལས་བསྐལ་བཟང་གི་སེམས་དཔའ་བཅུ་དྲུག་ ཏུ་གྱུར་བ་ནི།
ཤར་དུ་བྱམས་པ། ཞེས་སོགས་དང་། ལྷ་རྣམ་པར་མའི་ཟླ་བའི་དཀྱིལ་འཁོར་རྣམས་ཀྱི་དབུས་སུ་ཤ་ཝ་ཀའི་མིང་
ཡིགx། ཉན་ཐོས་བཅུ་དྲུག་ཏུ་གྱུར་པ་ནི། ཤར་དུ་དགའ་བོ། སོགས་དང་། ལྷ་སྣམ་ཕྱི་མའི་ཟླ་བའི་དཀྱིལ་
འཁོར་རྣམས་ཀྱི་དབུས་སུ་པྲ་ཏེ་ཀའི་མིང་ཡིག་དང་པོ་ཐིག་ལེxརང་རྒྱལ་བཅུ་གཉིས་སུ་གྱུར་བ་ནི། ཤར་དུ་
གདུང་བ་སེལ་བ་སོགས་དང་། དཀྱིལ་འཁོར་ཕྱི་མའི་སྒོ་བཞིར་ཟླ་བའི་དཀྱིལ་འཁོར་རྣམས་ཀྱི་དབུས་སུ་བཛྲ་ཀྲོ་
དྷའི་མིང་ཡིག་དང་པོ་ཐིག་ལེས་བརྒྱན་པxརྡོ་རྗེ་ལ་སོགས་པའི་ཕྱག་མཚན ། འདུས་ཡོངས་སུ་གྱུར་བ་ལས།
ཁྲོ་བོ་བཅུ་དྲུག་ཏུ་གྱུར་བ་ནི། ཤར་སྒོར་ཁྲོ་བོ་འཇིག་རྟེན་གསུམ་སྣང་། ཞེས་སོགས་བདག་བསྐྱེད་ཀྱི་སྐབས་ལྟར་
རོ། ། ཕྱིའི་ཁོར་ཡུག་དཀར་པོའི་པདྨ་དང་ཟླ་བའི་གདན་རྣམས་ཀྱི་སྟེང་དུ་སྐད་ཅིག་གིས་རྒྱལ་པོ་ཆེན་པོ་བཞི་
འཁོར་དང་བཅས་པ། ཕྱོགས་སྐྱོང་བ་བཅུ། གཟའ་ཆེན་པོ་བརྒྱད་རྒྱུ་སྐར་ཉི་ཤུ་རྩ་བརྒྱད་ཀྱི་འཁོར་དང་བཅས་
པ། ཀླུ་ཆེན་པོ་བརྒྱད་རང་འདྲའི་ཆུང་མ་དང་བཅས་པ། འཇིགས་བྱེད་དགུ་ཆུང་མ་དང་བཅས་པ། ལྷ་ཆེན་
བརྒྱུད་ཆུང་མ་དང་བཅས་པ་སྟོབས་བཟང་ལ་སོགས་པའི་འཁོར་དང་བཅས་པ། རྡོ་རྗེ་ཕྲ་མེན་མ་རྣམས་དང་།
རིའི་ལྷ་དང་། ཤིང་གི་ལྷ་དང་། གྲོང་གི་ལྷ་དང༌། འབྱུང་བ་བཞིའི་ལྷ་ལ་སོགས་པ་འཇིག་རྟེན་པ་རྣམས་རང་
རང་གི་སྐུ་མདོག་རྒྱུན་ཆ་ལུགས་སྣ་ཚོགས་དང་བཅས་པར་གྱུར། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་
ནང་དུ་ཞུགས་པར་གྱུར། རང་ཉིད་ཧཱུྃ་ལས་ཧཱུྃ་མཛད་དུ་གྱུར། ཨོཾ་བཛོད་གྷཊ་ཡ་ས་མ་ཡ་བྲ་བྷ་ཤ་ར་ཧཱུཾ། ལན་
བཞིས་སྒོ་དབྱེ། ལྷ་ཚོགས་དེ་ཐམས་ཅད་གྱི་སྤྱི་བོར་ཨོཾ་དཀར་པོ། ཞེས་པ་ནས། སྤྱན་དྲངས་མ། ཨོཾ་བཛྲ་ས་མ་
ཛ༔ མ་ལུས་སེམས་ཅན་ཀུན་གྱི་མགོན་གྱུར་ཅིང་། ། ཞེས་པ་ནས། དེ་སྲིད་བཅོམ་ལྡན་བཞུགས་སུ་གསོལ། །
ཨོ་ཀ་མ་ལ་ཡ་ཧཱུཾ། ཨོཾ་བཛྲ་པུཥཱ་ཡཿ ཧཱུྃ། ནས་བཛྲ་ཤཔྟ་ཨཱ༔ ཧཱུྃ། ཨོཾ་བཛྲ་མོ་གུ་ཤ་ཛནས། གྷཎྜ་ཧོ༔ ཨོཾ་བཛྲ་
པག་ཧཱུྃ། ཨོཾ་བཛྲ་སནྟི་པོ། ཨོཾ་བཛྲ་རཀ་ཧཾ། ཨོཾ་བྲ་ཝ་ར་ས་ད་ཀ་རཾ་ཨགྷོ་བྲ་ཏཱི་ཙྪ་ཧཱུཾ་སྭཱཧཱ། ཨོཾ་སརྦ་བིད་
ཞེས་པ་ནས། ཨོཾ་སརྦ་བིད་ཧཱུྃ། དེ་ནས་དམ་རྒྱུའི་ཚེ། ས་མ་ཡ་ཧཱུཾ། བཛྲ་ཌེ་ཌི་མཊ། སརྦ་བིད་ཏྲི་ཤུ། སོགས་
159

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བདག་བསྐྱེད་ཀྱི་སྐབས་ལྟར་ལ། བཛྲ་ཀྲོ་དྷའི་མཇུག་ཏུ། བཛྲ་ལོ་ཀ་ཏྲི་བྱ། ཞེས་དང༌། ཆོས་རྒྱའི་མཁས་སུ་རྩ་
རིག་བརྗོད་ཅིང་། ལས་རྒྱུ་དང་ཕྱག་ཆེན་གྱི་སྐབས་སུ།བཛྲ་ལོ་ཀ།ཞེས་སྦྱར་བར་བྱའོ། ། འཕྲིན་ལས་ཡང་བདག་
བསྐྱེད་ལྟར་རམ། དམིགས་ཡུལ་ལ་སོགས་པའི་སེམས་ཅན་ཐམས་ཅད་ཚོགས་གཉིས་རྫོགས། སྒྲིབ་གཉིས་བྱང་
ནས་མྱུར་དུ་མངོན་པར་རྫོགས་པས་འཚང་རྒྱ་བའི་འཕྲིན་ལས་མཛོད་ཅིག ཅེས་བྱ་ཞིང་། ནད་པ་སོས་དཀའ་
བ་ལྟ་བུའི་ཆེད་ཡིན་ན་འཕྲིན་ལས་འདི་བཞིན་བྱ་བའམ། བདག་བསྐྱེད་ཀྱི་སྐབས་ལྟར་བྱས་ན་ཕན་ཆེའོ། །
མགྲོན་ཐབས་དང་ཁོར་ཡུག་ལ་འཕྲིན་ལས་བཅོལ་བའི་ཚེ། རྩ་སྔགས་མི་བརྗོད་པར་སྣང་ཡང་ཏོན་ན་ལེགས་ཏེ།
གཞན་རྣམས་མཚན་སྔགས་བརྗོད་དགོས། འཕྲིན་ལས་བཅོལ་བའི་ཚེ་མཇུག་ཏུ། ཕྱི་འཁོར་ཡུག་ལ་གནས་པའི་
དཔལ་མགོན་བདུན་ཅུ་རྩ་ལྔས་ཀྱང་། ཞེས་སྦྱོར་བ་མ་གཏོགས་འདྲའོ། ། དེ་ནས་མདུན་བསྐྱེད་མཆོད་པ་རྣམས་
སྔར་ལྟར་བསང་སྦྱང་བསྐྱེད་དེ་བྱིན་གྱིས་བརླབས་ནས། རྒྱལ་བ་རྒྱ་མཚོ་ཞེས་སོགས་སམ། དཀྱིལ་འཁོར་ཀུན་ཏུ་
རྒྱལ་བ་དགྱེས་མཛད་པའི། ། རིན་ཆེན་མཆོད་ཡོན་ལ་སོགས་མཆོད་པའི་ཚོགས། ། ནམ་མཁའ་ཁྱབ་པར་
བསམས་ཤིང་དངོས་སྤྲུལ་ནས། ། གཞལ་ཡས་ཁང་དུ་སྤྲིན་བཞིན་འཁྲིགས་གྱུར་ཅིག། ཨོ་སཎྚ་ཏ་ཐཱ་ག་ཏ་ཨརྒྱུ་
པྲ་ཏཱི་ཙྪ་ཧཱུྃ་སྭཱཧཱ། ནས་ཤཔྟའི་བར་གྱིས་མཆོད། འདི་ལ་ཚིག་སྦྱོར་ཟུར་མི་འདྲ་བ་ཡོད་ཀྱང་འདིས་ཆོག དེ་ནས་
སྒེག་སོགས་བརྒྱད་ཀྱིས་སྔར་བཞིན་མཆོད་ནས། མཆོད་པ་ཉེར་ལྔ་ནི། དཔག་མེད་བསོད་ནམས་སྟོབས་ལས་
བྱུང་བ་ཡི། ། ལྷ་རྫས་ལས་གྲུབ་རིན་ཆེན་ཅོད་པན་མཆོག། སྙན་ཤལ་མཛེས་བྱེད་རིན་ཆེན་འཁྱིལ་བའི་
རྒྱུན། ། མགྲིན་པ་དུང་འདྲ་མཛེས་བྱེད་མགུལ་གདུང་མཆོག ། ཐུགས་མཚན་དཔལ་བེའུ་མཛེས་བྱེད་སེ་མོ་
དོ། ། དཔུང་བ་མཛེས་བྱེད་དཔུང་རྒྱན་སྲུང་སྐུད་མཆོག ། ཕྱག་གཉིས་ཁྲིག་མ་སྤྲས་པའི་གདུ་བུ་མཆོག ། དྲ་
བས་འབྲེལ་བའི་སོར་མོའི་གདུ་བུ་མཆོག ། རྫུ་འཕྲུལ་ལྡན་པའི་ཞབས་ལ་མཛེས་བྱེད་རྒྱན། ། རྒྱལ་བ་སྲས་དང་
བཅས་ལ་དབུལ་བར་བགྱི། ། ཐུགས་རྗེས་འགྲོ་བའི་དོན་དུ་བཞེས་སུ་གསོལ། ། ཨོཾ་སཏྠ་ཏ་ཐཱ་ག་ཏ་རསྣ་མུ་ཀུ་ཊི་
པཱུ་ཛ་སྨཱ་ར་ཎ་ཁཾ། ཨོ་སབྦ་ཏ་ཐཱ་ག་ཏ་རཏྣ་ལ་རབྷ་ཧརྒx། ར་ཏྲ་ཨོཾ་ཝ་ཧ་རx། རཏྣ་ཀེ་ཡུ་རx། རཏྣ་པཱ་རི་ཀ་ཎི་
ཀx། རེནྣ་བ་གི་ཝ་ལx། རཏྣ་པཱ་ད་བྷ་ནཾx། དཔག་མེད་བསོད་ནམསx། ། རིན་ཆེན་གདུགས་མཛེས་གསེར་
གྱི་ཡུ་བ་ཅན། ། མི་མཐུན་བདུད་ལས་རྒྱལ་བའི་རྒྱལ་མཚན་མཆོག ། སྙན་པ་ཕྱོགས་བཅུར་གཡོ་བའི་བ་དན་
འཕན། ། ཕྱོགས་ཀུན་ཡིད་འཕྲོགས་དར་གྱི་ལྡ་ལྡི་སྤྲས། ། གདུང་སེལ་རྔ་ཡབ་ནོར་བུའི་ཡུ་བ་ཅན། ། རིན་
ཆེན་རྒྱུན་འོད་ལྡན་པའི་བླ་རེ་བྲེས། ། རྒྱལ་བx[ ། ཐུགས་རྗེསx། ། ཨོཾ་སརྦ། ཙྪ་དྲྀ་ག་བླ་ཛྷ་སྠཱ་ཎ་ཁཾ། དྷཱ་ཙྪ་
གྲ། པཱ་ཏ་ཀx། བཱཊ་དཱ་མ ། ཙ་མ་རx། བི་ཏ་ནx། དཔག་མེདx། ། མི་འཇིགས་བཞི་ལྡན་སེངྒེའི་གདན་
160

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ལ་སོགས། ། ལྷ་རྫས་ཡིད་འོང་མཛེས་པ་གཟིམས་ཆའི་ཚོགས། ། ཉོན་མོངས་གྲྭ་ཟུར་སྤངས་པའི་ཕོ་བྲང་
ཟླུམ། ། ཡོན་ཏན་རྒྱས་པའི་གྲུ་བཞི་གཞལ་ཡས་ཁང་། ། འཇིག་ རྟེན་ལས་འདས་གྲུ་བཞི་ ཉིས་བརྩེགས་
ཁང་། ། རང་བཞིན་འོད་གསལ་བྱང་སེམས་ཟླ་བའི་གདན། ། རྒྱལ་བx| ། ཐུགས་རྗེསx། ། ཨོཾ་སཏྠསིང་
ཧ་ཨ་ས་ན་པཱུ་ཛསྒྱུར་ཎ་ཁཾ། ཤ་བ་ཨ་ས་ནx] བ་རི་མཎྜ་ལེ་རྒྱུ་x[ ཨ་མ་ཡ་ཙ་ཏུ་ར་དྲ་ལx། དཱི་ཀུ་ཊཱ་ག་རཾ །
ཙནྡྲ་ཨ་ས་ན ། དཔག་མེད ། ། འདོད་པའི་འདམ་གྱི་མ་གོས་པདྨོའི་མཆོག། སྟོང་ཉིད་སྒྲ་སྒྲོགས་པི་ཝཾ་ཏིང་
ཏིང་ཤག། ཐབས་ལ་མཁས་པ་ཟག་མེད་ཕུང་པོའི་དྲི། ། ཉོན་མོངས་བཀྲེས་སེལ་ཆོས་ཀྱི་ཞལ་ཟས་མཆོག། ངོ་
ཚ་ཁྲེལ་ཡོད་ལྡན་པ་ལྷ་ཡི་གོས། ། རྒྱལ་བ ། ། ཐུགས་རྗེ་འགྲོ་བའིx། ། ཨོཾ་སབྦཔུཥཱ་པཱུ་ཛ་ཧྥ་ར་ཎ་ཁཾ། ཝི་
ནིx། གཉྙེx/ ནི་ཝ་ཏྱx། ཝ་སྟx| སབྦ་བིད། པཱུ་ར་པཱུ་ར། སཱུ་ར་སཱུ་ར། ཨཱ་ཝརྟ་ཡ་ཨཱ་ཝརྟ་ཡ་ཧོ༔ དེ་ནས་
རྒྱལ་སྲིད་བདུན་ནི། བདེ་བར་གཤེགས་པ་ཐམས་ཅད་ལ། ། འཁོར་ལོ་རིན་ཆེན་འདི་ཕུལ་བས། ། སྲིད་པའི་
འཁོར་ལོ་རྒྱུན་བཅད་དེ། ། ཆོས་ཀྱི་འཁོར་ལོ་བསྐོར་གྱུར་ཅིག ། ཨོཾ་ས༴་ཏ་ཐཱ་ག་ཏ་ཀྲ་རཏྟ་པྲ་ཏཱི་ཙྪ་ཧཱུྃ་སྭཱཧཱ། །
རྒྱལ་བ་སྲས་དང་བཅས་པ་ལ། ། ནོར་བུ་རིན་ཆེན་འདི་ཕུལ་བས། ། བཀྲེན་ཞིང་ཕོངས་པ་རྒྱུན་བཅད་དོ། །
འབྱོར་བ་ཕུན་སུམ་ཚོགས་པར་ཤོག། མཎིx| བཙུན་མོ་རིན་ཆེན་འདི་ཕུལ་བས། ། མ་རིག་མུན་པ་རྒྱུན་
བཅད་དེ། ། ཤེས་རབ་དབྱིངས་ཀྱི་དོན་རྟོགས་ནས། ། ཐབས་དང་ཤེས་རབ་འབྲེལ་བར་ཤོག། ། སྟིx། གློན་
པོ་རིན་ཆེན་འདི་ཕུལ་བས། ། ཕྱི་ནང་གསང་གསུམ་ཐེག་གསུམ་ལྡན༑ ༑ བསམ་ཡས་བསྟན་པ་རབ་འཛིན་
ཅིང་། ། ཡོན་ཏན་ཐམས་ཅད་ལྡན་པར་ཤོག ། བུ་རུ་ཥx] ། གླང་པོ་རིན་ཆེན་འདི་ཕུལ་བས། ། ལྟ་ངན་
རྣམས་ནི་རབ་བསལ་ཏེ། ། བླ་མེད་ཐེག་པ་རབ་ཞོན་ནས། ། ཐམས་ཅད་མཁྱེན་གྲོང་བགྲོད་པར་ཤོག། ། ཧ་
སྟི། ། རྟ་མཆོག་རིན་ཆེན་འདི་ཕུལ་བས། ། སྲིད་པའི་གཟེབ་ལས་ཡོངས་གྲོལ་ཏེ། ། རྫུ་འཕྲུལ་མཆོག་གི་
ཤུགས་ཐོབ་ནས། ། སངས་རྒྱས་ཞིང་དུ་བགྲོད་པར་ཤོག ། ཏུ་རོ་ག་ཨ་ཤཱx། ། དམག་དཔོན་རིན་ཆེན་འདི་
ཕུལ་བས། ། ཉོན་མོངས་དགྲ་ལས་རྒྱལ་གྱུར་ནས། ། ཕས་ཀྱི་རྒོལ་བ་ཚར་བཅད་དེ། ། སྙེམས་བྲལ་མཆོག་ནི་
ཐོབ་པར་ཤོག ། ཁ་ཌ་ག་རཏྣx། ། ཞེས་རྒྱལ་སྲིད་བདུན་ཕུལ། དེ་ནས་འདོད་ཡོན་ལྔ་ནི། ཁ་དོག་དབྱིབས་
ལེགས་ཡིད་འོང་རྒྱུན་འཕྲེང་ལྡན། ། ཕྱོགས་དུས་ཀུན་ནས་གཟུགས་མཆོག་ཅི་མཆིས་པ། ། མོས་བློས་དཀྱིལ་
འཁོར་ལྷ་ལ་བདག་འབུལ་གྱིས། ། བཞེས་ཤིང་བླ་མེད་གྲུབ་མཆོག་སྩལ་དུ་གསོལ། ། ཨོཾ་སཊྚ་ཏ་ཐཱ་ག་ཏ་རུ་བ་
ཀརྨཱ་གུ་ན་བཛྲ་པཱུ་ཛི་ཏི་ཨཱ༔ ཧཱུྃ། ཕྱོགས་དུས་ཀུན་ནས་ཟིན་དང་མ་ཟིན་པའི། ། ཡོན་ཏན་ཡིད་འོང་སྒྲ་སྙན་ཅི་
མཆིས་པ། ། མོས་བློསx། ། བཞེས་ཤིངx། ། ཨོཾ་སམྦ་ཤཔྟཱཿx། ། ཕྱོགས་དུས་ཀུན་ནས་ཙན་དན་སྦྲུལ་སྙིང་
161

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་། ། ཨ་ཀར་ལ་སོགས་དབང་པོ་ཚིམ་བྱེད་རྣམས། ། མོས་བློསx། ། བཞེསx། ། གནྡྷེx། ། ཕྱོགས་དུས་
ཀུན་ནས་རོ་དང་བཅུད་ལྡན་པའི། ། ལུས་སེམས་རྟས་བྱེད་རོ་མཆོག་ཅི་མཆིས་པ། ། མོས་བློས ། ། བཞེས་
ཤིངཿx། ། རས། ། ཕྱོགས་དུས་ཀུན་ནས་འཇམ་མཉེན་འཁྲིལ་ཆགས་པའི། ། རེག་བྱའི་ཁྱད་པར་ལུས་སེམས་
ཚིམ་བྱེད་རྣམས། ། མོས་བློསx། ། བཞེས་ཤིངx། ། ཨོཾ་སརྦ་ཏ་ཐཱ་ག་ཏ་སྤྱན་ཀརྨ་གུ་ཎ་བཛྲ་བྷུ་ཛི་ཏེ་ཨཱ་ཧུ། ། །
ཞེས་འདོད་ཡོན་ལྔ་ཕུལ། དེ་ནས་བསྟོད་པ་རྒྱས་པ་ནི། ཆོས་དབྱིངས་ཡེ་ཤེས་རྣམ་པར་དག། རྣམ་པར་སྣང་
མཛད་བཅོམ་ལྡན་འདས། ། ཏིང་ངེ་འཛིན་ལྡན་ཕྱག་རྒྱ་ཅན ། ཕྱག་འཚལ་བཅོམ་ལྡན་ཀུན་རིག་ལ། ། མེ་
ལོང་ཡེ་ཤེས་རང་བཞིན་ལས། ། སེམས་ཅན་མ་ལུས་ཐམས་ཅད་ཀྱི། ། ངན་སོང་ཐམས་ཅད་སྦྱོང་མཛད་
པ། ། ཕྱག་འཚལ་སྦྱོང་བའི་རྒྱལ་པོ་ལ། ། མཉམ་ཉིད་ཡེ་ཤེས་ཡོན་ཏན་བདག ། ཡིད་བཞིན་ནོར་བུ་རིན་
ཆེན་ལྟར། ། སེམས་ཅན་བསམ་པ་སྐོང་མཛད་པ། ། རྒྱལ་མཆོག་རིན་ཆེན་ཁྱོད་ཕྱག་འཚལ། ། སོ་སོར་ཀུན་
རྟོགས་གསུང་གི་བདག ། གསུང་རབ་པདྨ་ཁ་རྒྱས་པ། ། བསླབ་གསུམ་དབུགས་དབྱུང་མཛད་པ་ཡི། །
ཤཱཀྱའི་རིགས་དབང་ཁྱོད་ཕྱག་འཚལ། ། ནན་ཏན་ཡེ་ཤེས་འཕྲིན་ལས་བདག ། སྣ་ཚོགས་སེམས་ཅན་སྡུག་
བསྔལ་ཀུན། ། མ་ལུས་པར་ནི་ཞི་མཛད་པ། ། མེ་ཏོག་ཆེར་རྒྱས་ཁྱོད་ཕྱག་འཚལ། ། སྟོང་བ་ཉིད་ཀྱི་རྡོ་རྗེ་
ལས། ། རྡོ་རྗེའི་རིགས་རྣམས་ཀུན་གྱི་ཡུམ། ། རྡོ་རྗེ་སེམས་མཆོག་རྣམ་པར་དག ། ཕྱག་འཚལ་རྡོ་རྗེ་སྤྱན་མ་
ལ། ། མཚན་མ་མེད་པའི་རྡོ་རྗེ་ལས། ། རིན་ཆེན་རིགས་རྣམས་ཀུན་གྱི་ཡུམ། ། རྡོ་རྗེ་རིན་ཆེན་དབང་བསྐུར་
མཆོག །xདབང་ཉིད་ལ། ། སྨོན་པ་མེད་པའི་རྡོ་རྗེ་ལས། ། པདྨའི་རིགས་རྣམས་སྐྱེད་མཛད་པ། ། རྡོ་རྗེ་
པདྨ་གསང་བའི་མཆོག།xདཀར་མོ་ལ། ། རྡོ་རྗེ་མངོན་འདུ་མི་བྱེད་ལས། ། ལས་ཀྱི་རིགས་རྣམས་སྐྱེད་མཛད་
པ། ། རྡོ་རྗེ་མཆོད་ལ་རབ་ཏུ་བརྩོན། ། ༽ སྒྲོལ་མ་ལ། ། རྡོ་རྗེ་སེམས་དཔའ་སེམས་དཔའ་ཆེ། ། རྡོ་རྗེ་དེ་
བཞིན་གཤེགས་པ་ཀུན། ། རྡོ་རྗེ་དང་པོ་ཀུན་ཏུ་བཟང་། ། ཕྱག་འཚལ་ཕྱག་ན་རྡོ་རྗེ་ལ། ། རྡོ་རྗེ་རྒྱལ་པོ་སངས་
རྒྱས་མཆོག ། རྡོ་རྗེ་ལྕགས་ཀྱུ་དེ་བཞིན་གཤེགས། ། དོན་ཡོད་རྒྱལ་བོ་རྡོ་རྗེ་མཆོག ། འགུགས་ཁྱོད་ལ། ། རྡོ་
རྗེ་ཆགས་པ་བདེ་ཆེན་པོ། ། རྡོ་རྗེ་མདའ་ནི་དབང་བྱེད་པ། ། བདུད་ཀྱི་འདོད་པ་རྡོ་རྗེ་ཆེ། ། xགཞུ་ཁྱོད་
ལ། ། རྡོ་རྗེ་ལེགས་པ་སེམས་དཔའ་མཆོག ། རྡོ་རྗེ་མགུ་བ་དགའ་བ་ཆེ། ། རབ་དགྱེས་རྒྱལ་པོ་རྡོ་རྗེ་མཆོག།
xདགྱེས་ཁྱོད་ལ། ། རྡོ་རྗེ་རིན་ཆེན་རྡོ་རྗེ་དོན། ། རྡོ་རྗེ་ནམ་མཁའ་ནོར་བུ་ཆེ། ། ནམ་མཁའི་སྙིང་པོ་རྡོ་རྗེ་
ཕྱུག །xསྙིང་ཁྱོད་ལ། ། རྡོ་རྗེ་གཟི་བརྗིད་ཆེར་འབར་བ། ། རྡོ་རྗེ་ཉི་མ་རྒྱལ་བའི་འོད། ། རྡོ་རྗེ་འོད་ཟེར་
གཟི་བརྗིད་ཆེ། །xའོད་ཁྱོད་ལ། ། སེམས་ཅན་དོན་རབ་རྡོ་རྗེ་དཔལ། ། རྡོ་རྗེ་རྒྱལ་མཚན་རབ་དགའ་
162

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
བྱེད། ། རྡོ་རྗེ་ཆེན་པོ་རིན་ཆེན་དཔལ། ། xདཔལ་ཁྱོད་ལ། ། རྡོ་རྗེ་བཞད་མོ་བཞད་པ་ཆེ། ། རྡོ་རྗེ་འཛུམ་པ་
ངོ་མཚར་ཆེ། ། དགའ་ཞིང་རབ་དགའ་རྡོ་རྗེ་སྟོན། ། x རྡོ་རྗེ་དགའ་བ་ལ། ། རྡོ་རྗེ་ཆོས་རབ་དེ་ཉིད་
དོན། ། རྡོ་རྗེ་པདྨོ་རབ་དགའ་བྱེད། ། འཇིག་རྟེན་དབང་རབ་རྡོ་རྗེ་སྤྱན། ། རྡོ་རྗེ་སྤྱན་ཁྱོད་ལ། ། རྡོ་རྗེ་རྣོ་བ་
ཐག་པ་ཆེ། ། རྡོ་རྗེ་རལ་གྲི་མཚོན་ཆེན་པོ། ། འཇམ་དཔལ་རྡོ་རྗེ་རབ་ཏུ་ཟབ། །xབློ་ཁྱོད་ལ། ། རྡོ་རྗེ་རྒྱུ་
དང་སྙིང་པོ་ཚེ། ། རྡོ་རྗེ་འཁོར་ལོ་ཚུལ་ཆེན་པོ། ། རབ་སྐོར་རྡོ་རྗེ་ལས་བྱུང་བ། ། > རྡོ་རྗེ་སྙིང་པོ་ལ། ། རྡོ་
རྗེ་གསུང་བ་རབ་རིག་མཆོག ། རྡོ་རྗེ་ཟློས་པ་རབ་སྒྲུབ་སྦྱིན། ། མི་གསུང་རྡོ་རྗེ་མཆོག་གྲུབ་པ། ། རྡོ་རྗེ་གསུང་
ཁྱོད་ལ། ། རྡོ་རྗེ་ལས་རབ་རྡོ་རྗེ་དཀའ། ། ལས་ཀྱི་རྡོ་རྗེ་ཀུན་རབ་འགྲོ། ། རྡོ་རྗེ་ངེས་པ་རྒྱ་ཆེ་བ། ། X རྡོ་རྗེ་
ཀུན་ཁྱོད་ལ། ། རྡོ་རྗེ་སྲུང་བ་བརྟན་པ་ཆེ། ། རྡོ་རྗེ་གོ་ཆ་སྲ་བ་ཆེ། ། བརྩོན་འགྲུས་མཆོག་ནི་ཐུབ་པར་
དཀའ། ། རྡོ་རྗེ་བརྩོན་འགྲུས་ལ། ། རྡོ་རྗེ་གནོད་སྦྱིན་ཐབས་ཆེན་པོ། ། རྡོ་རྗེ་མཆེ་བ་འཇིགས་པ་ཆེ། །
བདུད་འཇོམས་རྡོ་རྗེ་མི་ཟད་པ། ། ~ རྡོ་རྗེ་དྲག་པོ་ལ། ། རྡོ་རྗེ་འཚམས་སྦྱོར་རབ་བ་སྡུས་ཉིད། ། རྡོ་རྗེ་
འཆིང་བར་རབ་གྲོལ་བྱེད། ། རྡོ་རྗེ་ཁུ་ཚུར་དམ་ཚིག་མཆོག ། རྡོ་རྗེ་ཁུ་ཚུར་ལ། ། རྣམ་དག་རྡོ་རྗེ་ཐུགས་
འཛིན་མ། ། མི་དམིགས་རྡོ་རྗེ་ཏིང་འཛིན་གནས། ། རྡོ་རྗེ་སྒེག་མོའི་ཚུལ་འཛིན་མ། ། ཕྱག་འཚལ་རྡོ་རྗེ་
བསྒྱིངས་མ་ལ། ། རྣམ་དག་ཡོན་ཏན་རྡོ་རྗེ་སྟེ། ། ཡིད་བཞིན་རྡོ་རྗེ་རེ་བ་སྐོང་། ། རྡོ་རྗེ་གཟུགས་ཀྱི་ཚུལ་འཛིན་
མ། ། X རྡོ་རྗེ་འཕྲེང་བ་ལ། ། རྣམ་དག་རྡོ་རྗེ་གསུང་མཆོག་མ། ། རྡོ་རྗེ་པི་ཝང་འཛིན་པའི་ཚུལ། ། རྡོ་རྗེ་
གསུང་མཆོག་སྒྲོགས་པའི་དོན། - ། xརྡོ་རྗེ་དབྱངས་མཁན་ལ། ། རྣམ་དག་རྡོ་རྗེ་ལས་རབ་སྟེར། ། ལས་ཀྱི་རྡོ་
རྗེ་འགྲོ་དོན་མཛད། ། བདུད་དུལ་རྡོ་རྗེ་ཕྱག་རྒྱ་ཅན། ། xརྡོ་རྗེ་གར་མཁན་ལ། ། སྤྲིན་བཞིན་རྡོ་རྗེ་བདུག་པ་
མ། ། ཚིམ་བྱེད་རྡོ་རྗེ་དང་ལྡན་པས། ། རྡོ་རྗེ་ཕྲེང་བའི་ཚུལ་འཛིན་མ། ། xརྡོ་རྗེ་བདུག་པ་ལ། ། རྡོ་རྗེ་མཛེས་
པའི་གཟུགས་མཛེས་ཤིང་། ། རྡོ་རྗེ་མེ་ཏོག་འཐོར་བའི་ཚུལ། ། བྱང་ཆུབ་ཡན་ལག་མེ་ཏོག་སྟེ། ། xརྡོ་རྗེ་མེ་
ཏོག་ལ། ། འོད་གསལ་རྡོ་རྗེ་འབར་བའི་མ། ། རྡོ་རྗེ་སྤྱན་གྱི་མ་རིག་སེལ། ། རྡོ་རྗེ་གསལ་བྱེད་ཕྱག་རྒྱ་
འཛིན། ། ༽ རྡོ་རྗེ་སྣང་བྱེད་ལ། ། རྡོ་རྗེ་ཙན་དན་བདུད་རྩིའི་ཆུ། ། རྡོ་རྗེ་དྲི་ཡིས་རྣམ་རྟོག་འཇོམས། ། རྡོ་
རྗེ་དག་བྱེད་ཕྱག་རྒྱ་འཛིན། ། ༽ རྡོ་རྗེ་དྲི་མཆོག་ལ། ། རྣམ་དག་སྐུལ་བྱེད་རྡོ་རྗེའི་དོན། ། རྡོ་རྗེ་སྡུད་མཛད་
རྡོ་རྗེའི་དོན། ། རྡོ་རྗེ་འགུགས་བྱེད་ཕྱག་རྒྱ་འཛིན། ། ~ རྡོ་རྗེ་ལྕགས་ཀྱུ་ལ། ། མི་གཏོང་རྡོ་རྗེ་ཆོས་ཀྱི་
དོན། ། X རྡོ་རྗེ་འདྲེན་པ་མི་འགྱུར་དོན། ། འཆིང་མཛད་རྡོ་རྗེ་ཕྱག་རྒྱ་འཛིན། ། × རྡོ་རྗེ་ཞགས་པ་ལ། །
རྡོ་རྗེ་མི་འགྱུར་བརྟན་པའི་བདག ། རྡོ་རྗེ་མགྱོགས་བྱེད་གློག་བཞིན་མྱུར། ། སྒྲོལ་ མཛད་རྡོ་རྗེ་ཕྱག་ རྒྱ་
163

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཛིན། །xརྡོ་རྗེ་ལྕགས་སྒྲོགས་ལ། ། རྡོ་རྗེ་དབབ་པ་བརྟན་པའི་བདག ། སྐྱོང་མཛད་རྡོ་རྗེ་ཀུན་གྱི་ལས། །
རྡོ་རྗེ་དབབ་པའི་ཕྱག་རྒྱུ་འཛིན། ། ཕྱག་འཚལ་རྡོ་རྗེ་འབེབས་པ་ལ། ། སྒོ་ཡི་ཁྱམས་ན་བཞུགས་པ་ཡི། །
བྱམས་པ་ལ་སོགས་བཅུ་དྲུག་ན། ། རབ་དགའ་ལ་སོགས་གནས་མཛད་པའི། ། བྱང་ཆུབ་སེམས་དཔའ་ཕྱག་
འཚལ་ལོ། ། སྟོན་པའི་རྟགས་འཆང་ཉན་ཐོས་མཆོག།། ལྷུང་བཟེད་འཁར་སིལ་བོ་ཏི་ཕྱག། ། སྦྱངས་སྟོབས་
ཡོན་ཏན་ཀུན་ལྡན་པའི། ། ཉན་ཐོས་རྣམས་ལ་ཕྱག་འཚལ་ལོ། ། རྟེན་འབྲེལ་དོན་ལ་བརྟེན་གནས་པའི། །
འཕགས་པ་རང་རྒྱལ་བཅུ་གཉིས་ནི། ། འབྱུང་དང་ལྡོག་ལ་རབ་བཞུགས་པའི། རང་རྒྱལ་གཙོ་ལ་ཕྱག་འཚལ་
ལོ། ། ཁྲོ་བོ་སྲིན་པོའི་ཆ་ལུགས་ཅན། ། སྦྲུལ་དང་མི་སྡུགས་གོས་བརྒྱན་པ། ། སྟག་ལྤགས་ཀྱིས་ནི་རྣམ་དཀྲིས་
ཤིང་། ། འཇིག་རྟེན་གསུམ་སྣང་སོགས་ཕྱག་འཚལ། ། ཕྱིའི་ཁོར་ཡུག་ལ་གནས་པའི། ། འཇིགས་བྱེད་ལྷ་ཀླུ་
གཟའ་སྐར་དང་། ། ཕྱོགས་སྐྱོང་རྒྱལ་ཆེན་ཕྱག་འཚལ་ཞིང་། ། འཇིག་རྟེན་པ་ཀུན་བསྟོད་པར་བགྱིད། །
ཞེས་བརྗོད། དེ་ནས་ མོ་ སརྦ་བིད་སོགས་ཀྱི་ཟླས་པའི་མཐར་ཡིག་བརྒྱ་བརྗོད་དེ། དངོས་ གྲུབ་ ཐམས་ ཅད་
བསྒྲུབས་པའི་ཕྱིར། ། སེམས་ཅན་ཀུན་གྱི་དོན་མཛོད་ཅིག། ཅེས་བརྗོད་གསོལ་བཤད་པ། དེ་ནས་ཆ་གསུམ་
མཆོད་པ་དང་གཏོར་མ་བཤམས་ཏེ། བཛྲ་ཡཀྱིས། བསང་། ཧཱུྃ་བཛྲ་ཨ་ན་ལས། གཟི་བྱིན་བསྐྱེད། སྭ་བྷཱ་
ཝས་སྦྱངས། སྟོང་བའི་ངང་ལས་ཨོཾ་ལས་རིན་པོ་ཆེ་ཞེས་སོགས་ཀྱིས་མཆོད་པ་ལྔར་བཞིན་བྱིན་གྱིས་བརླབ་
གཏོར་མ་བྱིན་བརླབ་ནི། ཨོཾ་སྭ་བྷཱ་ཝ་བི་ཤུདྡྷེ་དྷརྨཱ༔ ཏེ་བཛྲ་བིད་དྷེ་ཤུ། ན་མ སཊྚ་ཏ་ཐཱ་ག་ཏ་བྷོ། བི་ཤྭ་མུ་ཁེ་
y སཎྚ་ཏ་ད་ཁཾ་ཨུད་ག་ཏེ་སྤ་ར་ཎ་ཧི་མཾ་ག་ག་ན་ཁཾ་སྭཱཧཱ། ཨོཾ་ཨ་མྲྀ་ཏེ་ཧཱུཾ་ཕཊ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ ཎཾ་
ཨདྱ་ནུ་ད་ཕ་ནན་ཏཱ་ད། ནམ སམྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷར་སམྦྷར་ཧཱུཾ། ཨོཾ་རུ་རུ་སྤུ་རུ་ཛྭ་ལ་ཏི་སིདྡྷ་ལོ་
ཙནི་སཧྥ་ཨརྦ་སཱ་དྷ་རི་སྭཱཧཱ། བདག་གི་བསམ་པའི་སྟོབས་དང་ནི། ། དེ་བཞིན་གཤེགས་པའི་བྱིན་སྟོབས
དང་། ། ཆོས་ཀྱི་དབྱིངས་ཀྱི་སྟོབས་རྣམས་ཀྱིས། ། དོན་རྣམས་གང་དག་བསམས་པ་ཀུན། དེ་དག་ཐམས་
ཅད་ཅི་རིགས་པར། ། ཐོགས་པ་མེད་པར་འབྱུང་འགྱུར་ཅིག། མགོན་པོ་ཀུན་གཤེགས། ནས་གཤེགས་སུ་
གསོལ། ། ཕྱོགས་སྐྱོང་འཇིག་རྟེན་སྦྱོང་བ་དབང་དང་ལྡན། ། སྙིང་རྗེ་ཐབས་མཁས་ཐུགས་དམ་དཀྱེལ་བོ་
ཆེ། ། ལྷ་དང་དྲང་སྲོང་ཡི་དྭགས་སྲིན་པོ་ཀླུ། ། རིག་འཛིན་རྒྱལ་པོ་དང་ནི་གདོན་གྱི་བདག ། དེ་དག་སོ་སོའི་
དབང་པོའི་སྐུར་བསྟོན་པ། ། ཕྱོགས་བཅུའི་འཇིག་རྟེན་སྐྱོང་བ་བཞུགས་སོ་འཚལ། ། བསྟན་པ་རྒྱས་པའི་སླད་
དུ་སྤྱན་འདྲེན་ན། ། འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། ། སྤྱན་དྲངས། ཨོཾ་ཨེ་ཧེ་ཧི་ད་ཤ་དི་ཀ་
ལོ་ཀ་པཱ་ལ་སཱ་པཱ་རི་ཝཱ་ར་ས་མ་ཡེ་སྭཱཧཱ། ཨོཾ་རུ་ཏྲ་ཡེ། ཨོཾ་ཤ་ཏ་སཧ་སྲ་ཨཀྵི་ཡེ། ཨོཾ་ཨཀཱ་ཡེ། ཨོཾ་ཡ་མ་ཡེ། ཨོཾ་ནི་
164

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
རེ་ཏེ་ཡེ། ཨོཾ་བ་རུ་ཎ་ཡེ། ཨོཾ་བཱ་ཡ་བི་ཡེ། ཨོཾ་ཀུ་བེ་ར་ཡེ། ཨོ་ཨུཛ་པྲ་ཧྥ་ན་ཡེ། སུརྱ་གྲ་ཧ་དྷི་པ་ཏ་ཡ། ཙནྡྲ་ན་
ཏུ་བྲ་ཨདྷི་པ་ཏ་ཡེ། ཨོ་ཨཧཱ་བྲི་ཐི་ཝི་བྷུ ཨ་སུ་རེ་བྷྱ ནཱ་གེ་བྷྱཿ ས་པཱ་རི་ཝ་ར་པྲ་ཝཱར་སད་ཀ་རོ་ཨགྷཾ་པྲ་ཏཱི་ཙཱ་སཱཧཱ།
ཀ་མ་ལ་ཡེ་ཧཱུཾ། ཨོཾ་རུ་ཏྲ་ཡེ། ཞེས་པ་ནས། ནཱ་གེ་བྷུ ས་བཱ་རི་ཝར་སད་ཀ་རོ་ཨགྷཾ་ཞེས་པ་ནས། ཤཔྟ་པྲ་ཏཱི་ཙྪ་
སཱཧཱ། དབང་པོ་རྡོ་རྗེ་འཆང་བའི་ལྷ། ལྷ་ཡི་རྒྱལ་པོ་གདོན་གྱི་བདག ། ཤར་ཕྱོགས་གདན་གྱི་ཚོགས་བཅས་
ལ། ། མཆོད་ཅིང་བསྟོད་དེ་ཕྱག་ཀྱང་འཚལ། ། མེ་སྟེ་སྲེག་བྱ་ཟ་བའི་ལྷ། ། དྲང་སྲོང་རྒྱལ་པོ་གདོན་གྱི་
བདག ། ཤར་ལྷོ་མེ་ལྷའིx། ། མཆོདx། ། གཤིན་རྗེ་ལག་ན་བེ་ཅོན་འཆང་། ། མ་མེའི་རྒྱལ་པོx[ ། ལྷོ་
ཕྱོགས་གདོན་གྱིx། ། མཆོདx། ། བདེན་དང་བྲལ་བ་ལེགས་ལྡན་ལྷ། ། སྲིན་པོའི་རྒྱལ་པོ ། ། ལྷོ་ནུབ་གདོན
x། ། མཆོདx། ། ཞགས་པ་ཐོགས་པ་ཆུའི་ལྷད། ། ཀླུ་ཡི་རྒྱལ་བོ། ། ནུབ་ཕྱོགས་གདོན་ཀྱིx། ། མཆོདx། །
རླུང་སྟེ་སྲོག་ཀྱང་འཛིན་པའི་ལྷ། ། རིག་འཛིན་རྒྱལ་བོx] ། ནུབ་བྱང་གདོན་ཀྱིx། ། མཆོདx] ། གནོད་སྦྱིན་
ལག་ན་དབྱུག་པ་ཐོགས། ། ནོར་སྐྱོང་གདོན་གྱི་བདག་པོ་སྟེ། །བྱང་ཕྱོགས་གདོན་གྱི། ། མཆོདx། ། དབང་
དང་ལྡན་པ་འདྲེན་པའི་ལྷ། ། འབྱུང་བོའི་རྒྱལ་བོx། ། བྱང་ཤར་གདོན་གྱིx། ། མཆོདx། ། སྟེང་གི་ཚངས་པ་
ཆེན་པོ་དང་། ། ཉི་མ་ཟླ་བ་གཟའ་ཆེན་པོ། ། གཟའ་དང་རྒྱུ་སྐར་བཅས་པ་ལ། ། མཆོདx། ། འོག་གི་ཀླུ་སྟེས་
ཡི་ལྷ། ། ས་འཛིན་ལག་པ་ཆེན་པོ་དང༌། ། དམ་ཚིག་ཤེས་པའི་ཚོགས་བཅས་ལ། ། མཆོད་འཚལ། ། ཞེས་
བསྟོད། ཨོཾ་རུ་ཏྲ་ཡེ། ཞེས་པ་ནས། ནཱ་གེ་བྷཱུ ས་པཱ་རི་ཝ་ར། ན་མ སཊྚ་ཏ་ཐཱ་ག་ཏ་བྷྱ ཞེས་སོགས་ལན་གསུམ་
བརྗོད་དེ་འབུལ། ཤར་ཕྱོགས་རྡོ་རྗེ་ཅན་དེ་ལྷ་ཚོགས་བཅས། ། ཞེས་པ་ནས། བདག་གི་ལས་འདི་འབྲས་བུ་
མཆིས་པར་མཛོད། ། མཆོད་སྦྱིན་གཏོར་མ་འདི་བསྣོམས་ལ། ། རྣལ་འབྱོར་བདག་ཅག་འཁོར་བཅས་ལ། །
ནད་མེད་ཚེ་དང་དབང་ཕྱུག་དང་། ། དཔལ་དང་གྲགས་དང་སྐལ་བ་བཟང་། ། ལོངས་སྤྱོད་རྒྱ་ཆེན་ཀུན་ཐོབ་
ཅིང་། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་
སྲུངས། ། དངོས་གྲུབ་ཀུན་གྱི་སྟོབས་གྲོགས་མཛོད། ། དུས་མིན་འཆི་དང་ནད་རྣམས་དང་། ། གདོན་དང་
བགེགས་རྣམས་ མེད་ པར་མཛོད། ། རྨི་ལམ་ངན་དང་མཚན་མ་ངན། ། བྱ་བྱེད་ངན་རྣམས་མེད་པར་
མཛོད། ། འཇིག་རྟེན་བདེ་ཞིང་ལོ་ལེགས་དང་། ། འབྲུ་རྣམས་འཕེལ་ཞིང་ཆོས་འཕེལ་དང་། ། བདེ་ལེགས་
ཕུན་སུམ་ཚོགས་པ་དང་། ། ཡིད་ལ་འདོད་པ་ཀུན་འགྲུབ་ཤོག ། ལྷ་དང་ལྷ་མིན་གནོད་སྦྱིན་ལྟོ་འཕྱེ་གྲུབ།ནམ་
མཁའ་ལྡིང་དང་འདབ་བཟང་ལུས་སྲུལ་བོ། ། དྲི་ཟ་སྲིན་པོ་གདོན་གྱི་རིགས་རྣམས་དང་། ། གང་དག་ས་ལ་
གནས་པའི་རྫུ་འཕྲུལ་ཅན། ། བུ་སྨད་བཅས་ཤིང་གཡོགས་འཁོར་ཚོགས་བཅས་ལ། ། བདག་གི་པུས་མོ་ས་ལ་
165

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཙུགས་ནས་ནི། ། ཐལ་མོ་སྦྱར་ནས་ཁྱེད་ལ་གསོལ་འདེབས་ཀྱི། ། གསན་ནས་ངན་བདག་སླད་དུ་འདིར་སྦྱིན་
ཅིག། ཨོཾ་ཨེ་ཧེ་ཧི་ལོ་ཀ་ཀཱ་ཡ། དེ་བ། ནཱ་ཡ། ཡག། གན་དྷར་བ། ཨ་སུར་ག་རུ་ཌ། ཀིམ་ར་མཧོ་ར་ག་
མནཱ་ཥ། ཨ་མ་ནུ་ཥ། ས་བ་རི་ཝ་ར་ས་མ་ལེ་སཱཧཱ། ཨོཾ་དེ་བ་ཞེས་པ་ནས། བྲ་ཝ་ར་ས་དག་རོ་ཨགྷཾ་པྲ་ཏཱི་ཙྪ་སྭཱཧཱ།
ཀ་མx། ཨོཾ་དེ་བ་ཞེས་པ་ནས་ཨགྷཾ་ནས་ཤཔྟ་པྲ་ཏཱི་ཙྪ་སྭཱཧཱ། ཨོཾ་དེ་བ་ཞེས་པ་ནས་ས་པཱ་རི་ཝ་ར་ན་མ སརྦ་ཏ་ཐཱ་
ག་ཏ་སྦྱོཞེས་སོགས་གསུམ་གྱིས་གཏོར་འབུལ།འབྱུང་བོ་གང་དག་རི་རབ་སྟེང་གནས་དང་། ། དགའ་བའི་ཚུལ་
དང་ལྷ་ཡི་གནས་རྣམས་དང་། ། ཤར་ནུབ་རི་དང་ཉི་ཟླའི་ཁྱིམ་རྣམས་དང་། ། རི་བོ་ཀུན་ལ་གང་དག་གནས་པ་
དང་། ། རིན་ཆེན་གླིང་ན་ལྷག་པར་གང་གནས་དང་། ། ཆུ་བོ་ཀུན་དང་ཆུ་བོའི་མདོ་རྣམས་དང་། ། མཚོ་དང་
རྫིང་བུ་ལྟེང་ཀ་ཆུ་ངོགས་དང་། ། གཡའ་ཆུ་སིལ་མ་ཅན་ན་གང་གནས་དང་། ། གྲོང་དང་ཕྱུགས་ལྷས་གྲོང་ཁྱེར་
སྟོང་བ་དང་། ། ཁང་སྟོང་དག་དང་ལྷ་ཡི་ཁང་བ་དང་། ། གཙུག་ལག་ཁང་དང་མཆོད་རྟེན་གནས་རྣམས་
དང་། ། དཀའ་ཐུབ་གནས་དང་གླང་ཆེན་བྲིས་རྣམས་དང་། ། རྒྱལ་བའི་དཀོར་ཁང་དག་ནས་གང་གནས་
དང་། ལམ་སྲང་སུམ་མདོ་དང་ནི་བཞི་མདོ་དང་། ། གང་དག་ལམ་ཆེན་དང་ནི་ཤིང་གཅིག་དྲུང་། ། དུར་
ཁྲོད་ཆེན་པོ་ནགས་ཚལ་ཆེན་པོ་དང་། ། སེངྒེ་དྲེད་དང་གཅན་ཟན་གནས་དག་དང༌། ། འབྲོག་ཆེན་འཇིགས་
སུ་རུང་བར་གང་གནས་དང་། ། གང་དག་གླིང་མཆོག་དག་ན་གནས་པ་དང་། ། ལྷུན་པོ་དུར་ཁྲོད་དག་ནི་
གནས་པ་རྣམས། ། རབ་ཏུ་དགྱེས་ཤིང་མགུ་བར་གྱུར་ནས་ སུ། { ཕྲེང་ བ་ མེ་ ཏོག་ དྲི་དང་ བདུག་ པར་
བཅས། ། བསྟོད་དང་གཏོར་མ་མར་མེ་གུས་འབུལ་ལ། ། འདི་དག་བཏུང་ཞིང་ལེགས་པར་གསོལ་ནས་
ཀྱང་། ། བདག་གི་ལས་ཀྱི་འབྲས་བུ་མཆིས་པར་མཛོད། ། དེ་ནས་རང་ཉིད་སྐད་ཅིག་གིས་ཧཱུྃ་མཛད་དུ་གྱུར།
སང་ས་རྒྱས་ཀྱི་བདེན་པ་དང་། ཆོས་ཀྱིx། ནས་འདིར་མཆིས་པར་གྱུར། ཨོཾཊཀྐི་ཧཱུཾ་ཛ ཨོཾ་སྭཱཧཱ། ཨོཾ་གུང་ད་རི་
གུང་ཀ་རི་སྭཱཧཱ། ཨོཾ་བི་ཙི་་ཙི་སཱཧཱ། གུང་གུང་སཱཧཱ། སརྦ་རི་ཝ་ར་ཨརྒྱུ་ པྲ་ཏཱི་ཙྪ་སྭཱཧཱ། ནམx། ཨོ་ཀིའི།
ནས་ས་ཀཱ་རི་ཨགྷཾ་ཛ ཤཔྟ་པྲ་ཏི་ཙྪ་སྭཱཧཱ། ཨོཾ་གུང་ཀ་རི་ནས་ས་བཱ་རི་ཝ་ར་ཨགྷཾ་པྲ་ཏཱི་ཙྪ་སྭཱཧཱ། ཨོཾ་ཀུང་ག་རི་ནས་
ས་བཱ་རི་ཝ་ར་ན་མ སརྦ་ཏ་ཐཱ་ཏ་བྷོ། སོགས་ལན་གསུམ་གྱིས་གཏོར་མ་དབུལ། གང་ཞིག་མཚན་མོ་རྒྱུ་བ་ཡི། །
འབྱུང་བོ་རྣམས་དང་ཤ་ཟ་དང་། ། སྲིན་པོ་ཤ་རྗེན་ཟ་བ་དང་། ། སེམས་ཅན་རྣམས་པ་སྣ་ཚོགས་དང་། །
ལྗོན་ཤིང་གེལ་བ་སོགས་གནས་པ། ། དེ་དང་དེ་ལ་གཏོར་མ་ནི། ། བཟའ་བ་ཤ་ཆང་ལ་ཕུག་བཅས། །འབྲས་
ཆེན་འབྲས་བུ་མང་བོ་དང་། ། མཆོད་པ་འདི་ཡིས་མགུ་བྱོས་ལ། ། གནོད་པའི་སམས་པ་ཞི་བ་དང་། ། བདག་
ཅག་རྣམས་ལ་ཕན་པའི་སེམས། ། དེ་རིང་ཕན་ཆད་བསྐྱེད་པར་གྱིས། ། རྒྱན་གྱིས་བརྒྱན་པར་བྱས་ཀྱང་ཆོས་
166

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
སྤྱོད་ཅིང་། ། དུལ་ཞིང་ཡང་དག་བསྡོམ་ལ་ཚངས་པར་སྤྱོད། ། འབྱུང་བོ་ཀུན་ལ་ཆད་པ་སྤངས་པ་སྟེ། ། དགེ་
སློང་དགེ་སྦྱོང་དེ་ཡིན་བྲམ་ཟེ་དེ། ། མཚོན་ཆས་མི་འཇིགས་གང་ཡང་མེད། ། འཚོ་བའི་སྲོག་ལ་ཀུན་ཀྱང་
འཛེམ། ། རང་གི་ལུས་ལ་དཔེ་ལོང་ལ། ། གཞན་ལ་གནོད་པ་མ་བྱེད་ཅིག།ཨོ་ཆེན་པོ་འམ་ཆུང་དུ་གང་དག་
གི། ། ལུས་ལ་མངོན་པར་གནོད་གྱུར་བའི། ། ནད་དེ་ཉེ་བར་ཕྱུང་ནས་སུ། ། གདོན་དེ་རང་གི་གནས་སུ་
དེངས། ། དེ་ལྟར་བདག་གི་ཅི་ནུས་ཀྱིས། ། མཆོད་དང་བསྙེན་བཀུར་བྱས་པ་ཡིས། ། དམ་ཚིག་གནས་ལ་
གནས་ནས་སུ། ། བདག་གི་འདོད་པ་བསྐང་བར་མཛོད། ། རྟག་ཏུ་དམ་ཚིག་ལ་གནས་ཤིང་། ། འདིར་ནི་ཆེ་
གེ་མོ་ཞིག་གི། ན་དེ་ཉེ་བར་སོལ་མཛོད་ལ། ། གདོན་རྣམས་རང་གི་གནས་སུ་དེངས། ། སརྦ་བིགྷན་གཙྪ།
བགེགས་འཁོར་བཅས་རང་གནས་སུ་གཤེགས་པར་གྱུར། མོ་དེ་བ་ནས་ས་ད་ཀ་རཾ་ཨགྷཾ་པྲ་ཏཱི་ཙྪ་སྭཱཧཱ། གཙྪ།
སྡེ་བརྒྱད་འཁོར་བཅས་རང་ + གྱུར། ། ཨོཾ་རུ་ཏྲ་ལེ། ཞེས་པ་ནས། ས་ད་ཀ་རོ་ཨརྒྱུ་བྲ་ཏཱིཙྪ་སྭཱཧཱ། གཙྪ།
ཕྱོགས་སྐྱོང་འཁོར་xགྱུར། ན་མ ས་མནྟ་བུད་དྷ་ན་སརྦ་ཏ་ཐཱ་ག་ཏ་ཨ་ཝ་ལོ་ཀི་ནི་ཨོཾ་སམྦྷར་སམྦྷ་ར་ཧཱུྃ། བདག་
གི་བསམ་པའི་ཅེས་པ་ནས། འབྱུང་གྱུར་ཅིག།དེ་ནས་ཉེ་རེག་བཤད་པ་བཞིན་བྱས་ནས། རང་ཉིད་སྐད་ཅིག་ཧཱུཾ་
མཛད་སྔོན་པོ་ཞལ་གཅིག་ཕྱག་གཉིས་ཧཱུྃ་མཛད་ཀྱི་ཕྱག་རྒྱ་ལ་རྡོ་རྗེ་དང་དྲིལ་བུ་འཛིན་པ་གཡས་བསྐུམ་ཞིང་
གཡོན་བརྐྱང་བའི་སྟབས་ཀྱིས་བཞུགས་པ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་ནང་དུ་ཞུགས་པར་གྱུར།
ཨོཾ་བཛྲ་ས་ཏྭ་ས་མ་ཡ། ཞེས་སོགས་ཡིག་བརྒྱ་ལན་གསུམ་བརྗོད། ༀ་མཆོག་ཏུ་བདེ་བའི་སེམས་ནི་རོལ་བར་
ལྡན། ། སྒེག་པའི་ཕྱག་གིས་བཅོམ་ལྡན་འདས་ལ་འཁྲིལ། ། ཛ ཧཱུྃ་བཾ་ཧོ༔ ཧི་ཧི་ཧི་ཧི། མགོན་པོ་སྙིམ་པའི་མེ་
ཏོག་བཞེས་སུ་གསོལ། ། ཨོཾ་བཛོད་གྷཊ་ནས་ཧཱུྃ། ཨོཾ་ས་མ་ཡ་པྲ་བེ་ཤཱ་ཡ་མི། ཨོཾ་བྲ་ནཱ་ནཱ་མི་སརྦ་ཏ་ཐཱ་ག་ཏོ།
བདག་དང་སེམས་ཅན་ཐམས་ཅད་ལ་དངོས་གྲུབ་ཐམས་ཅད་ཀྱི་བཀའ་དྲིན་སྩོལ་ཅིག ཅེས་གསོལ་བ་བདབ་
པོ། ། དེ་ནས་འོག་ཏུ་མཎྜལ་འབུལ་ནི། ཨོཾ་བཛྲ་བྷུ་མི་ཨཱ་ཧཱུཾ། དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་
ཡཿ ཧཱུྃ། ཕྱིའི་ལྕགས་རི་ཁོར་ཡུག་གིས་བསྐོར་བའི་དབུས་སུ་རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་
འཛམ་བུ་གླིང་། ནུབ་བ་ལང་སྤྱོད། བྱང་སྒྲ་མི་སྙན། ལུས་དང་ལུས་འཕགས། རྔ་ཡབ་དང་ཡབ་གཞན།
གཡོ་ལྡན་དང་ལམ་མཆོག་འགྲོ། སྒྲ་མི་སྙན་དང་མི་སྙན་གྱི་ཟླ། རིན་པོ་ཆེའི་རི་བོ། དཔག་བསམ་གྱི་ཤིང་།
འདོད་འཇོའི་བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ། ནོར་བུ་རིན་པོ་ཆེ། བཙུན་མོ་རིན་པོ་ཆེ། བློན་
པོ་རིན་པོ་ཆེ། གླང་བོ་རིན་པོ་ཆེ། རྟ་མཆོག་རིན་པོ་ཆེ། དམག་དཔོན་རིན་པོ་ཆེ། གཏེར་ཆེན་པོའི་བུམ་པ།
སྒེག་མ། ཕྲེང་བ་མ། གླུ་མ། གར་མ། མེ་ཏོག་མ། བདུག་སྤོས་མ་སྣང་གསལ་མ། དྲི་ཆབ་མ། ཉི་མ། ཟླ་
167

༄༅། ༈ རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བ། རིན་པོ་ཆེའི་གདུགས་ཕྱོགས་ལས་རྣམ་པར་རྒྱལ་བའི་རྒྱལ་མཚན། དབུས་སུ་ལྷ་དང་མིའི་དཔལ་འབྱོར་
ཕུན་སུམ་ཚོགས་པ་མ་ཚང་བ་མེད་པ་ཞིང་ཁམས་རྣམ་པར་དག་པ་འདི་ནི་བླ་མ་དང་དཀྱིལ་འཁོར་གྱི་གཙོ་བོ་ཐ་མི་
དད་པའི་དྲུང་དུ་བདག་ཉིད་དཀྱིལ་འཁོར་དུ་འཇུག་པའི་ཡོན་དུ་འབུལ་བར་བགྱིའོ། ། ཐུགས་བརྩེ་བ་ཆེན་པོའི་
སྒོ་ནས་བཞེས་སུ་གསོལ། བཞེས་ནས་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་བྱིན་གྱིས་རློབ་
ཏུ་གསོལ། ས་གཞི་སྤོས་ཀྱིས་བྱུག་ཞིང་མེ་ཏོག་བཀྲམ། ། རི་རབ་གླིང་བཞི་ཉི་ཟླས་བརྒྱན་པ་འདི། ། སངས་
རྒྱུས་ཞིང་དུ་དམིགས་ཏེ་ཕུལ་བ་ཡིས། ། འགྲོ་ཀུན་རྣམ་དག་ཞིང་ལ་སྤྱོད་པར་ཤོག། ཨི་དཾ་གུ་རུ་རཏྣ་མཎྜལ་ཀཾ་
ནི་རྱ་ཏ་ཡཱ་མི། ཞེས་ཕུལ་ལ། དགའ་ཆེན་ཁྱབ་བདག་སྟོན་པ་བོ། ། སློབ་དཔོན་ཁྱོད་ནི་དགོངས་སུ་གསོལ། །
བྱང་ཆུབ་ཆེན་པོའི་ཚུལ་བསྟན་པ། ། མགོན་པོ་ཆེན་པོ་བདག་འཚལ་ལོ། ། དམ་ཚིག་དེ་ཉིད་སྩལ་དུ་
གསོལ། ། བྱང་ཆུབ་སེམས་ཀྱང་བདག་ལ་སྩོལ། ། སངས་རྒྱས་ཆོས་དང་དགེ་འདུན་ཏེ། ། སྐྱབས་གསུམ་དག་
ནི་བདག་ལ་སྩོལ། ། ཐར་བ་ཆེན་པོའི་གྲོང་མཆོག་ཏུ། ། མགོན་པོ་བདག་ནི་འཇུག་ཏུ་གསོལ། ། ལན་གསུམ།
ཨོཾ་བཛྲ་ཡཀྵ་ཧཱུཾ། ཨོ་ཙགླུ་བརྙ་བ་ར་མ་ན་ཡེ་ཧཱུྃ། ཨཱཁཾ་པཱི་ར་ཧཱུྃ། བྱང་སྡོམ་ནི། དབང་མེད་བདག་གིས་ཞེས་
པ་ནས་ཡི་རང་ངོ༌། ། ཐུགས་རྗེས་ཁྱབ་པའི་ཐུགས་དང་ལྡན་གྱུར་ཅིང་། ། ཞེས་མཉམ་མེད་བྱང་ཆུབ་རྣམ་པར་
གཟུང་བར་བགྱི། ། སེམས་ཅན་རྣམས་ནི་ཡོངས་སུ་སྨིན་པའམ། ། ཡང་ན་ཡོངས་སུ་བསྐྱང་བར་བྱ་ཕྱིར་
རམ། ། རང་གི་སེམས་ནི་དག་བར་བྱ་བའི་ཕྱིར། ། འདི་དག་ཐམས་ཅད་རྩ་སོགས་བཞིན་དུ་བཏང་། ། དེ་
བཞིན་ཚུལ་ཁྲིམས་བཟོད་པ་བརྩོན་འགྲུས་དང་། ། བསམ་གཏན་ཤེས་རབ་བླ་ན་མེད་པ་ནི། ། བདག་དང་
གཞན་རྣམས་དག་པར་བྱ་བའི་ཕྱིར། ། སྐད་ཅིག་རེ་རེ་ཞིང་ཡང་བསྒོམ་པར་བགྱི། ། བདེ་བར་གཤེགས་པ་
སྔགས་ལ་མཁས་པ་ཡི། ། ཆོས་རྒྱལ་རྟག་ཏུ་ལྷུན་གྱིས་གྲུབ་པ་ནི། ། འགྲོ་བ་འདི་ཡིས་ཐོབ་པར་བྱ་བའི་ཕྱིར།
ཁྱད་འཕགས་གནས་ལ་བདག་ནི་གནས་པར་བགྱི། ། ལན་གསུམ། སྔགས་སྡོམ་ནི། སངས་རྒྱས་བྱང་ཆུབ་
སེམས་དཔའ་ཀུན། ། ཞེས་པ་ནས།སེམས་ཅན་མྱ་ངན་འདས་ལ་འགོད། ཅེས་པའི་བར་ལན་གསུམ། དེ་ནས་
ཨོཾ་སརྦ་ཡོ་ག་ཙི་ཏུ་ཨུརྱ་ཏ་ཡཱ་མི། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་
སེམས་ཀུན་རྫོབ་པ་དེ་ཉིད་སྙིང་ཁོར་ཟླ་བའི་དཀྱིལ་འཁོར་ཡོངས་སུ་རྫོགས་པ་དང༌། ཆོས་ཐམས་ཅད་རང་
བཞིན་མེད་པའི་སྟོང་བ་ཉིད་དང་རང་གི་སེམས་རོ་གཅིག་ཏུ་གྱུར་བའི་དོན་དམ་བྱང་ཆུབ་ཀྱི་སེམས་ཟླ་བའི་སྟེང་
དུ་རྡོ་རྗེ་དཀར་པོ་རྩེ་ལྔ་བའི་རྣམ་པ་ཅན་དུ་གྱུར་ཅེས་བརྡ་སྤྲད། མེ་ཏོག་བཟུང་ཏེ། ཨོཾ་སུ་ར་ཏེ་ས་མ་ཡ་ཧཱུཾ།
ཧོ སིད་དྷ། བཛྲ་ཨ་ཐཱ་པུ་ཁཾ། ཨོཾ་བཛྲ་ཨ་དྷི་ཏི་ཟླ་ཧཱུཾ། ཨོཾ་བཛྲ་ས་མ་ཡ་ཧཱུྃ། དཀྱིལ་འཁོར་དུ་ཞུགས། ཨ་ས་མེ་
168

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཏྲི་ས་མེ། མ་གྷ་ས་མ་ཡེ་ཧཱུྃ། ལྷ་རྣམས་དང་སྐལ་བ་མཉམ་པར་བྱས་སོ། ། རྡོ་རྗེ་སྤྱི་བོར་བཟུང་བ། དེང་ཁྱོད་
དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་ཀྱིས། དེས་ན་ངས་ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ།
ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་རྣམས་ཀྱང་ཐོབ་པར་འགྱུར་ན། དངོས་
གྲུབ་གཞན་རྣམས་སྟ་སྨོས་ཀྱང་ཅི་དགོས། ཁྱོད་ཀྱིས་ཀྱང་འདི་དཀྱིལ་འཁོར་མ་མཐོང་བ་རྣམས་ཀྱི་མདུན་དུ་སྨྲ་
བར་མི་བྱ་སྟེ། ཁྱོད་དམ་ཚིག་ཉམས་པར་གྱུར་ཏ་རེ། འདི་ནི་ཁྱོད་ཀྱི་རྡོ་རྗེའི་དམ་ཚིག་ཡིན་ཀྱིས། གལ་ཏེ་
འགའ་ཞིག་ལ་སྨྲས་བ་ན་ཀླད་པ་འགས་འགྱུར་རོ། ། རྡོ་རྗེ་སྙིང་ཁར་བཟུང་སྟེ། ཨོཾ་དེ་རིང་རྡོ་རྗེ་སེམས་དཔའ་
རང་། ། ཁྱོད་ཀྱི་སྙིང་ལ་ཡང་དག་ཞུགས། ། གལ་ཏེ་ཚུལ་འདི་སྨྲས་ན་ནི། ། དེ་མ་ཐག་ཏུ་དྲལ་ཏེ་གཤེགས། །
ཨོཾ་བཛྲ་ཨུད་ཀ་ཋབ་ཆུ་བཏུང་། རྡོ་རྗེ་མགོར་བཟུང་སྟེ། དེང་ནས་བརྩམས་ཏེ་ཁྱོད་ཀྱི་ཕྱག་ན་རྡོ་རྗེ་ང་ཡིན་
གྱིས་ངས་འདི་གྱིས་ཤིག་ཅེས་གང་བསྒོ་བ་དེ་ཁྱོད་ཀྱིས་བྱ་དགོས་སོ། ། ཁྱོད་ཀྱིས་ང་ལ་བརྙས་པར་ཡང་མི་བྱ་སྟེ།
ཁྱོད་ཡང་ཕ་མ་སྤངས་པར་ཤི་བའི་དུས་བྱས་ནས་དམྱལ་བར་ལྟུང་བར་གྱུར་ཏ་རེ་ཞེས་དམ་པ་ནས།རང་གི་སྤྱི་བོར་
ༀལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱ༔ ལས་པདྨ་དམར་པོའི་ལྟེ་བར་ཨཱས་
མཚན་པ། སྙིང་ཁར་ཧཱུྃ་ལས་རྡོ་རྗེ་སྔོན་པོའི་ལྟེ་བར་ཧཱུྃ་གྱིས་མཚན་པར་གྱུར། ཨོཾ་བཛོད་གྷཊ་ས་མ་ལ་པྲ་རེ་ཤཱ་ལ་
ཧཱུྃ། ལན་གཉིས། བླ་མ་དང་གཙོ་བོ་ཐ་མི་དད་པའི་ཐུགས་ཁར་གནས་པའི་རྡོ་རྗེ་ལས་ཨཱ་བྱུང་སྟེ་རང་གི་སྙིང་
ཁར་གནས་པའི་རྡོ་རྗེའི་དབུས་སུ་གནས་པར་གྱུར་བར་བསམས་ལ། དེ་བཞིན་གཤེགས་པ་ཐམས་ཅད་ཀྱིས་བྱིན་
གྱིས་རློབས་ཞིག རྡོ་རྗེ་སེམས་དཔའ་བདག་ལ་དབབ་པར་མཛད་དུ་གསོལ། ལན་གསུམ། འདི་ནི་རྡོ་རྗེའི་
དམ་ཚིག་སྟེ། ། རྡོ་རྗེ་སེམས་དཔའ་ཡིན་པར་གྲགས། ། ཡེ་ཤེས་རྡོ་རྗེ་བླ་མེད་འདི། ། དེ་རིང་ཉིད་དུ་འབབ་
པར་ཤོག། ཨོཾ་བཛྲ་པྲ་བེ་ཧཱུྃ། བཛྲ་ཨ་ བེ་ཤ་ ཨ་ ཨ། ཞེས་ལན་བདུན་ནས་བརྒྱའི་ བར་ དུ་ བརྗོད་ པ་ ཡེ་ ཤེས་
དབང་། ། སངས་རྒྱས་ཀྱི་གཉིས་སུ་མེད་པའི་ཡེ་ཤེས་ཧཱུྃ་ལ་སོགས་པའི་རྣམ་པར་རང་གི་ལུས་ལ་ཐིམ་པར་གྱུར་
བར་བསམས་ལ། ཨོཾ་བཛྲ་ས་མ་ཡ་ཧཱུྃ་ཕཊ། ཨོཾ་བཛྲ་ས་མ་ཡ། ཧྲིད་ཡ་མི། བྲ་བེ་ཤ་དྲི་ཞྭ་ཏི་བྷཱ་ཧཱུྃ། སངས་རྒྱས་
དངོས་གྲུབ་ཐོབ་བྱའི་ཕྱིར། ། བདག་ལ་ཐུགས་བརྩེར་དགོངས་ནས་ནི། ། འགྲོ་ལ་ཕན་པའི་གཙོ་ཆེན་གྱིས། །
སྨན་པར་དགོངས་ནས་བཞེས་སུ་གསོལ། ཨོཾ་བཛྲ་པྲ་ཏི་ཧྲི་གྷ་ཧཱུྃ། མེ་ཏོག་འདོད། ཨོཾ་བཛྲ་པྲ་ཏི་ཙྪ་ས་མ་ཡ་ཧཱུཾ།
སེམས་དཔའ་སྟོབས་པོ་ཆེ། བདག་བྱང་ཆུབ་མ་ཐོབ་ཀྱི་བར་དུ་རྗེས་སུ་གཟུང་བར་མཛོད་ཅིག་ཅེས་བརྗོད། དེ་
ནས། རྡོ་རྗེ་སེམས་དཔའ་དེང་ཁྱོད་ཀྱིས། ། མིག་འབྱེད་པར་ནི་བརྩོན་པར་མཛད། ། ཕྱེ་བས་ཐམས་ཅད་
མཐོང་འགྱུར་བའི། ། རྡོ་རྗེའི་མིག་ནི་བླ་ན་མེད། ། ཨོཾ་བཛྲ་ཧཱ་སྱཱ་ཨུད་བྷཱཊ་ཡ་ཧཱུྃ་མིག་དང་བསམ། ཤེས་བྱ་
169

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐམས་ཅད་ལ་ཐོགས་པ་མེད་པའི་ཡེ་ཤེས་ཀྱི་སྤྱན་ཕྱེ་བར་གྱུར། ༀ་བཛྲ་བཱ་ཤུ་ཧོ། ཞེས་བྱ། ལྷ་ངོ་བསྟན་པ་ནི།
ཤར་སྒོར་རྡོ་རྗེ་ལྕགས་ཀྱུ། ལྷོ་སྒོར་རྡོ་རྗེ་ཞགས་པ། ནུབ་སྒོར་རྡོ་རྗེ་ལྕགས་སྒྲོག བྱང་སྐོར་རྡོ་རྗེ་འབེབས་པ།
ཕྱིའི་ཤར་ལྷོར་བདུག་པ་མ། ལྷོ་ནུབ་ཏུ་མེ་ཏོག་མ། ནུབ་བྱང་དུ་མར་མེ་མ། བྱང་ཤར་དུ་དྲི་ཆབ་མ། ནང་གི་
ཤར་ལྷོར་སྒེག་མོ་མ། ལྷོ་ནུབ་ཏུ་ཕྲེང་བ་མ། ནུབ་བྱང་དུ་གླུ་མ། བྱང་ཤར་དུ་གར་མ། ཤར་གྱི་རྩིབས་དང་པོ་
ལ་རྡོ་རྗེ་སེམས་དཔའ། གཉིས་པ་ལ་རྡོ་རྗེ་རྒྱལ་པོ། གསུམ་པ་ལ་རྡོ་རྗེ་ཆགས་པས། བཞི་བ་ལ་རྡོ་རྗེ་ལེགས་པ།
ལྷོའི་རྩིབས་དང་པོ་ལ་རྡོ་རྗེ་རིན་ཆེན། གཉིས་པ་ལ་རྡོ་རྗེ་གཟི་བརྗིད། གསུམ་པ་ལ་རྡོ་རྗེ་རྒྱལ་མཚན། བཞི་བ་
ལ་རྡོ་རྗེ་བཞད་པ། ནུབ་གྱི་རྩིབས་དང་པོ་ལ་རྡོ་རྗེ་ཆོས། གཉིས་པ་ལ་རྡོ་རྗེ་རྣོན་པོ། ། གསུམ་པ་ལ་རྡོ་རྗེ་རྒྱུ།
བཞི་པ་ལ་རྡོ་རྗེ་སྨྲ་བ། བྱང་གི་རྩིབས་དང་པོ་ལ་རྡོ་རྗེ་ལས། གཉིས་པ་ལ་རྡོ་རྗེ་སྲུང་བ། གསུམ་པ་ལ་རྡོ་རྗེ་
གནོད་སྦྱིན། བཞི་པ་རྡོ་རྗེ་ཁུ་ཚུར༔ ཤར་ལྷོར་སྤྱན་མ། ལྷོ་ནུབ་ཏུ་མཱ་མ་ཀཱི། ནུབ་བྱང་དུ་གོས་དཀར་མོ། །
བྱང་ཤར་དུ་སྒྲོལ་མ། ཤར་དུ་ངན་སོང་སྦྱོང་བའི་རྒྱལ་པོ། ། ལྷོར་རྒྱལ་མཆོག་རིན་ཆེན། ནུབ་ཏུ་ཤཱཀྱ་རིགས་
དབང་། བྱང་དུ་མེ་ཏོག་ཆེར་རྒྱས། དབུས་སུ་བཅོམ་ལྡན་འདས་ཀུན་རིག་རྣམ་པར་སྣང་མཛད་ཀྱི་རྟེན་གཞལ་
ཡས་ཁང་བརྟེན་པ་ལྷ་དང་བཅས་པ་བདག་ཉིད་ཀྱིས་མངོན་སུམ་དུ་མཐོང་བར་གྱུར། དུང་ཆོས་ཀྱི་ཆུ་འཐུང་ལ།
འདིནི་ཁྱོད་ཀྱི་དམྱལ་བའི་ཆུ། ། དམ་ཚིག་འདས་ན་སྲེག་པར་བྱེད། ། དམ་ཚིག་བསྲུངས་ན་དངོས་གྲུབ་
ནི། ། རྡོ་རྗེ་བདུད་རྩིའི་ཆུ་འདིས་འགྲུབ། ། ཅི་ སྟེ་དམ་ཚིག་འདས་ན་ནི། ། དེ་མ་ཐག་ཏུ་བཀས་ནས་
གཤེགས། ། རྡོ་རྗེ་འཛིན་རྒྱལ་ཁྲོས་ནས་ནི། ། བདུན་རྒྱུད་རིགས་ནི་བརླག་པར་མཛད། ། དེ་བས་རྟག་ཏུ་བུ་
ཁྱོད་ཀྱི། ། རྒྱལ་པས་གསུངས་པའི་དམ་ཚིག་དང་། ། སྡོམ་པ་དང་ནི་བླ་མའི་བཀའ། ། ཤིན་ཏུ་མོས་པས་
བཟུང་བར་བྱ། ། ཁྱོད་ཀྱིས་སྲོག་ཆགས་གསད་མི་བྱ། ། མ་བྱིན་པར་ཡང་བླང་མི་བྱ། ། རྫུན་དང་འདོད་ལ་
སྤྱོད་པ་རྣམས། ། དངོས་གྲུབ་འདོད་པས་བྱ་བ་མིན། ། ཆང་ནི་བཏུང་བར་མི་བྱ་ཞིང་། ། ཤ་ལ་སོགས་པ་
བཟའ་མི་བྱ། ། སེམས་ཅན་གནོད་པའི་སྦྱོར་བ་ནི། ། ནམ་ཡང་བྱ་བ་མ་ཡིན་ནོ། ། དཀོན་མཆོག་གསུམ་ནི་
ཡོངས་མི་སྤང་། ། དུས་ཀུན་ཏུ་ནི་བྱང་ཆུབ་སེམས། ། སྙིང་པོ་སྔགས་དང་ཕྱག་རྒྱ་དང་། ། ལྷ་དང་བླ་མ་དེ་
བཞིན་ནོ། ། སྡིག་པ་ལ་སོགས་གང་ཡིན་དང་། ། བླ་མའི་བཀའ་ལས་འདའ་མི་བྱ། ། ལྷ་ལ་ཕུལ་བའི་རྙིང་པ་
དང་། ། དེ་ཡི་གྲིབ་མའང་བགོམ་མི་བྱ། ། ཕྱག་རྒྱའི་གཟུགས་ལ་དེ་བཞིན་ནོ། ། སྔགས་དང་ལྷ་ལ་སྨད་མི་
བྱ། ། གདོན་གྱི་ལས་སོགས་བྱ་བ་མིན། ། མུ་སྟེགས་ཅན་ལ་སྨད་མི་བྱ། ། མདོར་ན་ཡིད་བགཉིས་སོམ་ཉི་ཐེ་ཚོམ་
མི་བྱ་སྟེ། ། བདག་གི་དེ་ཉིད་དང་ནི་སྔགས་སོགས་དེ་བཞིན་ནོ། ། དེ་ནས་སློབ་མའི་དབང་ལ།ས་གཞི་སྤོས་ཀྱིས་
170

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཞེས་སོགས་ཀྱིས་མཎྜལ་ཕུལ་ནས། དཀྱིལ་འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་གདན་ལ་རང་རྡོ་རྗེ་
སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པར་གྱུར། ། ཨོཾ་བཛྲ་ས་
ཏུ་ས་པཱ་རི་ཝ་ར་ཨགྷཾ། བུ ། དྷུ་པེ། ཨ་ལོ་ཀེ། གནྡྷེ། ནི་ཝེ་ཏེ། ཚ་ཧཱུྃ་ག གྷཱཙྪ་གྲ། ཤཔྟ་པྲ་ཏཱི་ཙྪ་ཧཱུཾ་སྭཱཧཱ།
ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། ། འཇིག་རྟེན་གསུམ་ན་མགོན་པོ་དྲི་མ་གསུམ་སྤངས་པ། །
སངས་རྒྱས་པདྨོ་རྒྱས་པའི་འདབ་འདྲ་སྤྱན་མངའ་བ། ། འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །
དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ། ། འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་
པ། ། ཆོས་ཀྱི་དམ་པ་སྐྱེ་དགུ་རྣམས་ལ་ཞི་བྱེད་པ། ། འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། །
དགེ་འདུན་དམ་པ་ཆོས་དང་མཐུན་པའི་བཀྲ་ཤིས་ཕྱུག། ལྷ་དང་མི་དང་ལྷ་མ་ཡིན་གྱི་མཆོད་པའི་གནས། །
ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་ཞིང་། ། འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ། །
དེ་ནས་ཆུ་དབང་ནི། རིན་ཆེན་མཛེས་པའི་བཀྲ་ཤིས་བུམ་པ་འདིས། ། སྐལ་ལྡན་སྐྱེས་བུ་ཁྱོད་ལ་དབང་བསྐུར་
བས། ། ལས་དང་ཉོན་མོངས་སྒྲིབ་པ་དག་གྱུར་ཏེ། ། བྱང་ཆུབ་སེམས་ཀྱི་རླན་གྱིས་བརླན་པར་ཤོག། ཨོཾ་པུདྡྷ་
ག་ལ་ཤ་ཨ་བྷི་ཥིཉྩ་ཨོཾ། བཛ྄ཧཱུཾ། ཨོཾ་རཏྟxཧཱུྃ། ཨོཾ་པདྨxཧཱི ཨོཾ་ཀརྨ་ཀ་ལxཨཱ ཨོཾ་སབྦxཧཱུྃ་ཕཊ། ལས་དང་
ཉོན་མོངས་པའི་སྒྲིབ་བ་དག་ནས་བྱང་ཆུབ་ཀྱི་སེམས་ཀྱི་བྱིན་རླབས་དང་ལྡན་པར་གྱུར་ཅིག དབུ་རྒྱན་གྱི་
དབང་ནི། སོ་སོའི་ཕྱག་རྒྱ་བྱས་ཏེ། དེ་བཞིན་གཤེགས་པའི་དབུ་རྒྱན་ཅོད་པན་འདིས། ། སྐལ་ལྡནx] ། སྐུ་
གསུང་ཐུགས་ཀྱི་ཡོན་ཏན་རབ་རྫོགས་ཏེ། ། རིགས་ལྔའི་སངས་རྒྱས་མྱུར་དུ་ཐོབ་པར་ཤོག། ཨོཾ་བཛྲ་ཨ་བྷི་ཥི་ལྕ་
ཧཱུཾ། ཨོཾ་བུདྡྷxཨོཾ། རཏྣ་ཧཱུྃ། པདྨxབྷི { ཨོཾ་ཀ ཨ ཕྲེང་བའི་དབང་ནི། རིན་ཆེན་མཛེས་པའི་མེ་ཏོག་
ཕྲེང་བ་འདིས། ། སྐལ་ལྡནx། ། བསམ་པ་མྱང་འདས་སྦྱོར་བ་ཁམས་གསུམ་གནས། ། མཛེས་པའི་ཡོན་ཏན་
ཕུན་སུམ་ཚོགས་པར་ཤོག། ཨོཾ་རཏྣ་མ་ལ་ཨ་བྷི་ཏི་ཉྫ་ཏཾ་ཏཾ་ཏཾ་ཏཾ་ཏཾ
cyc LCYC CLCYC OCYK། ཅོད་པན་གྱི་དབང་ནི། མཛེས་ཤིང་ཡིད་
འོང་དར་གྱི་ཅོད་པན་གྱིས། ། སྐལ་ལྡནx། ། ཤེས་བྱ་ཀུན་ལ་ཐོགས་པ་མེད་པ་དང་། ། འགྲོ་བའི་དོན་ལ་མཐུ་
དང་དབང་ཐོབ་ཤོག། ཨོ་ཊཾ། བཛ་ཕཊ་ཨ་ཝ་ལ་བ་ན་ཨ་བྷི་ཥི་ཉྩ་ཏྭཾ། རིགས་ལྔའི་ཕྱག་རྒྱའི་དབང་ནི།རིགས་
ལྔའི་ཕྱག་རྒྱ་ལག་ཏུ་གཏད་ནས་ནི། ། སྐལ་ལྡནx[ ། སྐུ་གསུང་ཐུགས་ཀྱི་ཡོན་ཏན་རབ་རྫོགས་ཏེ། ། ཡེ་ཤེས་
ལྔ་ནི་མྱུར་དུ་རྟོགས་པར་ཤོག། ཨོ་བཛྲ་མུ་དྲ་ཨ་བྷི་ཥི་ལྕ་ཧཱུཾ། ཨོཾ་བུདྡྷxཨོཾ། ཨོཾ་རཏྣxཧཱུྃ། ཨོཾ་པདྨxཧཱི ཨོ་ཀམོ
xw ཡུམ་ལྔའི་ཕྱག་རྒྱུའི་དབང་ནི། ཡུམ་ལྔའི་ཕྱག་རྒྱ་སྤྱི་བོར་བཞག་ནས་ནི། ། སྐལ་ལྡནx། ། གསང་རྒྱུད་
མཐའ་དག་ཤེས་ཤིང་རྟོགས་ནས་སུ། ། འཆད་ཅིང་སྟོན་པའི་དབང་དང་ལྡན་པར་ཤོག༔ ཨོཾ་བཛྲ་དྷཱ་ར་ཎ་ཨ་བྷི་
171

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཥིཉྩ་ཧཱུཾ། ཨོཾ་པུདྷིxཨོཾ། ཨོཾ་རཏྣཀཾ། ཨོཾ་པདྨཧཱི ཨོཾ་ཀ xw མིང་དབང་ནི། ཀུན་རྫོབ་མཚན་ཉིད་མཚན་
མ་མིང་གི་དབང་། ། སྐལ་ལྡནx། ། མ་འོངས་སངས་རྒྱས་འཇིག་རྟེན་ཞིང་ཁམས་སུ། ། དེ་བཞིན་གཤེགས་
པའི་མཚན་གྱི་མིང་ཐོབ་ཤོག། ཨོཾ་བཛྲ་ནཱ་མ་ཨ་བྷི་ཥིཉྩ་ཧཱུྃ། ཨོཾ་བུདྡྷxཨོཾ། ཨོཾ་རཏྣxཏྭཾ། ཨོཾ་པདྨxཧཱི རྨ་ཀམཱ་ནཱ་
མ་ཨ་བྷི་ཥི་ཉྩ་ཨཱཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། ། བཛྲ་ལཱ་སྱ། ནས་བཛྲ་གནྡྷེ།
དེ་ནས་སློབ་དཔོན་གྱི་མཎྜལ་ཕུལ་ཏེ། དཀྱིལ་འཁོར་གྱི་ཤར་དུ་ཁྲུས་ཀྱི་དཀྱིལ་འཁོར་གྲུ་བཞི་བ་ལ་སོགས་པ་
མཚན་ཉིད་ཐམས་ཅད་དང་ལྡན་པ་ལ་གནས་པའི་སེངྒེའི་ཁྲིའི་སྟེང་དུ། པདྨ་དང་ཟླ་བའི་དཀྱིལ་འཁོར་རང་རྡོ་
རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པར་གྱུར། ཨོཾ་བཛྲ་ས་
ཏཱི་ས་པཱ་རི་ཝ་ར་བུའེ་ནས་ཙྪ་ཧཱུཾ་ག དྭི་ཙྪ་ཀྲ། ཤཔྟ་པྲ་ཏཱི་ཙྪ་སྭཱཧཱ། ཆོས་སྐུ་ནམ་མཁའ་སོགས་ཀྱིས་ཤིས་པ་བརྗོད་
པ། ཐོག་མཐའ་མེད་པའི་སེམས་དཔའ་ནི། ། ཞེས་པ་ནས། དང་པོའི་སྐྱེས་བུའོ། ། ཞེས་རྡོ་རྗེ་བྱིན། འདི་དེ་
སངས་རྒྱས་ ཐམས་ ཅད་ཀྱི། ། ཤེས་ རབ་དབྱངས་ ཀྱི་ རྗེས་ འགྲོར་བཤད། ། ཁྱོད་ ཀྱིས་ཀྱང་ ནི་ རྟག་ཏུ་
བཟུང་། ། བྱང་ཆུབ་མཆོག་ཏུ་རྒྱལ་བ་བཞེད། ། དེ་ལ་བུ་བྱིན་ལ། སྲིད་པ་ངོ་བོ་ནས་བྲལ་བྱས། ། རང་བཞིན་
དག་པའི་སེམས་ལྡན་པའི། ། སྲིད་པ་དམ་པ་བྱེད་པར་འགྱུར། ། སྟོང་བ་ཉིད་དང་དབྱེར་མེད་པའི་རྒྱལ་བའི་
གཉིས་སུ་མེད་པའི་ཡེ་ཤེས་ནི་གསང་བའི་རྡོ་རྗེ་ཡིན་ལ། དེ་དྲན་པའི་དོན་དུ་རྡོ་རྗེ་བཟུང་སྙམ་པ་དང་། ཆོས་
ཐམས་ཅད་རང་བཞིན་མེད་པའི་སྒྲ་དྲིལ་བུས་སྒྲོག་པར་སེམས་དཔའི་རྡོར་དྲིལ་གྱི་དེ་ཁོ་ན་ཉིད་དྲན་པའི་སྒོ་ནས་
བཟུང་ཞིག རྡོར་སེམས་ཀྱི་ཕྱག་ཆེན་འཆིངས་ལ།རང་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་
གཉིས་པར་གསལ་བར་དམིགས་པ་ལ་བརྟེན་ནས་བྲཛྙཱ་ཨུ་བ་སོགས་ཀྱི་དོན་ཐབས་ཤེས་རབ་དབྱེར་མེད་གྱི་ཟབ་
གསལ་གཉིས་སུ་མེད་པའི་རྡོ་རྗེ་སློབ་དཔོན་གྱི་དབང་གི་ངོ་བོ་རྒྱུད་ལ་སྐྱེས་པར་གྱུར་ཞེས་བརྡ་སྤྲད། ཨོཾ་བྲ་ཛྷ་ཨུ་
བ་ས་མ་ཨོག་ཨ་བྷི་ཥིཉྩ་ཧཱུྃ་ཨརྡོ་རྗེ་རྒྱ་གྲམ་ལག་ཏུ་སྦྱིན་ནས་ནི། ། སྐལ་ལྡནx། ། འཕྲིན་ལས་རྣམ་བཞིའི་འགྲོ་
དོན་མཐར་ཕྱིན་ཏེ། ། ལས་ཀྱི་རིགས་ཀྱི་དངོས་གྲུབ་ཐོབ་པར་ཤོག། སྣ་ཚོགས་རྡོ་རྗེ་དང་། ཨོཾ་བཛྲ་ཀརྨ་ཨ་བྷི་
ཏི་ལྕཨཱ ཡོན་ཏན་རབ་རྫོགས་གསེར་གྱི་འཁོར་ལོ་འདིས། ། སྐལ་ལྡནx། ། རྣམ་པར་སྣང་མཛད་སྐུ་མཆོག་
རབ་ཐོབ་སྟེ། ། ཆོས་ཀྱི་འཁོར་ལོ་མྱུར་དུ་བསྐོར་བར་ཤོག། ཕྱོགས་ལས་བྱུང་བའི་འཁོར་ལོ། ། ཞེས་འཁོར་ལོ་དང་།
ཨོཾ་བཛྲ་ཙ་བྲ་ཨ་བྷི་ཥིཉྩ་ཧཱུཾ་ཧཱུཾ། དབྱངས་ཡིག་ཐ་མ་ཨ ལས་བྱུང་བའི་དུང་། ཞེས་དུང་དང་། ཨོཾ་བཛྲ་བྷ་ཥ་རཾ།
དབྱངས་ཡིག་དང་པོ་ཨལས་བྱུང་བའི་སྦྱོང་རྒྱུད་ཀྱི་པོ་ཏི། ཞེས་པོ་ཏི་དང་། དེང་ནས་བརྩམས་ཏེ་སེམས་
བསྐྱེད་པ། ། ཙམ་གྱིས་ཆོས་དུང་བླ་ན་མེད། ། ཀུན་ནས་ཡོངས་སུ་བཀང་ནས་ནི། ། ཆོས་ཀྱི་འཁོར་ལོ་བསྐོར་
172

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
བར་གྱིས། ། དབྱངས་ཡིག་ཐ་མ་ཨལས་བྱུང་བའི་དྲིལ་བུ། ཞེས་དྲིལ་བུ་རྣམས་བཟུང་། ཐམས་ཅད་ནམ་
མཁའི་མཚན་ཉིད་དེ། ། ནམ་མཁའ་ལ་ཡང་མཚན་ཉིད་མེད། ། ནམ་མཁའ་མཉམ་པ་ཉིད་སྦྱོར་བས། །
ཐམས་ཅད་མཆོག་ནི་མཉམ་ཉིད་གསལ། ། ཞེས་བརྗོད། རིགས་ཀྱི་བདག་པོའི་དབང་ནི།རིགས་ལྔའི་བདག་པོ་
ཡི་ནི་རང་བཞིན་གྱིས། ། སྐལ་ལྡནx། ། རྡོ་རྗེ་སེམས་དཔའ་རིགས་རྣམས་ཀུན་གྱི་བདག། རིགས་དང་དཀྱིལ་
འཁོར་ཀུན་གྱི་བདག་པོར་ཤོག། འཇིག་རྟེན་ཀུན་ལ་ཐམས་ཅད་དུ། ། སེམས་ཅན་ཀུན་ལ་ཕན་པའི་ཕྱིར། །
ཇི་ལྟར་སྣ་ཚོགས་འདུལ་འགྱུར་བའི། ། རྡོ་རྗེའི་འཁོར་ལོ་རབ་ཏུ་བསྐོར། ། ཞེས་རྡོ་རྗེ་དང་། ཨོཾ་བཛྲ་ཙ་གྲ་ཨ་
དྷི་པ་ཏི་སཱུ་ཨ་བྷི་ཥིཉྩ་ཧཱུྃ་ཧཱུྃ་ཧཱུྃ། འཇིག་རྟེནx། ། སེམས་ཅནx] ། ཇི་ལྟར་སྣx/ ། ཆོས་གྱི་འཁོར་ལོ་རབ་ཏུ་
བསྐོར། ། འཁོར་ལོ་དང་། ཨོཾ་བུདྡྷ་ཙ་ཀྲxཨོཾ་ཨོཾ་ཨོཾ།འཇིགx། ། སེམསx] ། ཇིx] ། རིན་ཆེནx། ། ཞེས་རིན་
པོ་ཆེ་དང་། ཨོ་རཏྟxཏྟཾ་ཏཾ་ཏཾ། འཇིག་རྟེན་ཀུན་ལ་ཐམས་ཅད་དུ། ། ཞེས་པ་ནས། པདྨའི་འཁོར་ལོ་རབ་ཏུ་
བསྐོར། པདྨ་དང་། ཨོཾ་པདྨ་ནས་བྷིཧཱིཧྲི་ འཇིག་རྟེན་ཀུན་ ལ་ཞེས་ པ་ནས་ལས་ཀྱི་འཁོར་ལོ་ རབ་ཏུ་
བསྐོར། ། སྣ་ཚོགས་རྡོ་རྗེ་རྣམས་གཏད་པའི་པདྨའི་ཕྱག་རྒྱུ་སྩལ་ལ། ༀ་ཀརྨ་ནས་ཏི་ཉྫ་ཨ ཨ ཨ གསང་
དབང་། རིགས་ལྔའི་ཕྱག་རྒྱ་གནས་ལྔར་བཅིངས་ནས་ནི། ། སྐལ་ལྡནx} ། ཡེ་ཤེས་ལྔ་ཡི་ཡོན་ཏན་རབ་
རྫོགས་ཏེ། ། བྱང་སེམས་གསང་བའི་དབང་དང་ལྡན་པར་ཤོག། ཨོཾ་སརྦ་ཏ་ཐཱ་ག་ཏ་ག་ཧུ་ཨ་བྷི་ཥིཉྩ་ཨོཾ། ཨོཾ་
བཛྲ་ནས་ཧཱུྃ། ཨོཾ་རཏྣ་ནསཏྟཾ། ཨོཾ་བདྨ་ནས་ཧི ཨོཾ་ཀརྨ་ནས་ཨཞེས་བརྗོད་དེ། རིགས་སྔའི་ཕྱག་རྒྱ་གནས་
སྔར་གཞག་གོ། ཀུ་ཧུ་ཞེས་པ་གསང་བའི་དོན་ནི་དཀྱིལ་འཁོར་དང་ལྷའི་དེ་ཁོ་ན་ཉིད་དང་སློབ་དཔོན་གྱི་ལས་
རྣམས་ཡིན་པས། དཀྱིལ་འཁོར་གྱི་དེ་ཉིད་ནི། ཚད་མེད་བཞིའི་ཚུལ་གྱིས་གནོད་སེམས་ལ་སོགས་པ་མི་མཉམ་
པ་མེད་པས་གྲུ་བཞི། དྲན་པ་ལ་སོགས་པའི་དབང་པོ་ལྔས་ཐར་བའི་གྲོང་ཁྱེར་དུ་འཇུག་པས་སྒོ་བཞི། བསམ་
གཏན་བཞིས་རྟ་བབས་བཞི། སེམས་ཅན་གྱི་བསམ་པ་ཡོངས་སུ་རྫོགས་པར་བྱེད་པས་གོས་དང་གདུགས་ལ་
སོགས་པ་སྣ་ཚོགས་པའི་རྒྱན། ནང་གི་ལིང་ཚེ་བརྒྱད་ནི་རྣམ་ཐར་བརྒྱད། ལམ་འབྲས་བུ་དང་བཅས་པའི་མདོ་
སྡེའི་ཆོས་འཁོར་གདུལ་བྱའི་རྒྱུད་ལ་སྐྱེ་བར་མཛད་པ་ནི་རྡོ་རྗེ་ཕྲེང་བས་ཡོངས་སུ་བསྐོར་བ་ལ་སོགས་པ་ཡིན་ལ།
ལྷའི་དེ་ཉིད་ནི་ཆོས་དབྱིངས་ཡེ་ཤེས་དང་། མེ་ལོང་ལྟ་བུ་དང་། མཉམ་པ་ཉིད་དང་། སོ་སོར་རྟོག་པ་དང་།
བྱ་བ་གྲུབ་པའི་ཡེ་ཤེས་ལྔ་ནི་རིམ་པ་བཞིན་རྣམ་སྣང་ལ་སོགས་པའི་དེ་བཞིན་གཤེགས་པ་ལྔ། རྣམ་པར་ཐར་བའི་
སྒོ་སྟོང་བ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་པར་འདུ་བྱ་བ་མེད་པ་ལ་དམིགས་
པའི་ཡེ་ཤེས་ཏིང་ངེ་འཛིན་བཞི་ནི་སྤྱན་མ་ལ་སོགས་པའི་ཡུམ་བཞི། ནང་དང་། ཕྱི་དང་། གཉིས་ཀ་དང་།
173

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆེན་པོ་སྟོང་བ་ཉིད་ལ་དམིགས་པའི་ཏིང་ངེ་འཛིན་རང་གི་མིག་སོགས་བཞི་ལ་མངོན་ཞེན་སྤངས་པའི་ཆ་བཞི།
རྡོ་རྗེ་སེམས་དཔའ་ལ་སོགས་པ་ཤར་ཕྱོགས་ཀྱི་སེམས་དཔའ་བཞི། སྟོང་བ་ཉིད་སྟོང་བ་ཉིད་དང་། དོན་དམ་པ་
སྟོང་བ་ཉིད་དང་། འདུས་བྱས་སྟོང་བ་ཉིད་དང་། འདུས་མ་བྱས་སྟོང་པ་ཉིད་ལ་དམིགས་པའི་ཏིང་ངེ་འཛིན་
སྟོང་ཉིད་རྟོགས་པའི་ཡེ་ཤེས་སོགས་བཞི་ལ་མངོན་ཞེན་སྤངས་པའི་ཆ་བཞི། རྡོ་རྗེ་རིན་ཆེན་ལ་སོགས་པ་ལྷོ་
ཕྱོགས་ཀྱི་སེམས་དཔའ་བཞི་མཐའ་ལས་འདས་པ་སྟོང་བ་ཉིད་དང་། ཐོག་མ་དང་ཐ་མ་མེད་པ་སྟོང་བ་ཉིད་དང་།
དོར་བ་མེད་པ་སྟོང་བ་ཉིད་དང་། རང་བཞིན་སྟོང་བ་ཉིད་ལ་དམིགས་པའི་ཏིང་ངེ་འཛིན། སེམས་ཅན་མཐའ་
ཡས་པའི་དོན་བྱེད་པ་སོགས་བཞི་ལ་བདེན་ཞེན་སྤངས་པའི་ཆ་བཞི། རྡོ་རྗེ་ཆོས་ལ་སོགས་པ་ནུབ་ཕྱོགས་ཀྱི་
སེམས་དཔའ་བཞི། རང་གི་མཚན་ཉིད་སྟོང་བ་ཉིད་དང་། དངོས་པོ་སྟོང་བ་ཉིད་དང་། དངོས་པོ་མེད་པ་
སྟོང་བ་ཉིད་དང༌། དངོས་པོ་མེད་པའི་ངོ་བོ་ཉིད་སྟོང་བ་ཉིད་ལ་དམིགས་པའི་ཏིང་འཛིན། གཟུགས་སྐུའི་
མཚན་དཔེ་སོགས་བཞི་ལ་མངོན་ཞེན་སྤངས་པའི་ཆ་བཞི་རྡོ་རྗེ་ལས་ལ་སོགས་པ་བྱང་ཕྱོགས་ཀྱི་སེམས་དཔའ་བཞི།
སྦྱིན་པ་ནས་ཤེར་ཕྱིན་གྱི་བར་དྲུག་དང་། སྨོན་ལམ་དང་ཐོབས་ཀྱི་ཕར་ཕྱིན་རྣམས་ཀྱི་མི་མཐུན་ཕྱོགས་སེར་སྣ་
ནས་ཐབས་མི་མཁས་པའི་བར་སྤངས་པའི་ཆ་བརྒྱད་ནི་སྒེག་མོ་ནས་དྲི་ཆབ་མའི་བར་བརྒྱུད། དད་པ་དང་།
བརྩོན་འགྲུས་དང་། དྲན་པ་དང་། ཏིང་ངེ་འཛིན་གྱི་མི་མཐུན་ཕྱོགས་མ་དད་པ་ལ་སོགས་པ་སྤངས་པའི་ཆ་
བཞི་ནི་རིམ་པ་བཞིན་རྡོ་རྗེ་ལྕགས་ཀྱུ་ལ་སོགས་པ་སྒོ་བ་བཞི། ནང་སྟོང་བ་ཉིད་ལ་སོགས་པ་སྟོང་ཉིད་བཅུ་དྲུག་
རྟོགས་པའི་ཆ་བཅུ་དྲུག་ནི། བྱམས་པ་ལ་སོགས་པ་བསྐལ་བཟང་གི་སེམས་དཔའ་བཅུ་དྲུག་སྟེ། མདོར་ན་
སངས་རྒྱས་ཀྱི་གཉིས་སུ་མེད་པའི་ཡེ་ཤེས་དེ་ཉིད་རྟེན་དང་བརྟེན་པའི་དཀྱིལ་འཁོར་སྣ་ཚོགས་པར་ཤར་བ་ཡིན་
ལ། སློབ་དཔོན་གྱི་ལས་ཀྱི་རིམ་པ་ནི། འཁོར་དང་བཅས་པའི་དཀྱིལ་འཁོར་བྲི་བ་དང་སྒྲུབ་པ་དང་། བདག་
ཉིད་འཇུག་ཅིང་དབང་བླང་བ་ལ་སོགས་པ་རྣམས་ཡིན་ནོ་ཞེས་དཀྱིལ་འཁོར་གྱི་དེ་ཁོ་ན་ཉིན་བསྟན། ། དེ་ནས།
ལྷ་རྫས་ལས་བྱས་ལྟེ་བ་ཤིན་ཏུ་ཟླུམ། ༈ རྩིབས་སྟོང་ལྡན་ཞིང་མུ་ཁྱུད་ར་བ་མཉམ་བཟང་། ། སྡང་བའི་དགྲ་ལས་
རྣམ་པར་རྒྱལ་གྱུར་བའི། ། འཁོར་ལོའི་རིན་ཆེན་དམ་པས་དབང་བསྐུར་རོ། ། ཨོཾ་ཙཀྲ་རཏ་ཨ་བྷི་ཊི་ལྕ་མཾ།
དུས་གསུམ་རྒྱལ་བས་བསྐོར་བའི་འཁོར་ལོ་འདི། ། མི་ཁོམ་རྒྱུན་གཅོད་རྒྱུ་དང་འབྲས་བུ་སྟོན། ། འཁོར་ལོས་
སྒྱུར་པའི་དབང་ཕྱུག་རིན་པོ་ཆེ། ། བླ་མེད་འཁོར་ལོ་དམ་པ་བསྐོར་གྱུར་ཅིག།ཅེས་འཁོར་ལོ་དང་། རིན་ཆེན་ངོ་
བོ་ལྷ་རྫས་བིདུ ། ། ཀུན་ཏུ་དཔག་ཚད་ཙམ་དུ་སྣང་བྱེད་ཅིང་། ། དྲི་མེད་ཉིན་མོ་ཇི་བཞིན་མཚན་དེ་
བཞིན། ། ནོར་བུ་རིན་ཆེན་དམ་པས་དབང་བསྐུར་རོ། ། ཨོཾ་མ་ཎི་རནྡྷེ་ཨ་བྷི་ཏི་ཉྩ་མོ། དཀོན་མཆོག་གསུམ་གྱི་
174

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཡོན་ཏན་རིན་པོ་ཆེ། ། འཁོར་བའི་མུན་སེལ་བདེ་བའི་སྙིང་པོ་འབྱུང༌། ། དགོས་པ་མཆོག་སྦྱིན་ནོར་བདུན་
ཕུན་སུམ་ཚོགས། །ཡིད་བཞིན་ནོར་བུ་རིན་ཆེན་སྤྱོད་པར་ཤོག ། ཅེས་ནོར་བུ་དང་། གཟུགས་མཛེས་ལྟ་ན་
སྡུག་ཅིང་ཚུལ་བཟང་ལ། ། པགས་པའི་མདོག་ལེགས་འཇམ་ཞིང་དྲི་མ་ལྡན། ། ཡིད་འོང་འདོད་དགུའི་རེག་བྱ་
དང་ལྡན་པའི། ། བཙུན་མོ་རིན་ཆེན་དམ་པས་དབང་བསྐུར་རོ། ། ཨོ་དྷཱི་རནྟ་ཨ་བྷི་ཏི་ལྕ་ཚྭ། ཕ་རོལ་ཕྱིན་
བཅུས་སེམས་ཅན་སྐྱོབ་པའི་ཕྱིར། ། ཤེས་རབ་གཟུགས་མཛེས་བཙུན་མོ་རིན་པོ་ཆེ། ། བསྡུ་བ་རྣམ་བཞི་ཚད་
མེད་བཞི་བོ་ཡི། ། ཚེ་དང་ལོངས་སྤྱོད་གཏེར་ལ་སྤྱོད་པར་ཤོག། ཅེས་བཙུན་མོ་དང་། གང་ཡང་རྒྱལ་བ་མུ་ཏིག་
མདངས་ལྡན་པས། ། གསེར་སོགས་མང་བོ་ཐུབ་ལ་ཕུལ་བ་ལྟར། ། བཟོད་ལྡན་མཚུངས་པའི་ཁྱིམ་བདག་ནོར་
ལྡན་ཏེ། ། བློན་པོ་རིན་ཆེན་དམ་པས་དབང་བསྐུར་རོ། ། ༀ་བུ་རུ་ཥ་རཏ་ཨབྷི་ཥིཉྩ་མཱི། གང་ལ་ཅི་དགོས་
དཔག་བསམ་ཤིང་ལྟ་བུར། ། འགྲོ་ལ་སྙིང་བརྩེས་ཚོགས་གཉིས་རྫོགས་པ་དང་། ། དབང་ཕྱུག་བཙུན་པ་བློན་
པོ་རིན་པོ་ཆེ། ། འཁོར་ལོས་སྒྱུར་བའི་རྒྱལ་ཚབ་ཐོབ་པར་ཤོག།ཅེས་བློན་པོ་དང་། ཡན་ལག་ཐམས་ཅད་ལེགས་
སྐྱེས་ས་ལ་ནི། ། རབ་གནས་གངས་ཆེན་རི་འདྲ་གླང་བོ་ཆེ། ། རྒྱལ་བོ་ལ་འོས་མཁའ་ལ་རབ་འགྲོ་བའི། ། གླང་
པོ་རིན་ཆེན་དམ་པས་དབང་བསྐུར་རོ། ། ཨོཾ་ཧ་སྣ་རཏྟ་ཨ་བྷི་ཥིཉྩ་མཱི། ཐེག་པ་དོན་དམ་བླ་ན་མེད་པའི་མཆོག།
ཡན་ལག་བདུན་མཛེས་ཀུ་མུ་ད་ཡི་མདོག། གདུལ་དཀའ་སྟོབས་ཆེན་གླང་བོ་རིན་པོ་ཆེ། ། ཁྱུ་མཆོག་རླབས་
ཆེན་སྟོབས་ལྔ་རྫོགས་པར་ཤོག། ཅེས་གླང་བོ་དང་། ཐོ་རངས་དུས་སུ་ཕྱོགས་རྣམས་མ་ལུས་པའི། ། ས་རྣམས་
བསྐོར་ཏེ་སླར་ཡང་ལྡོག་འགྱུར་བ། ། རྨ་བྱའི་མགྲིན་པའི་སྤུ་ལྟར་ཡིད་འོང་བའི། ། རྟ་མཆོག་རིན་ཆེན་དམ་
པས་དབང་བསྐུར་རོ། ། ཨོཾ་ཏུ་རཾ་ཤཱ་རཏྣ་ཨ་བྷི་ཥིཉྩ་མཱི། འཁོར་བའི་ཆུ་བོ་འཇིགས་པ་བཞི་ལས་སྒྲོལ། ། བརྩོན་
འགྲུས་མྱུར་བའི་རྫུ་འཕྲུལ་ཤུགས་ཀྱིས་སྤྱོད། ། ཅང་ཤེས་སྤྲིན་གྱི་ཤུགས་འཆང་རིན་པོ་ཆེ། ། མི་གནས་ཡེ་ཤེས་
ཡིད་བཞིན་སྤྱོད་པར་ཤོག།ཅེས་རྟ་མཆོག་དང་། འགྲོ་དང་ལྡོག་དང་ཀུན་ནས་འོང་འགྱུར་བའི། ། བདུད་དཔུང་
མ་ལུས་འཇོམས་པར་བྱེད་པ་སྟེ། ། དཔལ་ལྡན་འབྱོར་བའི་དཔུང་དང་བཅས་པ་ཡི། ། དམག་མི་རིན་ཆེན་
དམ་པས་དབང་བསྐུར་རོ། ། ཨོཾ་ཁརྒ་རཏྟ་ཨ་བྷི་ཥིཉྩ་མཱི། གནོད་པའི་དཔུང་འཇོམས་བརྩོན་འགྲུས་གོང་གོས་
ཤིང་། ། འཇིགས་པའི་སྐྱབས་བྱེད་འགྲོ་ལ་མི་འཇིགས་སྦྱིན། ། ཐབས་དང་ཤེས་རབ་ལྡན་པའི་དམག་དཔོན་
འདིས། ། མཐུ་སྟོབས་རྫུ་འཕྲུལ་དཔུང་གིས་སྲུང་བར་ཤོག།ཅེས་དམག་དཔོན་གྱི་དབང་བླང་ངོ་། ། དེ་རྣམས་
ཀྱང་འཁོར་ལོ་སྒྱུར་བའི་རྒྱལ་བོ་རིན་ཆེན་སྣ་བདུན་གྱི་སྒོ་ནས་རང་གི་རྒྱལ་སྲིད་ལ་མངའ་བསྒྱུར་བ་བཞིན་དུ། རྡོ་
རྗེ་སློབ་དཔོན་གྱི་དབང་བསྐུར་བས་རྒྱལ་བའི་རྒྱལ་ཚབ་དུ་བྱས་པའི་སློབ་མ་ཡང་རིན་ཆེན་སྣ་བདུན་དང་འདྲ་
175

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བའི་ཡོན་ཏན་གྱི་ཚོགས་ཀྱིས་ཆོས་ཀྱི་རྒྱལ་སྲིད་ལ་མངའ་བསྒྱུར་བའི་དོན་དུ་རིན་ཆེན་སྣ་བདུན་གྱིས་དབང་བསྐུར་
བ་བྱས་པ་ཡིན་ནོ། ། དེ་ནས། དཀོན་མཆོག་གསུམ་དང་བྱང་ཆུབ་སེམས། ། བླ་མ་དམ་པ་རྣམས་མི་སྤང་། །
སྲོག་ཆགས་རྣམས་ནི་གསད་མི་བྱ། ། མ་བྱིན་པར་ཡང་བླང་མི་བྱ། ། བརྫུན་དུ་སྨྲ་བར་བྱ་བ་མིན། ། ཕ་རོལ་
བུད་མེད་སྤྱད་མི་བྱ། ། བླ་མ་སྨད་པར་མི་བྱ་སྟེ། ། དེ་ཡི་གྲིབ་མ་མི་བགོམ་ཞིང་། ། སློབ་དཔོན་མ་ཡིན་མི་
གཟུང་ལ། ། རྡོ་རྗེ་སློབ་དཔོན་མཚན་མི་གཟུང་། ། སྔགས་དང་ཕྱག་རྒྱ་མི་སྨོད་དེ། ། ལྷོ་རྣམས་ལ་ཡང་སྨོས་ཅི་
དགོས། ། ཅི་སྟེ་གླེན་པས་སྨད་ན་ནི། ། ནད་ཀྱིས་ངེས་པར་འཆི་བར་འགྱུར། ། རྙིང་དང་ལྷ་ཡི་བྲིས་མ་
དང་། ། འཇིག་རྟེན་འཇིག་རྟེན་འདས་པ་ཡི། ། ཕྱག་རྒྱ་ཡི་གེ་མཚན་མ་རྣམས། ། གོམ་པས་བགོམ་པར་མི་
བྱའོ། ། དེ་བས་དཀོན་མཆོག་གསུམ་དག་དང་། ། སངས་རྒྱས་བསྟན་ལ་གནོད་བྱེད་དང་། ། བླ་མ་སྨོད་ལ་
བརྩོན་པ་རྣམས། ། མཁས་པས་བསྒྲིམས་ཏེ་བསྒྲུབ་པར་བྱ། ། ཆོས་མི་ལྡན་དང་སྡིག་སྤྱོད་དང་། ། རྟག་ཏུ་
སེམས་ཅན་གནོད་བརྩོན་དང༌། ། དམ་ཚིག་སྣང་རྣམས་སྙིང་བརྩེ་བའི། ། སྔགས་མཁན་གྱིས་ནི་སྔགས་ཀྱིས་
བསྒྲུབ། ། འཇུངས་པ་རྣམས་ཀྱི་ནོར་བླངས་ལ། ། སེམས་ཅན་ཕོངས་ལ་སྦྱིན་པར་བྱ། ། བླ་མ་ལ་ནི་མཆོད་པ་
དང༌། ། དེ་ལྟར་དམ་ཚིག་བསྒྲུབ་པ་དང་། ། དཀྱིལ་འཁོར་ཕྱིར་དང་དམ་ཚིག་ཅན། ། ཕན་ཕྱིར་རྒྱལ་བའི་
སྲས་རྣམས་ལ། ། མཆོད་ཕྱིར་མི་ཡི་དབང་པོ་འམ། ། ཕྱུག་པོ་རྣམས་ཀྱི་ནོར་དབྲོག་གོ ། སེམས་ཅན་རྣམས་
ལ་ཕན་སྤྱོད་པས། ། རྟག་ཏུ་དམ་ཚིག་བླ་མའི་ནོར། ། སྲོག་ཆགས་སྲོག་ནི་བསྲུང་བའི་ཕྱིར། ། བརྫུན་དུ་ཡང་
ནི་སྨྲ་བར་བྱ། ། སངས་རྒྱས་རྣམས་ནི་མཉེས་བྱ་དང་། ། དམ་ཚིག་རྣམས་ཀྱང་བསྲུང་བར་བྱ། ། སྔགས་རིག་
པས་ནི་བསྒྲུབ་པའི་ཕྱིར། ། གཞན་གྱི་བུད་མེད་བསྟེན་པར་བྱ། ། རྡོ་རྗེ་སེམས་དང་འི་གནས་འདུག་ནས། །
ཐམས་ཅད་བྱས་ཤིང་ཀུན་ཐོས་ཀྱང་། ། འགྲུབ་འགྱུར་ཉེས་པར་མི་འགྱུར་ན། ། སྙིང་རྗེ་ལྡན་པས་སྨོས་མི་
དགོས། ། ཞེས་དམ་ཚིག་དང༌། ཨོཾ་སརྦ་ཏ་ཐཱ་ག་ཏ་ཨཱ་ཛཱ་ཏེ་དཱ་སུ་མི་གྲི་སྣ་བཛྲ་སུ་སིདྡྷ་ཡི། ཨོཾ་བཛྲ་ཏིཥྛ་ཧཱུྃ།
བཀའི་དབང་བསྐུར། མཎྜལ་ཕུལ་ཏེ། དེ་ནས་ཚེ་འདིའི་བདེ་བ་མ་ལུས་དང༌། ། འཇིག་རྟེན་ཕྱི་མའི་བདེ་
མཆོག་དང་། ། སངས་རྒྱས་ཉིད་ཀྱང་ཐོབ་འགྱུར་ན། ། ལྷ་མིའི་བདེ་བ་སྨོས་ཅི་དགོས། ། སངས་རྒྱས་ཀུན་
དང་བླ་མ་མཉམ། ། རྡོ་རྗེ་སློབ་དཔོན་བརྙས་ན་ནི། ། རྟག་ཏུ་སྡུག་བསྔལ་འཐོབ་འགྱུར་བས། ། སློབ་དཔོན་
ལ་ནི་བརྙས་མི་བྱ། ། རྡོ་རྗེ་སྤུན་དང་སྲིང་མོ་དང་། ། རྡོ་རྗེ་མ་རྣམ་ཉིད་ལ་ནི། ། རྣམ་འབྱོར་ཅན་གྱིས་བརྙས་
མི་བྱ། ། རྟག་ཏུ་འཁོན་དང་གཅུགས་མི་བྱ། ། དཀོན་མཆོག་གསུམ་ལ་གནོད་བྱེད་ལ། ། བཟོད་པ་བསྒོམ་
པར་མི་བྱ་སྟེ། ། བླ་མ་སྨོད་བརྩོན་མ་རུང་དང་། ། དམ་ཚིག་ལས་ནི་འདའ་བ་དང་། དེ་སོགས་བྱེད་པ་ཚར་
176

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
གཅོད་ན། ། འགྲུབ་འགྱུར་ཞེས་ནི་ཀུན་རིག་གསུང་། ། སེམས་ཅན་ཀུན་ལ་སྙིང་བརྩེར་ཆགས། ། བསྒྲུབས་ན་
མྱུར་དུ་འགྲུབ་པར་འགྱུར། ། ཞེས་དང་། དབང་བསྐུར་ན། ཨོཾ་བཛྲ་དྷ་ར། རཏྣ་དྷ་ར། པདྨ་དྷར། པི་ཤཱ་དྷ་
ར་ཏ་ཐཱ་ག་ཏཱ་མཱ་ཏི་ཀྲ་མ་ཏི་ཏ་ཐཱ་ག་ཏ་དྷཱ་ར་ས་མ་ཀོའུ་ཧི། ཞེས་དང༌། དགེ་བ་འདི་ཡིས་མྱུར་དུ་བདག། རྣམ་
སྣང་ཆེན་པོ་འགྲུབ་གྱུར་ནས། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག། ཅེས་བརྗོད།
ཀུན་རིག་རྣམ་པར་སྣང་མཛད་ཀྱི་ཆོ་གས་ཚེ་འདས་ཚེ་ལྡན་རྗེས་སུ་འཛིན་པའི་ཚུལ་ནི། མིང་བྱང་ལ་སོགས་པ་
མདུན་དུ་བཞག་ལ། ལས་བུམ་གྱི་ཆུ་དང་ལས་ཐམས་ཅད་བསངས་ཏེ། ཨོཾ་ཨཱུ་ནྱ་ཏཱ་ནས་ ཧཾ། རྟེན་སྣང་བ་མི་
དམིགས་པའི་སྟོང་བ་ཉིད་དུ་གྱུར། སྟོང་བའི་ངང་ལས་ཚེ་འདས་ཀྱི་མིང་ཡིག་དང་པོ་ཐིག་ལེ་བརྒྱན་པ་ཡོངས་སུ་
གྱུར་བ་ལས། ཚེ་ལས་འདས་པ་ཐ་མལ་བའི་ཆ་བྱེད་ཅན། ཕུང་པོ་དང་ཁམས་དང་སྐྱེ་མཆེད་ཐམས་ཅད་གསལ་
ཞིང་ཡོངས་སུ་རྫོགས་པར་གྱུར་བར་བསམས་པ། རྡོ་རྗེ་བསྡམས་པ་ནང་དུ་བཅིངས་ཏེ། ཨོཾ་ བཛྲ་ སཏྭཱ་ ཧཱུྃ་
ཛྫ སངས་རྒྱས་ཀྱི་བདེན་པ་དང་། ཆོས་ཀྱི་བདེན་པོ་དང་། དགེ་འདུན་གྱི་བདེན་པ་དང༌། དེ་བཞིན་
གཤེགས་པ་དང་། རྡོ་རྗེ་དང་། རིན་པོ་ཆེ་དང་། བདྨ་དང་། ལས་ཀྱི་རིགས་སུ་ཞུགས་པ་ཐམས་ཅད་དང་།
སྙིང་པོ་དང་། ཕྱག་རྒྱ་དང་། གསང་སྔགས་དང་། རིགས་སྔགས་ཀྱི་ལྷའི་ཁྱད་པར་ཐམས་ཅད་དང་། ཁྱད་
པར་དུ་བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོ་ཀུན་རིག་རྣམ་པར་སྣང་
མཛད་ཀྱི་ལྷའི་ཚོགས་འཁོར་དང་བཅས་པ་རྣམས་ཀྱི་བདེན་པ་དང་། བདེན་པའི་བྱིན་གྱིས་བརླབས་ཀྱིས། ཚེ་
ལས་འདས་པ་ཆེ་གེ་མོ་ཞེས་བྱ་བའི་རྣམ་པར་ཤེས་པ་སྲིད་པ་བར་དོ། ཁམས་གསུམ་འགྲོ་བ་རིགས་དྲུག སྐྱེ་
གནས་བཞིས་བསྡུས་པའི་འཇིག་རྟེན་གྱི་ཁམས་གང་ན་གནས་ཀྱང༌། སྐད་ཅིག་ཐང་ཅིག་ཡུད་ཙམ་ལ་འདིར་
མཆིས་པར་གྱུར། ཅེས་ལན་གསུམ། དེ་ནས། ཐུགས་ཁ་ནས་འོད་ཟེར་ལྕགས་ཀྱུ་ལྟ་བུ་འཕྲོས་པས། ཚེ་འདས་
ཀྱི་རྣམ་ཤེས་ཁ་དོག་དམར་ཞིང་གསལ་བ་ཨ་ཐུང་གི་གཟུགས་ཅན་བཀུག་སྟེ། སྤྱི་གཙུག་ནས་ཞུགས། སྙིང་གར་
ཐིམ། ཨོཾ་ཤོ་དྷ་ནེ་ཤོ་དྷ་ནེས་སམྦ་པཱ་པཾ་ཨཱ་ནས་ཧཱུྃ། ཚེ་འདས་ཀྱི་སྡིག་སྒྲིབ་ཐམས་ཅད་ཀྱང་བཀུག་པར་གྱུར་བར་
བསམས་ལ། སློབ་མའི་ཕྱག་ཏུ་བྱས་ཏེ། ཨོཾ་སམྦ་ཨ་བཱ་ཡ་ཨཱ་ཎ་ན་བི་ཤོདྷ་ནེ་བཛྲ་ས་མ་ཡ་ཧཱུྃ་ཕཊ། ངན་འགྲོ་བ་
ཐམས་ཅད་ཀྱང་དཀྱིལ་འཁོར་གྱི་ཕྱི་རོལ་དུ་བཀུག་པར་འགྱུར་བར་བསམས་ལ། དེ་རྣམས་ཀྱིས་བཅོམ་ལྡན་
འདས་བདག་ཅག་སྡུག་བསྔལ་གྱིས་གཟིར་བ་འདི་ལས་སྐྱོབ་ཏུ་གསོལ། ། བདག་ཅག་སངས་རྒྱས་དང་ཆོས་དང་
དགེ་འདུན་དང་ཁྱོད་ལ་ཡང་སྐྱབས་སུ་མཆིའོ། ། ཞེས་སྐྱབས་སུ་འགྲོ་བར་བསམས་ལ་སྡིག་པ་འཛོམས་པའི་ཕྱག་
བྱ་དང་། ཨོཾ་བཛྲ་བཱ་ཎི་པི་སྤོ་ཊ་ཡ་སརྦ་ཨ་པཱ་ཡ་བནྡྷ་ནཱ་ནི་པྲ་མོ་ཀྵ་ཡ་སཏྤ་ཨ་པཱ་ཡ་གཏེ་ སརྦ་སཏྭཱ་ནཾ་སརྦ་ཏ་ཐཱ་
177

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ག་ཏ་བཛྲ་ས་མ་ཡ་ཏྲ་ཊ་ཀྱིས་སྡིག་པ་ཐམས་ཅད་བཅོམ་ཞིང་ཤི་ནས་རྣམ་སྣང་གི་ཞབས་དྲུང་དུ་སྐྱེས། རྟེན་རྣམས་
བ་ཚ་ཅན་གྱི་རྒྱ་མཚོར་དོར་བར་གྱུར་བར་བསམས་པའི་འདི་རྣམས་བྱང་ཕྱག་བྱའོ། ། ཨོཾ་སརྦ་བིད་སཛྲ་ཨ་པ་ཡ་
བི་ཤོ་དྷ་ནེ་ཧཱུྃ་ཕཊ་སྭཱཧཱ། བཛྲ་བརྙ་ཏྲཊ། ཅེས་བརྗོད་ཅིང་རྡོ་རྗེ་བསྡམས་ལན་གསུམ་དྲལ། ཚེ་འདས་གྱི་སྡིག་
སྒྲིབ་བག་ཆགས་དང་བཅས་པ་སྦྱངས་པར་གྱུར་བར་བསམས་ལ། ཨོཾ་སམྦ་བིད་ཨོཾ། ཞེས་སོགས་ཀྱིས་སྔར་ལྟར་
འཇིག་རྟེན་གསུམ་གྱི་སྐབས་ལྟར་གནས་གསུམ་བྱིན་གྱིས་བརླབ། རྡོ་རྗེའི་ཕྱག་རྒྱ་གནས་ཉེར་གཉིས་སུ་གཏུག་
ཅིང༌། ཨོཾ་བཛྲ་ཨ་དྷི་ཏི་ཥཱ་ཛྷ་ན་ས་མ་ཡ་ཧཱུྃ་ཞེས་བརྗོད། ཚེ་ལྡན་ལ་སྐབས་འདི་ནས་བྱེད་ཅིང༌། དེ་ནས་བགེགས་
སྦྱངས་ནི། རང་ཉིད་སྐད་ཅིག་གིས་ཁྲོ་བོ་འཇིག་རྟེན་གསུམ་ལས་རྣམ་པར་ཞེས་པ་ན་གྱུར་བར་བསམས་ལ། ཨོཾ་
བཛྲ་མ་ཧཱ་ཀྲོ་དྷ་རཱ་ཛ་ཞེས་སོགས་ཀྱིས་ཁྲོ་བོ་སྤྱན་དྲངས་ནས་མཆོད་བསྟོད་སྔར་ལྟར་བྱས་ལ། གཏོར་མ་བྱིན་གྱིས་
བརླབས་ཏེ། ཨོཾ་སརྦ་པི་གྷཾ་ན་མ སརྦ་ཏ་ཐཱ་ག་ཏ་ཧཱུཾ། ཞེས་སོགས་གསུམ་གྱིས་བགེགས་བསྔོ་ཞིང་སྦྱང་། ཏིང་ལོ་
མར་མེ་དང་ཆང་བུ་བཅས་རྟེན་ལ་ཕྱིར་སྐོང་ཞིང་། ཨོཾ་སུམྦྷ་ནི་སུམྦྷ་ཧཱུྃ། གྲི་སྣ་པ་ཡ་གྲི་ཏྟཱ་པ་ཡ་ཧཱུྃ། ཨཱ་ན་ཡ་
ཧོ༔ བྷ་ག་ཝན་བཛྲ་ཧཱུཾ་ཕཊ། ཅེས་ལན་གསུམ་བརྗོད་ཅིང་ཞི་དྲག་ཁྱེད་ནས་སྦྱར། དེ་ནས་སྔར་བཞིན། སངས་
རྒྱས་ཀྱི་བདེན་པ་དང༌། ཞེས་པ་དག བདེན་པའི་བྱིན་གྱིས་བརླབས་ཀྱིས། ཚེ་ལས་འདས་པ་ཆེ་གེ་མོ་ཞེས་བགྱི་
བ་ལ་གསོན་གྱི་དུས་ན་ཚེ་གནས་པར་དུ་གཅོད་ཅིང་། ཚེ་འཕོས་ནས་གང་དུ་གནས་པའི་ལུས་སྲོག་དང་མཐོ་རིས་
དང་ཐར་བ་ལ་བར་དུ་གཅོད་པའི་བགེགས་ཀྱི་ཚོགས་ཐམས་ཅད་དང༌། ཚེ་ལས་འདས་པའི་ཆ་བྱད་བཟུང་ནས།
དེའི་ཉེ་འབྲེལ་དང་། འཇིག་རྟེན་པ་རྣམས་ལ་བསླུ་ཞིང་གནོད་པར་བྱེད་པའི་གནོད་སྦྱིན་དང་ཤ་ཟ་དང་འབྱུང་
བོ་ལ་སོགས་པ་ཐམས་ཅད་གཏོར་མ་འདིས་ཚིམ་པར་གྱིས་ལ་གནོད་པ་དང་འཚེ་བའི་བསམ་པ་ཐམས་ཅད་སྤོང་
ལ། ཕན་པ་དང་བྱང་ཆུབ་ཀྱི་སེམས་དང་ལྡན་པས་རང་རང་སོ་སོའི་གནས་སུ་སོང་ཤིག གལ་ཏེ་མི་འགྲོ་ན་ཁྲོ་
བོའི་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བ་རྣམས་ཀྱིས་སྲེག་ཅིང་རྣམ་པར་འཇོམས་པར་གདོན་མི་ཟའོ། ། ཞེས་
དང༌། སུམྦུ་ནིའི་སྔགས་དྲག་ཏུ་བརྗོད་དེ་དྲག་པོས་སྦྱང་ངོ༌། ། དེ་ནས་མེ་བསངས་སྦྱངས། སྟོང་པའི་ངང་ལས་
རཾ་ལས་ཡེ་ཤེས་ཀྱི་མེ་འབར་བའི་ནང་དུ་ཁྲོ་བོ་རྡོ་རྗེ་མཁའ་འགྲོ་སྐུ་མདོག་མཐིང་ནག་ཞལ་གཅིག་ཕྱག་གཉིས་རྡོ་རྗེ་
དང་དྲིལ་བུ་འཛིན་ཅིང་ཞལ་གདངས་པར་སྐད་ཅིག་གིས་གྲུབ་པར་བསམས་ལ། ཡང་ན་ཧཱུཾ་ལས་རྡོ་རྗེ་ཧཱུྃ་གིས་
མཚན་པ་དེ་ཡོངས་སུ་གྱུར་བ་ལས་ཁྲོ་བོ་རྡོ་རྗེ་མཁའ་འགྲོ་ཞེས་བསྐྱེད་ལ། དེའི་སྤྱི་བོར་ཨོཾ། མགྲིན་པར་
ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམ་པ་དང་འདྲ་བའི་
རྡོ་རྗེ་མཁའ་འགྲོའི་ཡེ་ཤེས་པ་སྤྱན་དྲངས། xགཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་
178

༄༅། །ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་
གསོལ་བ་བཏབ་པས། དེ་རྣམས་ཀྱིས་ཨོཾ་སརྦ་ཏ་ཐཱ་ག་ཏ་ཨ་བྷི་ནས་ཤྲཱི་ཡེ་ཧཱུཾ། ཞེས་དབང་བསྐུར་བས་ལུས་གང་།
དྲི་མ་དག་ཆུའི་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན་པར་གྱུར། ཨོཾ་བཛྲ་ཊཱ་ཀ་ས་པ་རི་ཝཱར་ཨགྷཾ་བྲ་
ཏཱི་ཙྪ་ནས་ཤཔྟའི་བར་གྱིས་མཆོད་ལ་མི་བསྐྱེད་རྡོ་རྗེ་ཡེ་ཤེས་ཆེ། ། xརྡོ་རྗེ་མཁའ་འགྲོ་ལ་ཕྱག་འཚལ། ཚེ་འདས་
ཀྱི་རྐང་མཐིལ་གཉིས་སུ་ཡཾ་ལས་རླུང་གི་དཀྱིལ་འཁོར། ལྟེ་བར་ཡེ་ཤེས་ཀྱི་མེ་འབར་ལ། སྙིང་ཁར་སྡིག་པའི་ས་
བོན་ནག་པོ་ལ་ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་དགུག་པར་གྱུར། ལྟེ་བའི་ཡེ་ཤེས་ཀྱི་མེ་འབར་བའི་
འོད་ཟེར་གྱིས་སྙིང་ཁའི་བོ་དེད་ནས་སྣ་སྒོ་ནས་འཐོན། སྡིག་པ་རྭ་ཅན་གྱི་རྣམ་པར་གྱུར་ནས་རང་གི་ལག་པར་
བཟུང་བའི་ཏིལ་ལ་ཐིམ་པར་བསམས་ལ། ཨོཾ་བཛྲ་ཊཱ་ཀ་ཁ་ཁ་ཁཱ་ཧི། ཁཱ་ཧི་སརྦ་པཱ་བིད་དྷ་ན་བྷསྨ་ཀུ་རུ་སྭཱཧཱ།
ཞེས་དང་ཏིལ་འབུལ་བ་ནི་སྦྱིན་བསྲེག་གིས་སྦྱང་བའོ། ། དེ་ནས། ན་མོ་རཏྣ་ཏྲ་ཡཱ་ཡ། ཨོཾ་ཀཾ་ཀ་ནི་ཀཾ་ཀ་ནི། རོ་
ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲཱ་ས་ནི་ཏྲཱ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྞ་པ་རི་མ་རཱ་ཎི་མེ་སརྦ་ས་
ཏཱ་ལྱཱ་སྭཱཧཱ། ཞེས་མི་འཁྲུགས་པའི་གཟུངས་དང༌། ཨ་ན་མ་ཙཱ་ཛཱི་ཀཱ་ནཱཾ། ས་ན་ཏ་ཐཱ་ག་ཏ་ཧྲི་ད་ཡ་གབྷི་ཛཱ་ལ་ཛཱ་ལཱ་
དྷརྨཱ་དྷཱ་ཏུ་གབྷེ། སཾ་བྷ་ར་མ་མ་ཨཱ་ཡུ༔ སཾ་ཤོ་དྷ་ཡ་མ་མ་སརྦ་པཱ་པཾ། སརྦ་ཏ་ཐཱ་ག་ཏ་ས་མནྟོ་ཥཱི་ཥ བིམ་ལེ་པིར་ཤུ་དྡྷེ་
ཧཱུྃ་ཧཱུྃ་ཧཱུྃ་ཧཱུྃ། ཨོཾ་བི་སཾ་ཛཾ སཱཧཱ། ཞེས་གཙུག་ཏོར་དྲི་མེད་ཀྱི་གཟུངས་དང་། ཨོཾ་པདྨོརྞཱི་ཥཱ་བི་མ་ལེ་ཧཱུཾ་ཕཊ། ཅེས་
པ་དང༌། གྲུབ་ན། ཨོཾ་ན་མོ་བྷ་ཝ་ཏེ་སརྦ་ཏཻ་ལོ་ཀྱ་པྲ་ཏི་བི་ཤིཥཱ་ཡ། བུདྷ་ཡ་ཏེ་ན་མ ཏདྱ་ཐཱ། ཨོཾ་ཧཱུཾ་ཧཱུཾ་ཧཱུཾ། ཤོ་
དྷ་ཡ་ཤོདྷ་པ། བི་ཤོ་དྷ་ཡ་བི་དྷ་ཡ། ཨ་ས་མ་ས་མནྟ་ཨ་བ་བྷཱ་ས་སྦྱར་ཎ་ག་ཏཾ། ག་ག་ན་སྭ་བྷ་བ་བི་ཤུད་དྷེ། ཨ་
བྷི་ཏི་ཉྩནྟུ་མཱ། སརྦ་ཏ་ཐཱ་ག་ཏཱ ། སུ་ག་ཏ་པ་ར་བ་ཙ་ན། ཨ་མྲི་ཏ་ཨ་བྷི་ཥེ་ཀཻ་ར། མ་ཧཱ་མུ་དྲ་མཛྲ་པདི ཨཱཧ་
ར་ཨཱ་ཧ་ར། མ་མ་ཨཱ་ཡུསྶཾ་དྷཱ་ར་ཎི། ཤོདྷ་ཡ་ཤོནྟ་ཡ། བི་ཤོ་དྷ་ཡ་བི་ཤོན་ཡ། ག་ག་ན་སྭ་བྷཱ་བ་བི་ཤུནྟེ། ཨུཎྜི་ཥ་
པི་ཛ་ཡ་བ་རི་ཤུདྡྷེ། ས་ཧ་སྲ་ར་སྨི་སཉྩེདི་ཏེ། སརྦ་ཏ་ཐཱ་ག་ཏ་ཨ་བ་ལོ་ཀི་ནི། ཥཊ་པཱ་ར་མི་ཏཱ་པ་རི་པཱུ་ར་ཎི།
སརྦ་ཐ་ཐཱ་ག་ཏ་མཱ་ཏེ། ད་ཤ་བྷཱུ་མི་པྲ་ཏི་ཊྛི་ཏེ། སརྦ་ཏ་ཐཱ་ག་ཏཱ་ཧྲི་ད་ཡ། ཨ་དྷི་ཥཱ་ན་ཨ་དྷི་ཊྛི་ཏེ། མུ་དྲེ་མུ་དྲེ་མ་
ཧཱ་མུ་དྲེ། བཛྲ་ཀཱ་ཡ་སཾ་ཧ་ཏ་ན་པ་རི་ཤུདྡྷེ། སརྦ་ཀརྨ་ཨཱ་བ་ར་ཎ་བི་ཤུདྡྷེ། པྲ་ཏི་ནི་ཝ་རྟ་ཡ་མ་མ་ཨཱ་ཡུར། བི་
ཤུདྡྷེ་སརྦ་ཏ་ཐཱ་ག་ཏ། ས་སརྦ་བུདྡྷ་ཨ་དྷི་ཊཱི་ན་ཨ་དྷིཊྛི་ཏེ། ཨོཾ་མུ་ནི་མུ་ནི་མ་ཧཱ་མུ་ནི། བི་མུ་ནི་བི་མུ་ནི་མ་ཧཱ་བི་མུ་
ནི། མ་ཏི་མ་ཏི་མ་ཧཱ་མ་ཏི། མ་མ་ཏི་སུ་མ་ཏི་ཏ་ཐཱ་ཏཱ། བྷཱུ་ཏ་ཀོ་ཊི་པ་རི་ཤནྟེ། བི་སྤུཊ་བུདྡྷེ་ཤུདྡྷེ། ཧེ་ཧེ་ཛ་ཡ་
ཛ་ཡ། བི་ཛ་ཡ་བི་ཛ་ཡ། སྨ་ར་སྨ་ར། སྨ་ར་སྨ་ར། སྤུ་ར་ཡ་སྭཱ་ར་ཡ། སརྦ་བུདྡྷ་ཨ་དྷིཥྛ་ན་ཨདྷིཊྛི་ཏེ། ཤུདྡྷེ་
ཤུདྡྷེ། བུདྡྷེ་བུདྡྷེ། བཛྲ་བཛེ་མ་ཧཱ་བཛྲ། སུ་བཛྙཱ་བཛེ་གབྷེ་ཛ་ཡ་གཛྷེ། བི་ཛ་ཡ་གབྷེ། བཛྲ་ཛ་་གབྷེ།
179

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཛོད་བྷ་བེ། བཛྲ་ས་བྷ་བེ། བཛེ་བཛི་ནི། བཛྲ་མྦྷ་བ་ཏུ་མ་མ་ཤ་རཱི་རཾ། སརྦ་ཨ་ཏཱ་ནཱ་ཉྩ་ཀཱ་ཡ་བ་རི་ཤུདྷི་བྷ་བ་
ཏུ། མེ་ས་དཱ་སརྦ་ག་ཏི་བ་རི་ཤུདྡྷི་ཤྩ། སརྦ་ཏ་ཐཱ་ག་ཏཱ་ཤྩ། མཱི་ས་མཱ་ཤཱ་ས་ཡནྟུ། བུདྡྷ་བུདྡྷ། སི་རྒྱུ་སིདྡྷཾ། བོ་དྷ་
ཡ་བོ་དྷ་ཡ། བི་བོ་དྷ་ཡ་བི་བོ་དྷ་ཡ། མོ་ཙ་ཡ་མོ་ཙ་ཡ། བི་མོ་ཙ་ལ་པི་མོ་ཙ་ཡ། ཤོ་དྷ་ཡ་ཤོ་དྷ་ཡ། བི་ཤོ་དྷ་ཡ་པི་
ཤོ་དྷ་ཡ། ས་མནྟན་མོ་ཙ་ཡ་མོ་ཙ་ཡ། ས་མནྟཱ་རསྨི་པ་རི་ཤུདྡྷེ། སརྦ་ཏ་ཐཱ་ག་ཏ་ཧྲི་ད་ཡ། ཨ་དྷིཥཱ་ན་ཨ་དྷིཥི་ཏེ།
མུ་དྲེ་མུ་དྲེ་མ་ཧཱ་མུ་དྲེ། མ་ཧཱ་མུ་དྲཱ་མནྡྲ་བ་དེ སྭཱཧཱ། ཨོཾ་ཧཱུྃ་སྭཱཧཱ། ཨོཾ་ཨ་མྲྀ་ཏ་ཨཱ་ཡུརྡ་དེ་སྭཱཧཱ། ཞེས་རྣམ་པར་
རྒྱལ་མའི་གཟུངས་དང་། ལྷ་རྣམས་ཀྱི་སྔགས་ཀྱང་གོང་དུའམ་འདིར་བཟླའོ། ། གཞན་ཡང་སྔགས་ཅི་རིགས་
བཟླས་ནས་མཐར་ཡིག་བརྒྱ་བརྗོད་དེ། ཨོཾ་སརྦ་པཱ་པཾ་ད་ཧ་ན་བཛྲ་ཧཱུཾ་ཕཊ། ཨོཾ་སརྦ་པཱ་པཾ་བི་ཤོ་དྷ་ན་བཛྲ་ཧཱུྃ་ཕཊ།
ཨོཾ་སརྦ་ཀརྨ་ཨཱ་ཝ་ར་ཎྜ་ནི་བྷ་སྨི་ཀུ་རུ་ཧཱུྃ་ཕཊ། ཨོཾ་ཤྲཱི་བི་ནཱ་ཤ་ཡ་ཨཱ་ཝ་ར་ཎ་ནི་ཧཱུཾ་ཕཊ། ཨོཾ་ཧཱུྃ་བི་ཤོ་དྷ་ཡ་ཨཱ་ཝ་ར་ཎཱ་
ནེ་ཧཱུྃ་ཕཊ། ༀ་བཛྲ་ཛཱ་ལ་དྷ་ཀ་དྷ་ཀ་ཧ་ན་ཧ་ན་ཨཱ་ཝ་ར་ནཱ་ནི་ཧཱུཾ་ཕཊ། ཨོཾ་སུཾ་ས་ར་ས་ར་བྲ་ས་ར་པྲ་ས་ར་ཨཱ་ཎཱ་ནི་ཧཱུཾ་
ཕཊ། ཨོཾ་ཧཱུཾ་ཧ་ར་ཧ་ར་སརྦ་ཨ་ཝ་ར་ཎ་ནི་ཧཱུཾ་ཕཊ། ཨོཾ་ཧཱུྃ་ཕཊ་སརྦ་ཨཱ་ཝ་ར་ཎ་སྤོཊ་ཡ་ཧཱུྃ་ཕཊ། ཨོཾ་པྲི་ཏ་པྲི་ཏ་
སརྦ་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་ཏྲཊ་ཏྲཊ་སརྦ་ཨཱ་ཝ་ར་ཎ་ནི་ཧཱུཾ་ཕཊ། ཨོྃ་ཚིནྡྷ་ཚིནྡྷ་སརྦ་ཨཱ་ཝ་ར་ཎ་ནི་ཧཱུཾ་ཕཊ། །
ཨོ་ད་ཧ་ད་ཧ་སརྦ་ན་ར་ཀ་ག་ཏི་ཧེ་ཏཾ་ཧཱུཾ་ཕཊ། ཨོཙ་པ་ཙ་སརྦ་པྲ་ཏ་ག་ཏི་ཧེ་ཏཾ་ཧཱུྃ་ཕཊ། ཨོཾ་མ་ཐ་མ་ཐ་སརྦ་ཏིདྨ་
ཀ་ག་ཏི་ཧེ་ཏཾ་ཧཱུཾ་ཕཊ། ཅེས་བརྗོད་ཅིང་རྟེན་ལ་བྲབ། སྔགས་དོན་དང་མཐུན་པའི་དམིགས་པ་དང་སྤེལ་ཚིག་བྱ་
བ་ནི་དྲང་བའི་སྒོ་ནས་སྦྱང་བའོ། ། དེ་ནས་དཀྱིལ་འཁོར་དང་རས་བྲིས་སོགས་ཀྱི་སྐུ་གཟུགས་མེ་ལོང་དུ་ཤར་བས།
ཁྲུས་གསོལ་ཅུང་ཟད་རྒྱས་པ་ནི། ཇི་ལྟར་བལྟམས་པ་ཙམ་གྱིས་ནི། ། ཞེས་སོགས་དང་། མཁྱེན་པས་སྲིད་པའི་
སོགས་དང་། ། ཐབས་མཁས་ཐུགས་རྗེ་སོགས་དང་། ། རྒྱལ་བའི་སྐུ + ། ། རྒྱལ་བའི་གསུང་ + ། ། རྒྱལ་བའི་
ཐུགས+། ། རྒྱལ་བའི་སྐུ་གསུང་ཐུགས་སོགས་དང་། ། དེ་དག་སྐུ་ལ་སོགས་བརྗོད། ། ཟླ་མེད་སྟོན་པ་དེ་ཡི་
སོགས་དང་། ། བྱམས་པ་ཐོགས་མེད་སོགས་སམ། ། ཀླུ་སྒྲུབ་ཨཱརྱ་དེ་བ་སོགས་དང་། ། ཐུབ་པའི་བསྟན་ལ་
སོགས་དང་། ། རྩ་བའི་བླ་མ་ཁྱབ་བདག་སོགས་དང་། ། གངས་ཅན་ཤིང་རྟའི་སོགས་དང་། ། འདུལ་བ་འཛིན་
པ་སོགས་དང་། ། དགེ་ལེགས་ཡོན་ཏན་སོགས་དང་། ། བློ་བཟང་རྒྱལ་བ་སོགས་དང་། ། བློ་གྲོས་ཡངས་པའི་
སོགས་དང་། ། ཟབ་མོ་ལྟ་བ་འམ། ། རབ་འབྱམས་གསུང་རབ་ལམ། ། གང་གིས་བདག་ལ་སོགས་དང་། ། དེ་
དག་སྐུ་ལ་སོགས་དང་། ། སངས་རྒྱས་རྣམ་གཟིགས་སོགས་དང་། ། མཚན་ལེགས་རིན་ཆེན་སོགས་དང་། །
མཐུན་པའི་སྨོན་ལམ་སོགས་དང་། ། མར་མེ་མཛད་སོགས་དང་། ། ཕྱོགས་བཅུའི་འགྲོ་ལ་སོགས་དང༌། ། ཀུན་
འབྱུང་མུན་པའི་སོགས་དང་། སྨྱུ་གསུམ་བརྗོད་མེད་སོགས་དང་། འཇམ་དབྱངས་ཕྱག་རྣམས། ། འཇམ་དཔལ་
180

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
དབྱངས་དང་སྐྱབས་སྲོལ་སོགས་དང་། ། སྤངས་དང་ཡེ་ཤེས་སོགས་དང༌། ། དོན་གཉིས་མཐར་ཕྱིན་ནམ།
སྟོན་པ་སངས་རྒྱས་རྣམས་ལ་སོགས་དང༌། ། དེ་དག་སྐུ་སོགས་དང༌། ། རྫོགས་པའི་སངས་རྒྱས་ཀུན་རིག་སོགས་
སམ། ། བདེ་གཤེགས་རིགས་ལྔ་རྒྱལ་བ་སོགས་དང་། ། བསྐམ་པ་བཟང་བོའམ། སྒོ་ཡི་ཁྱམས་ན་སོགས་
དང་། ། སྟོན་པའི་རྟགས་སོགས་དང་། ། རྟེན་འབྲེལ་དོན་ལ་སོགས་དང་། ། དཔལ་ལྡན་དུས་འཁོར་རམ་
སྒྲུབ་པ་པོ་ལ་སོགས་དང་། །རྒྱལ་བའི་ལྷན་སྐྱེས་སོགས་དང་། ། ཡེ་ཤེས་མགོན་པོ་སོགས་དང་། །དམ་ཅན་སྒྲུབ་
པ་བོ་ལ། ༑ བཅོམ་ལྡན་འདས་ཀྱི་སྤྱད་སྔ་རུ་སོགས་དང་། ། དེ་དག་སྐུ་སོགས་དང་། ། ཁྱེད་སྐུ་རང་བཞིན་
སོགས་དང་། ། དེ་བཞིན་གཤེགས་དང་དེ་ཡི་སོགས་དང་། ། འགྲོ་བ་ཉོན་མོངས་སོགས་དང་། ། འདི་ནི་ཁྲུས་
ཆབ་སོགས་དང་། ། དེ་དག་སྐུ་ལ་སོགས་དང་། ། སྲབ་འཇམ་ཡང་བ་སོགས་བརྗོད་ཅིང་ལྷ་ལ་ཁྲུས་བྱ་ལ། བསྡུ་
ན་དེ་དག་ལས་བསྡུས་ཏེ་ཇི་ལྟར་རིགས་པར་བརྗོད། གྲངས་མང་པོ་དགོས་པ་ཡིན་ན་བར་བ་རྣམས་ལ་ལྷ་ལ་ཁྲུས་
མབྱས་ཀྱང་དུ་བརྗོད། ཕྱིན་དྲུག་སོགས་སྡེ་ཚན་སོ་སོའི་མཐར་སྔགས་ཚིག་དང་སྦྱར་ནས་ཁྲུས་བྱའོ། ། ཁྲུས་
གསོལ་བའི་ཆུ་བུམ་པར་བླུགས་ཏེ། གང་ཟག་གམ་རོ་ཡིན་ན་དངོས་སུ་དང་། མིང་བྱང་ཡིན་ན་དངོས་སུ་འམ
ཡང་ན་ནུབ་གོང་མ་རྣམས་ལ་གཟུགས་བརྙན་ཤར་བ་དང་ཐ་མ་ལ་དངོས་སུ་འགྲུབ་ཞིང་། འདི་ནི་སྦྱིན་པའི་རང་
བཞིན་ཏུ། ། སེར་སྣའི་དྲི་མ་སྦྱོང་མཛད་ཅིང་། ། གཏོང་བ་དྲི་ཡིས་ལེགས་བསྒོས་ཆུས། ། ཁྲུས་ལེགས་མཛད་
ལ་ཁྲུས་བྱའོ། ། ཨོཾ་ན་མོ་བྷ་ག་ཝ་ཏེ་ཞེས་སོགས་རྩ་རིགས་བརྗོད་པའི་རྗེས་སུ་ཚེ་ལྡན་ཡིན་ན། བར་ཆད་ཐམས་
ཅད་ཞི་བའི་འཕྲིན་ལས་དང་། ཚེ་འདས་པ་ཡིན་ན། འཇིག་རྟེན་འདི་ནས་ཕ་རོལ་ཏུ་སོང་ཞིང་ཚེ་ལས་འདས་པ་
ཆེ་གེ་མོ་ཞེས་བྱ་བའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་དང་། ཁྱད་
པར་དུ་ཉོན་མོངས་པ་སེར་སྣའི་དྲི་མ་ཐམས་ཅད་བྱང་ཞིང་དག་ནས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་
ཏེ་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག ཚེ་ལྡན་ཡིན་ + ནས་ན། + སྦྱིན་བ་ཞེས་པའི་གནས་
སུ་ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ། ཅེས་དང་སེར་སྣ་ཞེས་པ་ནས་ཚུལ་
འཆལ་ལེ་ལོ། རྣམ་གཡེང་། ཤེས་འཆལ་དང་། ཆུ་བོ་དྲུག་གིས་ཁྲུས་བྱས་པས། ། བག་ཆགས་རྣམ་དྲུག་
སྦྱངས་ནས་ནི། ། གང་ལ་ཉེས་པ་མི་མངའ་ཞིང་། ། ཁྲུས་ལེགས་མཛད་ལ་ཕྱག་འཚལ་འདུད། ། དྲི་ཆུ་དྲུག་
གིས་ཁྲུས་བྱས་པས། ། དྲི་མ་རྣམ་དྲུག་སྦྱོང་མཛད་པ། ། རྒྱ་ཆེན་ཡོན་ཏན་དྲུག་ལྡན་པ། ། ཁྲུས་ལེགས་མཛད་
པ་ཉེས་མི་འདའ། ། དྲི་མ་རྣམ་དྲུག་དག་པ་ཡིས། ། ཡོན་ཏན་ཐམས་ཅད་དང་ལྡན་པ། ། སངས་རྒྱས་ཐམས་
ཅད་མཆོད་དོན་དུ། ། དད་པས་བདག་གིས་ཁྲུས་བགྱིའོ། ། ཨོཾ་ན་མོ་བྷ་ག་ཞེས་སོགས་ཚིགས་བཅད་ཅི་རིགས་
181

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྤེལ་བའི་མཐར་འཇིག་རྟེན་འདི་ནས་ཞེས་པ་ནས་ཁྱད་པར་དུ་ཡང་ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་
བྱང་ཞིང་དག་ནས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོ་བ། ས་ཏེ་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་
ཅིག འདོད་ཆགས་ཞེ་སྡང་གཏི་མུག་རྣམས། ། དེ་དག་འཇིག་རྟེན་དུག་གསུམ་སྟེ། ། བཅོམ་ལྡན་སངས་རྒྱས་
དུག་མི་མངའ། ། སངས་རྒྱས་གཟི་ཡིས་དུག་བཅོམ་མོ། ། འདོད་ཆགས་ཞེ་སྡང་གཏི་མུག་རྣམས། ། དེ་དག་
འཇིག་རྟེན་དུག་གསུམ་སྟེ། ། བཅོམ་ལྡན་དམ་ཆོས་དུག་མི་མངའ། ། དམ་ཆོས་གཟི་ཡིས་དུག་བཅོམ་མོ། །
འདོད་ཆགས +། ། དེ་དག +། ། བཅོམ་ལྡན་དགེ་བདུན་དུག་མི་མངའ། ། དགེ་འདུན་གཟི་ཡིས་དུག་
བཅོམ་མོ། ། ཨོཾ་ན་མོ་ཞེས་སོགས་དང་། འཇིག་རྟེན་འདི་ནས་ཞེས་འདས་ཁྱད་པར་དུ་ཡང་ཉོན་མོངས་པ་དང་།
དེའི་དབང་གིས་བྱུང་བའི་དུག་ཐམས་ཅད་བྱང་ཞིང་དག་ནས་མྱུར་དུ་ཞེས་སྤེལ་ཚིག་སྦྱར་རོ། ། ས་ནི་དུག་གི་མ་
ཡིན་ཏེ། ། ས་ནི་དུག་གི་ཕ་ཡང་ཡིན། ། བདེན་པའི་བདེན་ཚིག་དེ་དག་གིས། ། ཆེ་གེའི་དུག་ནི་དུག་མེད་ཤོག།
དུག་ནི་ས་ཡི་ནང་དུ་སོང་། ། གང་བའི་སྣོད་དུ་དུག་སོང་ཤིག་སཱཧཱ། ། ཆུ་ནི་དུག་གི་མ་ཡིན་ཏེ། ། ཞེས་པ་
ནས། ། ཤིང་བའི་སྣོད་དུ་དུག་སོང་ཤིག་སཱཧཱ། ། མེ་ནི་དུག་གི་མ་ཡིན་ཏེ། ། ཞེས་པ་ནས། ཚ་བའི་སྣོད་དུ་དུག་
སོང་ཤིག་སྭཱཧཱ། ། རླུང་ནི་དུག་གི་མ་ཡིན་ཏེ། ། ཞེས་པ་ནས། གཡོ་བའི་སྣོད་དུ་དུག་སོང་ཤིག་སྭཱཧཱ། ། ཨོཾ་ན་
མོ་ཞེས་སོགས་དང་། ། འཇིག་རྟེནxཁྱད་པར་དུ་ཡང་འབྱུང་བ་དང་འབྱུང་བ་ལས་བྱུང་བའི་དུག་ཐམས་ཅད་
xགྱུར་ཅིག རྒྱས་པར་བྱེད་ན་དེ་རྣམས་སོ་སོར་བྱ་སྟེ། ། ཁྲུས་ཀྱིས་སྦྱང་བའོ། ། དེ་ནས་གང་ལ་སེར་སྣ་རྣམ་
ཆགས་པ། ། རྣམ་འཇོམས་དྲི་མ་མེད་མཛད་ཅིང་། ། ཐུགས་ཞི་གནོད་པ་མི་མངའ་འདིས། ། ཁྱེད་ལ་བདེ་
ལེགས་མཛད་པར་འབྱུང་། ། འདྲེན་པ་གང་ཞིག་འགྲོ་བ་རྣམས། ། ཐར་བའི་ལམ་དུ་འཛུད་མཛད་ཅིང་། །
ཆོས་རྣམས་ཐམས་ཅད་སྟོན་པ་དེས། ། ཁྱེད་ལx། ། སྟོན་པ་འགྲོ་བ་རྣམས་ཀྱི་རྟེན། ། སེམས་ཅན་ཀུན་གྱི་དོན་
གྱི་ཕྱིར། ། གང་ཞིག་བདེ་བར་མངའ་མཛད་དེས། ། ཁྱེད་ལx། ། སྐྱོབ་པ་གང་ཞིག་བྱམས་པ་ཡི། ། ཐུགས་
ཀྱིས་འགྲོ་བོ་འདི་དག་ཀུན། ། བུ་གཅིག་བཞིན་དུ་རྟག་བསྐྱངས་དེས། ། ཁྱེད་ལx། ། གང་ཞིག་འཁོར་བར་
འགྲོ་བ་ཡི། ། སེམས་ཅན་ཀུན་གྱི་རྟེན་གྱུར་ཅིང་། ། གླིང་དང་དཔུང་གཉེན་གྱུར་བ་དེས། ། ཁྱེད་ལx། །
གང་ཞིག་གསུང་རྣམས་མངོན་སུམ་གྱུར། ། གཙང་ཞིང་འསླུ་བ་མི་མངའ་བ། ། གསུང་གཙང་གཙང་མར་
མཛད་པ་དེས། ། ཁྱེད་ལ ། ། དཔའ་བོ་ཆེན་པོ་གང་སྐྱེས་པས། ། ཕུན་སུམ་ཚོགས་དོན་འབྱོར་གྱུར་ཅིང་། །
དོན་གྲུབ་ཆོས་ཀྱང་གྲུབ་པ་དེས། ། ཁྱེད་ལx། ། གང་ཞིག་སྐྱེས་པའི་ས་རྣམས་ནི། ། ནགས་ཚལ་བཅས་པ་རབ་
གཡོས་ཤིང་། ། སེམས་ཅན་ཐམས་ཅད་རབ་དགའ་དེས། ། ཁྱེད་ལx། ། བྱང་ཆུབ་སྙིང་པོར་གཤེགས་པ་
182

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ན། ། ས་དག་རྣམ་དྲུག་གཡོས་གྱུར་ཅིང་། ། བདུད་ཡིད་མི་བདེར་གྱུར་བ་དེས། ། ཁྱེད་ལx། ། ཆོས་ཀྱི་
འཁོར་ལོ་བསྐོར་བ་ན། ། འཕགས་པའི་བདེན་པ་རྣམས་གསུང་ས་ཤིང་། ། ཐུབ་ པའི་ སྙན་ པ་གང་བྱུང་
དེས། ། ཁྱེད་ལx། ། ཡིད་འཕྲོག་གང་གིས་མུ་སྟེགས་བྱེད། ། ཐམས་ཅད་ཆོས་ཀྱིས་ཕམ་མཛད་དེ། ། ཚོགས་
ཀུན་དབང་བཅུ་མཛད་པ་དེས། ། ཁྱེད་ལx། ། སངས་རྒྱས་ཁྱེད་ལ་བདེ་ལེགས་མཛད། ། བརྒྱ་བྱིན་ཚངས་
པའི་ལྷ་རྣམས་དང་། ། འབྱུང་བོ་ཀུན་གྱི་བདེ་ལེགས་ནི། ། ཁྱེད་ལ་རྟག་ཏུ་སྦྱིན་གྱུར་ཅིག སངས་རྒྱས་བསོད་
ནམས་མཐུ་དག་དང་། ། ལྷ་རྣམས་ཀུན་གྱིས་བསམས་པ་ཡིས། ། ཁྱོད་ཀྱི་འདོད་དོན་གང་ཡིན་པ། ། དོན་དེ་
དེ་རིང་གྲུབ་གྱུར་ཅིག། རྐང་གཉིས་ཁྱེད་ཅག་བདེ་ལེགས་གྱུར། ། རྐང་བཞི་ཁྱེད་ཅག་བདེ་ལེགས་གྱུར། །
ཁྱོད་ཅག་ལམ་བགྲོད་བདེ་གྱུར་ཅིག། ཕྱིར་འོང་དག་ཀྱང་བདེ་ལེགས་ཤོག། ཉིན་མོ་བདེ་ལེགས་མཚན་བདེ་
ལེགས། ། ཉི་མའི་གུང་ལ་བདེ་ལེགས་ཤིང་། ། ཁྱེད་ཅག་ཀུན་ཏུ་བདེ་ལེགས་གྱུར། ། ཁྱེད་ཅག་སྡིག་པར་མ་
གྱུར་ཅིག། ཆེ་གེ་མོ་ཞེས་བྱ་བ་འདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་ནས་ཤིན་ཏུ་བཀྲ་ཤིས་པར་
གྱུར་ཅིག། ཅེས་འདིའི་ཤེས་པ་སྦྱར་བའོ། ། གྲངས་མང་བོ་དགོས་པ་ཡིན་ལ། བར་བ་རྣམས་ལ་བཀྲ་ཤིས་བསྡུས་
པ་གཞན་བརྗོད་ཅིང་། ཕྱག་འཚལ་ཡང་བསྡུས་པ་མེད་ཀྱང་རུང་རོ། ། དེ་ནས་ཚེ་འདས་དེ་ཉིད་བསམ་པ་ཐག་
པས་དཀོན་མཆོག་གསུམ་དང་ཉེ་བའི་སྲས་བརྒྱུད་ལ་སྐྱབས་སུ་འགྲོ་ཞིང་ཕྱག་བྱེད་པར་བསམ་ལ། གཙོ་བོ་རྒྱལ་བ་
འགྲོ་བའི་མགོན། ། འགྲོ་བ་སྐྱོབ་པའི་དོན་བརྩོན་པ། ། སྟོབས་ཆེན་འཇིགས་པ་ཀུན་སེལ་ལ། ། དེ་རིང་ཉིད་
ནས་སྐྱབས་སུ་མཆི། ། དེ་ཡི་ཐུགས་སུ་ཆུད་པའི་ཆོས། ། འཁོར་བའི་འཇིགས་པ་སེལ་བ་དང་། ། བྱང་ཆུབ་
སེམས་དཔའི་ཚོགས་ལ་ཡང་། ། དེ་བཞིན་ཡང་དག་སྐྱབས་སུ་མཆི། ། བདག་ནི་འཇིགས་པས་རྣམ་ སྐྲག་
ནས། ། ཀུན་ཏུ་བཟང་ལ་བདག་ཉིད་འབུལ། ། འཇམ་པའི་དབྱངས་ལ་བདག་ཉིད་ཀྱིས། ། བདག་གི་ལུས་ནི་
དབུལ་བར་བགྱི། ། ཐུགས་རྗེའི་སྤྱོད་པ་མ་འཁྲུལ་བའི། ། སྤྱན་རས་གཟིགས་མགོན་དེ་ལ་ཡང་། ། ཉམ་ཐག་
ང་རོས་འོ་དོད་འབོད། ། སྡིག་ཅན་བདག་ལ་སྐྱོབ་ཏུ་གསོལ། ། འཕགས་པ་ནམ་མཁའི་སྙིང་པོ་དང་། ། ས་ཡི་
སྙིང་པོ་དག་དང་ནི། ། ཐུགས་རྗེ་ཆེ་དགོན་ཐམས་ཅད་ལ། ། སྐྱབས་ཚོལ་སྙིང་ནས་འོ་དོད་འབོད། ། གང་
ཞིག་མཐོང་ནས་གཤིན་རྗེ་ཡི། ། ཕོ་ཉ་ལ་ སོགས་ སྡང་བ་རྣམས། ། སྐྲག་ནས་ཕྱོགས་བཞིར་འབྱེར་བྱེད་
པའི། ། རྡོ་རྗེ་ཅན་ལ་སྐྱབས་སུ་མཆི། ། སྔོན་ཆད་ཁྱེད་ཀྱི་བཀའ་ལས་འདས། ། ད་ནི་འཇིགས་པ་ཆེ་མཐོང་
ནས། ། ཁྱེད་ལ་སྐྱབས་སུ་མཆི་ལགས་གྱིས། ། འཇིགས་པ་མྱུར་དུ་བསལ་དུ་གསོལ། ། ཚེ་ལྡན་ཡིན་ན་འདི་
ནས་ཤིས་བརྗོད་མདོར་བསྡུས་བྱས་པས་སྒྲུབ་པོ། ། དེ་ནས་ཚེ་འདས་ལྷར་བསྐྱེད་པ་ནི། བསང་སྦྱངས་སྟོང་བའི་
183

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ངང་ལས་རྟེན་པདྨ་དང་ཟླ་བའི་ཞེས་པ་ནས་འཛིན་པར་གྱུར་བའམ། འདིར་ཡེ་ཤེས་པ་འགུག་གཞུག་བྱས་ན་
འབྲེལ་ཞིང་ཨོཾ་བཛྲས་ཏུ་ས་པ་རི་ཝ་ར་ཨརྒྱུ་སོགས་ཀྱིས་མཆོད་དེ། རྡོ་རྗེ་སེམས་དཔའ་སེམས་དཔའ་ཆེ། ། ཞེས་
པ་ནས།ཕྱག་འཚལ་རྡོ་རྗེ་སེམས་དཔའ་ལ། ། ཞེས་བསྟོད། དེ་ནས་ཟས་གཏད་བྱེད་ན། བསང་ཏེ་གཟི་བྱིན་
བསྐྱེད་ལ་སྦྱངས། ། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་
ལསཁྱུང་བའི་ལྷ་རྫས་ལས་གྲུབ་པའི་གཟུགས་སྒྲ་དྲི་རོ་རེག་བྱ་ལ་སོགས་པ་འདོད་པའི་ཡོན་ཏན་ནམ་མཁའི་
ཁམས་གང་བར་གྱུར་པར་བསམས་ལ།ཨོཾ་སརྦ་བིད་པཱུ་ར་པཱུ་ར་ནས་སྤ་ར་ཎ་ཁཾ། ཞེས་ནམ་མཁའ་མཛོད་ཀྱི་སྔགས་
ལན་གསུམ་དང་ཕྱག་རྒྱས་བྱིན་གྱིས་བརླབས་ཏེ། ཁ་དོག་དབྱིབས + ། ། ཕྱོགས་དུས + ། ། མོས་བློས་རྟེན་
བསྐྱེད་ལྷ་ཡི་འམ། ། མཆོད་གནས་ལྷ་ལ་བདག་འབུལ་ན། ། བཞེས་ཤིང་བླ་མེད་བྱང་ཆུབ་བརྙེས་གྱུར་ཅིག་གམ།
བརྙེས་པར་མཛོད། ། ཅེས་བརྗོད་དེ་འབུལ། གནས་དཀོན་མཆོག་རིན་ཆེན་དཔལ་ཞིང་དུ། ། དཀོན་མཆོག་
རིན་ཆེན་ལས་བྱུང་བ། ། དཀོན་མཆོག་རིན་ཆེན་འོད་ཟེར་གྱིས། ། རིན་ཆེན་ཕྲེང་བ་རྣམ་དག་པ། ། ཚོགས་
ཀྱི་ལམ་དང་སྦྱོར་བའི་ལམ། ། མཐོང་བའི་ལམ་དང་བསྒོམ་པའི་ལམ། ། བླ་ན་མེད་པའི་ཁྱད་པར་ལམ། །
བྱང་ཆུབ་བར་ཆད་མེད་པའི་ལམ། ། རྣམ་པར་གྲོལ་པའི་ལམ་དག་ལ། ། བརྟེན་ནས་སྡིག་པ་ཀུན་སྦྱངས་
ཏེ། ། འཕགས་པའི་ལམ་དེར་འགྲོ་བར་ཤོག། ཨོ་རངྒེ་རནྡྷེ། མ་ཧཱ་རནྡྷེ། རཏྣ་སམྦྷ་ཝེ། རཏྣ་ཀི་ར་ཎེ། རཏྣ་
མཱ་ལཱ་བི་ཤུདྷི། ཤོ་དྷ་ཨ་སརྦ་པཱ་པཾ་ཧཱུྃ་ཕཊ། ཅེས་པས་ལམ་བསྟན་ལ། པདྨ་འདམ་གྱིས་མ་གོས་ལྟར། ། སྲིད་
གསུམ་དྲི་མས་མ་གོས་པའི། ། སྲིད་པའི་པདྨ་ལས་བྱུང་བ། ། བདེ་བ་ཅན་དུ་སྐྱེ་བར་ཤོག། ཨོཾ་པདྨེ་པདྨེ་བདྨས་
ཝ། མ་ཧཱ་སཏྱ་པཱ་ཏི་གཙྪན་ཧུ་སྭཱཧཱ། མེ་ཏོག་གཏོར་ཡིད་སྦྱངས་བ། ཚེ་འདས་ཀྱི་རྣམ་ཤེས་དང་ལྷ་ཡེ་ཤེས་པ་
དབྱེར་མེད་དུ་འདྲེས་པ་སྤྱི་གཙུག་ནས་ཐོན་ཏེ། བདེ་བ་ཅན་དུ་གཤེགས་པས་དེར་པདྨ་ལས་བརྫུས་ཏེ་སྐྱེས་ནས་
དེ་ན་གནས་པའི་བྱང་སེམས་རྙིང་པ་རྣམས་ཀྱིས། མཆོད་པར་གྱུར། ཨོཾ་སརྦ་ཏ་ཐཱ་ག་ཏ་ཨ ཧཱུཾ་ནས་ཤཔྟའི་བར་
གྱིས་མཆོད་སངས་རྒྱས་འདྲ་བའི་སྟོན་པ་མེད། ། ཆོས་དང་འདྲ་བའི་དགེ་བ་མེད། ། དགེ་འདུན་འདྲ་བའི་སྣོད་
མེད་དེ། ། སྔགས་དང་འདྲ་བའི་འདྲེན་པ་མེད། ། ཅེས་མཆོད་དུ་བརྗོད་པར་བསམ་དེ་བར་བདག་ཆོ་ག་བྱས་
པའི་ཚུལ་འབུལ་ཤེས་ནས་སྐད་ཅིག་གིས་དྲངས་ཏེ། ཨེ་མ་འོ་ཤཱཀྱ་མགོན་པོ་ཡི། ། སངས་རྒྱས་མཛད་པ་ཡ་
མཚན་ཆེ། ། གང་ཕྱིར་ངན་སོང་ལྟུང་བ་ཡི། ། སེམས་ཅན་གློབ་བཞིན་མྱུར་དུ་གྲོལ། ། དེ་བཞིན་གཤེགས་
པའི་ཆོས་ནི་བསམ་མི་ཁྱབ། ། སྔགས་ཀྱི་ཡོན་ཏན་སྣ་ཚོགས་བསམ་མི་ཁྱབ། ། བྱང་ཆུབ་བརྟེན་པ་རྣམས་ཀྱང་
བསམ་མི་ཁྱབ། ། ཚངས་སྤྱོད་ཚུལ་ཁྲིམས་དྲི་མེད་སྐྱེས་བསམ་ཡས། ། ཨེ་མ་སངས་རྒྱས་རྣམས་ཀྱི་ནི། །
184

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
སྔགསཀྱི་བྱིན་རླབས་ཡ་མཚན་ཆེ། ། གང་ཕྱིར་མཚམས་མེད་སྒྲུབ་པ་ཡི། ། སེམས་ཅན་ལྷ་གནས་མྱུར་དུ་
སྐྱེས། ། སླར་ཡང་བདེ་བ་ཅན་དུ་གཤེགས་པར་གྱུར། ། ཨོཾ་སརྦ་བུད་དྷཱ་གླེ་ཏྲ་གཙྪན་དུ་སཱཧཱ། ཞེས་མེ་ཏོག་
གཏོར། དེ་ནས་སྨོན་ལམ་མདོར་བསྡུས་གདབ་ཅིང་། གཏང་རག་གི་མཆོད་པ་བསང་སྦྱང་སོགས་བྱས་ནས།
ཚིགས་བཅད་གཞན་ནས། གཙང་ཞིང་གཙང་མར་སྦྱང་བ་ཡི། ། ལྷ་རྫས་བཟང་བོའི་མཆོད་ཡོན་འདི། །
བཅོམ་ལྡན་འཁོར་དང་བཅས་ལ་འབུལ། ། འགྲོ་བའི་དོན་དུ་བཞེས་སུ་གསོལ། ། ཨོཾ་སརྦ་ཏ་ཐཱ་ག་ཏ་ཨབྷཾ་ནས་
ཤཔྟའི་ཡང་དང་། སྒེག་སོགས་བརྒྱུད་ཀྱིས་སྔར་བཞིན་མཆོད། ། བདེ་གཤེགས་རིགས་ལྔ་ལམ། རྫོགས་པའི་
སངས་ཀུན་རིག་རྣམ་སྣང་དང་། ། སྦྱོང་བའི་རྒྱལ་བོ་རྒྱལ་མཆོག་རིན་ཆེན་དང༌། ། ཤཱཀྱ་རིགས་དབང་མེ་ཏོག་
ཆེར་རྒྱལ་སོགས། ། རིགས་ལྔ་ཡུམ་བཞི་རྣམས་ལ་ཕྱག་འཚལ་ལོ། ། རྡོ་རྗེ་སེམས་སོགས་སེམས་དཔའ་བཅུ་དྲུག་
དང་། ། སྒེག་མོ་ལ་སོགས་མཆོད་པའི་ལྷ་མོ་བརྒྱད། ། ལྕགས་ཀྱུ་ལ་སོགས་སྒོ་བ་རྣམ་པ་བཞི། ། དཀྱིལ་འཁོར་
ལྷ་ཚོགས་རྣམས་ལ +། ། བསྐལ་བ་བཟང་བོའི་སེམས་དཔའ་བཅུ་དྲུག་དང་། ། ཉན་ཐོས་བཅུ་དྲུག་རང་རྒྱལ་
བཅུ་གཉིས་སོ། ། སྒོ་སྲུང་ཁྲོ་བོ་ཆེན་པོ་བཅུ་དྲུག་སྟེ། ། མགོན་ཐབས་དྲུག་བཅུའི་ལྷ་ལx། ། ཕྱི་ཡི་འཁོར་ཡུག་
ནས་ཀུན་བསྟོད་པར་བགྱི། ། ཞེས་པ་ནས། བསྟོད་པ་བྱས་པ་སོགས་ཅི་རིགས་ནས་བསྟོད་ཅིང་། ཡིག་བརྒྱ་
བཟླས་ནས། མེ་ཏོག་དང་བཅས།གང་ཡང་བདག་བློ་རྨོངས་པ་ཡི། ། ཉེས་བྱས་ཅུང་ཟད་གང་བགྱིས་པ། །
གང་ཕྱིར་ལུས་ཅན་སྐྱོབ་པའི་ཕྱིར། ། མགོན་ཁྱོད་དེ་ཀུན་བཟོད་པར་མཛོད། ། མ་རྙེད་ཡོངས་སུ་མ་ཤེས་
དང་། ། གང་ཡང་ནུས་པ་མ་མཆིས་པར། ། འདིར་ནི་བྱ་བ་གང་བགྱིས་ལ། ། དེ་ཀུན་ཁྱོད་ཀྱིས་བཟོད་མཛོད་
རིགས། ། ལྷག་པ་དང་ནི་ཆད་པ་དང་། ། ཆོ་གའི་ཡན་ལག་ཉམས་པ་དང་། ། བདག་གིས་བརྗེད་ངས་ཅི་
མཆིས་པ། ། དེ་ཡང་བཟོད་པར་མཛད་དུ་གསོལ། ། བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་
བའི་གཟི་བརྗིད་ཀྱི་རྒྱལ་པོ་ཀུན་རིག་རྣམ་པར་སྣང་མཛད་ཀྱི་ལྷ་ཚོགས་འཁོར་དང་བཅས་པ་ཁྱེད་རྣམས་ལ་ཐུགས་
མཁྱེན་པའི་ཡེ་ཤེས་བརྩེ་བའི་ཐུགས་རྗེ། མཛད་པའི་འཕྲིན་ལས། སྐྱོབ་པའི་ནུས་མཐུ། བསམ་གྱིས་མི་ཁྱབ་པ།
མངའ་བ་ལགས་པས། ཕན་བདེའི་འབྱུང་གནས་སངས་རྒྱས་ཀྱི་བསྟན་པ་དར་བ་དང་། སེམས་ཅན་ལ་བདེ་
སྐྱིད་འབྱུང་བ། ཁྱད་པར་དུ་ཡང་འགྲོ་བ་དམིགས་ཡུལ་གྱི་གཙོ་བྱས་སེམས་ཅན་ཐམས་ཅད་ཚོགས་གཉིས་རྫོགས་
སྒྲིབ་གཉིས་བྱང་ནས་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག སྐྱེ་བ་ཐམས་ཅད་དུ་སྔགས་འབའ་
ཞིག་སྒྲུབ་པའི་རྟེན་ཐོབ་པ་དང་། གནས་སྐབས་སུ་བདག་ཅག་ལས་དང་པོ་བ་སེམས་བྱིང་བ་དང་རྒོད་པའི་
དབང་གིས་ཆོ་ག་ལྷག་ཆད་ཀྱི་ཉེས་ལྟུང་ཚོགས་ཅི་མཆིས་པར་བྱུང་བ་ཐམས་ཅད་མགོན་པོ་ཐུགས་རྗེ་ཆེན་པོ་དང་
185

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྡན་པ་ཁྱེད་རྣམས་ཀྱིས་ཐུགས་བཟོད་པར་བཞེས་ལ། བདག་ཅག་རྣམས་ཀྱི་ཚེ་འདི་ལ་བར་ཆད་དང་ཕྱི་མ་ལ་
སྡིག་པ་དང་སྒྲིབ་པར་མི་འགྱུར་བར་བྱིན་གྱིས་བརླབ་ཏུ་གསོལ། བདག་ལ་དངོས་གྲུབ་མཆོག་སྩལ་ལགས། །
ཏིང་འཛིན་ཀུན་གྱི་འབྲས་བུ་སྩོལ། ། སེམས་ཅན་ཀུན་ལ་ཅི་འདོད་པའི། ། དངོས་གྲུབ་བློ་ན་མེད་པ་སྩོལ། །
ཨོཾ་སརྦ་བིད་ནས་ཧཱུྃ་ཕཊ། མདུན་བསྐྱེད་ཀྱི་སྤྱན་དྲངས་པའི་ཡེ་ཤེས་པ་རྣམས་རང་རང་གི་བྲིས་སྐུའི་རྟེན་འདི་
ཉིད་ལ་ཐིམ་ཞིང་། ཇི་སྲིད་འབྱུང་བཞིའི་གནོད་པས་མ་ཞིག་གི་བར་བརྟན་པར་བཞུགས་སུ་གསོལ། ཨོཾ་སུ་པྲ་ཏི་
ཟླ་སཛྲ་ཡེ་སྭཱཧཱ། ཞེས་བརྟན་བཞུགས་བྱ། ནས་བདག་གི་དགེ་བའི་ལས་རྣམས་འདི་དག་གིས། ། ནས་གཟིར་
ལས་དགྲོལ། ། ཨོཾ་པྲ་ཝ་ར་ས་ད་ཀ་རཾ་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། ཞེས་དང༌། རྡུལ་ཚོན་གཤེགས་གསོལ་ཡིན་ན།
སརྦ་བིད་ཅེས་སོགས་རང་རང་གི་སྙིང་པོ་ལན་གསུམ་གསུམ་བཟླ་ཞིང་། བཛྲ་མུ ཞེས་དང་བཛྲ་ཡཀྱི་ལན་གསུམ་
དང༌། བཛྲ་མུ ཞེས་བྱ་ཤིང་། རྡུལ་ཚོན་ཡིན་ན་གཤེགས་གསོལ་བསྒྲུབས་མཆོག་སྟེ། དེ་བར་དུ་ཨོ་ཁྱེད་ཀྱིས་
སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་དུ་གཤེགས་ནས་
ཀྱང་། ། སླར་ཡང་འབྱོན་པར་མཛད་དུ་གསོལ། ། བཛྲ་ས་ཏཱ། བཛྲ་མུ བདག་བསྐྱེད་དང་བུམ་བསྐྱེད་ཀྱི་ཡེ་
ཤེས་པ་རྣམས་རང་བཞིན་གྱི་གནས་སུ་གཤེགས། བཛྲ་ས་མ་ཛདམ་ཚིག་པའི་དཀྱིལ་འཁོར་རྣམས་བསྡུས་ཏེ་
རང་ཉིད་ལ་ཐིམ་པར་གྱུར། རང་ཉིད་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱི་རྡོ་རྗེ་
དང་དྲིལ་བུ་འཛིན་པར་གྱུར། ཨོཾ་སརྦ་བིད་ཨོཾ། ཨོཾ་སརྦ་བིད་ཨ ཨོཾ་སརྦ་བིད་ཧཱུྃ། བཛྲ་ཀམཱ་ཀཾ། བཛྲ་རཀྵ་རོ།
བཛྲ་ཡཀྵ་ཊཾ། བཛྲ་ས་བྷིཀྵ། ཨོཾ་བཛྲ་ས་ཏྭ་ཨུཎྜི་ཥ་ཧཱུཾ་ཕཊ། དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས་
འོད་ཟེར་ཁ་དོག་སྣ་ཚོགས་བྱུང་སྟེ་རང་གི་སྤྱི་བོར་གཙུག་ཏོར་གྱི་ཚུལ་དུ་གནས་པར་གྱུར། ཞེས་བརྗོད་དོ། ། བླ་
བརྒྱུད་སྨོན་ལམ་ཤིས་བརྗོད་རྣམས་སོ། ། ན་མོ་བུདྡྷ་བི་རོ་ཙ་ན་ཡི། ཁྱབ་བདག་ཆེན་པོ་རྣམ་སྣང་མཛད། །
དགྲ་ལས་རྣམ་རྒྱལ་ཀུན་དགའ་སྙིང་། ། རབ་འབྱོར་བསྐྱངས་ན་ཡ་ཀ་ར། ། གསོལ་བ་འདེབས་སོ་དངོས་གྲུབ་
སྩོལ། ། མི་ཏྲི་པ་དང་རྡོ་རྗེ་གདན། ། ནིས་ཀ་ལི་རྐ་ཝ་རཎ། ཆག་ལོགས་ག་སྟེ་ལེགས་བའི་བློར། ། གསོལ་
x། ། དཔལ་ལྡན་སེངྒེ་བུ་སྟོན་ཞབས། ། ཁྱུང་ལྷས་རྗེ་བཙུན་བཙོང་ཁ་བ། ། འདུལ་འཛིན་ལ་སོགས་བླ་མ་
ལ། ། གསོལ་བx། ། དེ་ལྟར་གུས་པས་གསོལ་བཏབ་མཐུས། ། སྐྱེ་ཀུན་རྗེས་བཟུང་ངན་སོང་ལས། ། ངེས་
པར་དལ་བའི་རྟེན་རྙེད་ནས། ། བླ་མེད་བྱང་ཆུབ་ཐོབ་གྱུར་ཅིག། ། །
བསྟོད་པ་ནི།རྣམ་དག་ཆོས་དབྱིངས་ཡེ་ཤེས་དངོས། ། རིགས་ཀུན་ཁྱབ་བདག་དཀྱིལ་འཁོར་གཙོ། །
ཞལ་བཞི་ཕྱག་གཉིས་མཉམ་གཞག་ཅན། ། རྣམ་པར་སྣང་མཛད་ལ་ཕྱག་འཚལ། ། མེ་ལོང་མཉམ་ཉིད་སོ་སོར་
186

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
རྟོག། བྱ་གྲུབ་ཡེ་ཤེས་བཞི་ཡི་དངོས། ། སྤྱོད་རྒྱལ་ལ་སོགས་རིགས་བཞི་ཡི། ། བདེ་གཤེགས་རྣམས་ལx། །
རྣམ་པར་ཐར་བའི་སྒོ་བཞི་ཡི། ། ཏིང་ངེ་འཛིན་བཞི་རྣམ་དག་ཅིང༌། ། རིགས་བཞིའི་ཡུམ་གྱུར་སྤྱན་ལ་
སོགས། ། ལྷ་ མོ་ བཞི་ལ་ཕྱག x། ། ནང་དང་ཕྱི་དང་གཉིས་ ཀ་དང་། ། ཆེན་པོ་ སྟོང་ བའི་ཏིང་འཛིན་
དངོས། ། རྡོ་རྗེ་ཆོས་སོགས་ནུབ་ཕྱོགས་ཀྱི། ། སེམས་དཔའ་རྣམས་ལ་ཕྱགx} ། རང་མཚན་དངོས་པོ་དངོས་
མེད་དང་། ། ངོ་བོ་སྟོང་བའི་ཏིང་འཛིན་དངོས། ། རྡོ་རྗེ་ལས་སོགས་བྱང་ཕྱོགས་ཀྱི། ། སེམས་དཔའ་རྣམས་
ལ་ཕྱགx། ། སྦྱིན་དང་ཚུལ་ཁྲིམས་བཟོད་པ་དང་། ། བརྩོན་འགྲུས་ཕ་རོལ་ཕྱིན་པའི་དངོས། ། རྡོ་རྗེ་སྒེག་མོ་
ལ་སོགས་པ། ། ནང་གི་ལྷ་མོ་བཞིར་ཕྱག་འཚལ། ། བསམ་གཏན་ཤེས་རབ་སྨོན་ལམ་དང༌། ། ཐབས་ཀྱི་ཕ་
རོལ་ཕྱིན་པའི་དངོས། ། རྡོ་རྗེ་བདུག་པ་མ་ལ་སོགས། ། ཕྱི་ཡི་ལྷ་མོ་བཞིར་ཕྱག་འཚལ། ། དད་དང་བརྩོན་
འགྲུས་དྲན་པ་དང་། ། ཏིང་ངེ་འཛིན་བཞི་དག་པའི་དངོས། ། ལྕགས་ཀྱུ་ཞགས་པ་ལྕག་སྒྲོག་དང་། ། དྲིལ་བུ་
རྣམས་ལ་ཕྱགx། ། ནང་སྟོང་ཉིད་ལ་སོགས་པ་ཡི། ། སྟོང་ཉིད་བཅུ་དྲུག་རྟོགས་པའི་ཆ། ། བྱམས་པ་ལ་སོགས་
བསྐལ་བཟང་གི། ། སེམས་དཔའ་རྣམས་ལx། ། ཚུལ་ཁྲིམས་ཏིང་འཛིན་ཤེས་རབ་ཀྱི། ། བསླབ་གསུམ་ལ་
གནས་སྦྱངས་སྟོབས་ལྡན། ། ཐོས་པའི་ཕ་རོལ་ཕྱིན་གྱུར་བ། ། ཉན་ཐོས་རྣམས་ལx། ། ཟབ་མོ་རྟེན་འབྲེལ་
བཅུ་གཉིས་ཀྱི། ། ལུགས་འབྱུང་ལུགས་ལྡོགས་གོམས་པ་ཡིས། ། རང་བྱུང་ཡེ་ཤེས་མངོན་མཛད་པའི། ། རང་
རྒྱལ་རྣམས་ལx། ། ཐུགས་མཆོག་ཞི་ལས་མ་གཡོས་ཀྱང་། ། གདུག་པ་ཚར་གཅོད་ཁྲོས་པའི་སྐུ། ། བདུད་དང་
གདོན་བགེགས་འཇོམས་མཛད་པ། ། ཁྲོས་རྒྱལ་རྣམས་ལ་ཕྱག་འཚལ་བསྟོད། ། སྨོན་ལམ་ནི། དེ་ལྟར་ཐམས་
ཅད་རིག་པའི་དཀྱིལ་འཁོར་ལ། ། མཆོད་བསྟོད་ཟླས་དང་བསྒོམས་པའི་རྣལ་འབྱོར་སོགས། ། ལེགས་པར་
འསྒྲུབས་པའི་རྣམ་དཀར་ཕུང་བོ་ཡིས། ། འགྲོ་ཀུན་སྲིད་ཞིའི་འཇིགས་ལས་གྲོལ་གྱུར་ཅིག། དམ་ཆོས་སྒྲུབ་པའི་
དལ་བའི་རྟེན་རྙེད་ནས། ། ཐེག་པ་མཆོག་གི་མགོན་གྱིས་རྗེས་བཟུང་སྟེ། ། དཀར་ནག་ལས་དང་དེ་རྒྱུ་ཕྲ་
རགས་ལ། ། འཇུག་ལྡོག་ཚུལ་བཞིན་བྱེད་པ་ཉིད་གྱུར་ཅིག། འཁོར་བའི་ངང་ཚུལ་མེ་འོབས་ལྟར་མཐོང་
ནས། ། ངེས་འབྱུང་བློ་ཤུགས་དྲག་པོ་རབ་སྐྱེ་ཞིང་། ། འགྲོ་བའི་དོན་དུ་བྱང་ཆུབ་སེམས་བསྐྱེད་དེ། ། ཕྱིན་
དུག་རླབས་ཆེན་སྤྱོད་ལ་འཇུག་པར་ཤོག། དེ་ནས་རྡོ་རྗེ་ཐེག་པའི་སྒོར་ཞུགས་སྟེ། ། དམ་ཚིག་སྡོམ་པ་ཚུལ་
བཞིན་སྲུང་བ་དང་། ། རྣལ་འབྱོར་རྒྱུད་རྣམས་ཀུན་ལ་ཐོས་བསམ་གྱིས། ། ཞུགས་ནས་ཟབ་ལམ་སྒྲུབ་བ་ཉིད་
གྱུར་ཅིག། ལྕེ་ལག་བྱིན་གྱིས་བརླབས་པས་ལུས་ངག་གི། ཕྱག་རྒྱའི་རིག་བྱེད་མཐུ་ཆེན་ལྡན་པ་དང་། ། འཇིག་
རྟེན་གསུམ་རྒྱལ་རྣལ་འབྱོར་མཆོག་ སོགས་ཀྱིས། བགེགས་ རྣམས་ ཚར་གཅོད་སྲུང་བར་བྱེད་པར་ ཤོག།
187

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅོམ་ལྡན་རྣམ་པར་སྣང་མཛད་དཀྱིལ་འཁོར་གྱི། ། ཞིང་ལ་དམིགས་པའི་བསོད་ནམས་ཚོགས་བསགས་
ཏེ། ། ལག་སོར་ཐབས་ཤེས་ངོ་བོར་བྱིན་བརླབས་པས། ། ཕྱག་རྒྱ་འཆིང་དང་དགྲོལ་ལ་དབང་བར་ཤོག། མ་
དག་སྣོད་སྦྱོང་བ་གཞལ་ཡས་ཁང་བསྒོམས་པ། ། དེར་ནི་རྒྱལ་བའི་སྐུ་གསུང་ཐུགས་མཚོན་པའི། ། ཆོ་ག་གསུམ་
གྱི་སྦྱོར་བས་རྣམ་སྣང་གི། དང་པོ་སྦྱོར་བའི་ཏིང་འཛིན་རྫོགས་གྱུར་ཅིག། རིགས་ཀུན་བདག་པོའི་ཐུགས་ཀར་
ཟླགདན་སྟེང་། ། རང་རང་ས་བོན་ཕྱག་མཚན་སྐུ་རྫོགས་པའི། ། སྤྲོ་བསྡུའི་རིམ་པས་རིགས་ལྔ་ཡབ་ཡུམ་
སོགས། ། དཀྱིལ་འཁོར་རྒྱལ་མཆོག་ཏིང་འཛིན་མཐར་ཕྱིན་ཤོག། ཐ་མ་ལུས་ངག་ཡིད་གསུམ་བྱ་བའི་དྲི།
ཕྱག་རྒྱ་བཞི་ཡི་རྒྱས་བཏབ་ཀྱིས་སྦྱངས་ཏེ། ། རྒྱལ་བའི་སྐུ་གསུང་ཐུགས་དང་འཕྲིན་ལས་བཞི། ། འགྲུབ་པའི་
ནུས་པ་མཐུ་ལྡན་འཇོག་པར་ཤོག། ཟབ་གསལ་གཉིས་སུ་མེད་པར་རབ་སྦྱོར་བའི། ། མཚན་བཅས་རྣལ་འབྱོར་
མཆོག་ལ་སེམས་བརྟན་ནས། ། དེ་ཉིད་ལ་སེམས་མཚན་མེད་རྣལ་འབྱོར་བཅས། ། ལས་ཀྱི་རྒྱལ་པོ་མཆོག་ནི་
འགྲུབ་གྱུར་ཅིག། དེ་ལྟར་བསྒོམས་དང་བཟླས་པའི་རྣལ་འབྱོར་རྣམས། ། ཚུལ་བཞིན་བསྒྲུབས་པས་རང་རྒྱུད་
སྨིན་བྱས་ནས། ། གཞན་དག་རྗེས་འཛིན་འགྲོ་བ་ཐམས་ཅད་ཀྱང་། ། རྣམ་སྣང་གོ་འཕང་མཆོག་ལ་འགོད་
གྱུར་ཅིག།ཅེས་པ་སྟེ། འདི་ལ་ཚིགས་བཅད་བཅུ་གཅིག་ཡོད་ལ། སྨོན་ལམ་སྔོན་མ་ལ་ཉེར་དྲུག་སྣང་ངོ༌། ། ། །
ཤིས་བརྗོད་ནི། ནམ་མཁའི་ཁྱོན་ཀུན་ཏིལ་གྱི་གང་བུ་ལྟར། ། ཡོངས་སུ་ཁྱབ་པའི་ཀུན་རིག་ལྷ་ཚོགས་
ནི། ། ཁ་ཅིག་མེ་ཏོག་ཆར་འབེབ་ཤིས་པ་བརྗོད། ། གཞན་དག་བགེགས་དཔུང་འཇོམས་པའི་འཕྲིན་ལས་
ཀྱིས། ། ཁྱེད་ལ་དཔལ་གནས་མཛད་པར་ཤེས་ཀྱིས་དང་། ། ཤིས་བརྗོད་འཕྲེང་བ་བདག་གིས་བསྒྲིག་པར་
བྱ། ། རིགས་ཀུན་ཁྱབ་བདག་རྣམ་སྣང་ཛེ་ཏ་རི། ། ཀུན་སྙིང་སངས་རྒྱས་གསང་བ་བྱང་ཆུབ་མཆོག། རྒྱལ་བ་
གཉིས་པ་ཡབ་སྲས་ལ་སོགས་པ། ། དངོས་དང་བརྒྱུད་པའི་བླ་མ་དམ་པ་ལ། ། ལེགས་ཚོགས་ཇི་སྙེད་མཆིས་
པའི་བཀྲ་ཤིས་དེས། ། ཁྱེད་ཀྱི་མི་མཐུན་རྒུད་པ་ཀུན་སེལ་ཞིང་། ། བདེ་ལེགས་ཡར་ངོའི་ཟླ་བཞིན་འཕེལ་གྱུར་
ནས། ། ཕུན་ཚོགས་དཔལ་ལ་རོལ་བའི་བཀྲ་ཤིས་ཤོག། བདེ་གཤེགས་རིགས་ལྔ་ཡུམ་བཞི་སེམས་དཔའ་
སོགས། ། བཅོམ་ལྡན་ཐམས་ཅད་རིག་པའི་ལྷ་ཚོགས་དང་། ། རྣལ་འབྱོར་རྒྱུད་རྣམས་ཀུན་གྱི་རྒྱལ་པོ་མཆོག།
དཔལ་ལྡན་ངན་སོང་སྦྱོང་བའི་རྒྱུད་རྒྱལ་དང་། ། རབ་འབྱམས་ཞིང་ན་རྒྱུད་འདིའི་ཚིག་དོན་གྱི། ། ཕྱོགས་
TiTaỂ455356357a54 | 1 asTv8T5 x 185 x 1 Tx 1 45K
x། ། ནམ་མཁའི་ཁྱོན་ལྟར་མ། ། ཡང་ན། རབ་ཡངས་མཐོ་ཞིང་མཛེས་པའི་ཕོ་བྲང་མཆོག། ཉི་ཟླའི་འོད་
འཕྲོ་རིན་ཆེན་རྒྱན་གྱིས་སྤྲས། ། དཀྱིལ་འཁོར་ལྷ་རྣམས་འདུ་ཞིང་འགྲོ་བའི་གཞི། ། ཡེ་ཤེས་རང་བཞིན་གཞལ་
188

༄༅། ། ཀུན་རིག་གི་ཆོག་བསྒྲིགས་ངག་འདོན་བྱ་ཚུལ་འཇུག་པ་བདེ་བའི་ལམ། །
ཡས་ཁང་ཆེན་ལ། ། ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། ། ཁྱེད་ཀྱི ] ། བདེ་ལེགས ། ། ཕུན་
ཚོགས་དཔལ་ལ་རོལ་པའི་བཀྲ་ཤིས་ཤོག།ཅེས་བླ་བརྒྱུད་བསྟོད་པ་སྨོན་ལམ་ཤིས་བརྗོད་མདོར་བསྡུས་འདི་རྣམས་
ནི་བཤད་སྒྲུབ་མིང་ཅན་གྱིས་གཞན་ལ་དགོས་མི་དགོས་ཇི་ལྟར་ཡང་བསྐལ་དུ་སྦྱར་བའོ། ། གཞན་ཡང་། བདེ་
གཤེགས་རིགས་ལྔ་རྒྱལ་བ་ཡུམ་བཞི་དང་། ། སེམས་དཔའ་ཅུ་དྲུག་སྒེག་སོགས་རྣམ་པ་བརྒྱད། ། སྒོ་བ་བཞི་
དང་རྩ་ལྷ་སུམ་ཅུ་བདུན། ། དཀྱིལ་འཁོར་ལྷ་ཚོགས་རྣམས་ཀྱི་བཀྲ་ཤིས་ཤོག། ཆེ་བའི་ཆེ་མཆོག་སྟོན་པ་བླ་ན་
མེད། ། ཆོས་རྗེ་ཉི་མ་རྒྱལ་བའི་བྱིན་རླབས་ཀྱིས། ། བདུད་དང་བགེགས་རིགས་གནོད་པའི་དགྲ་ཞི་སྟེ། །
རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག། ཆོས་ཉིད་བདེན་པའི་ཆོས་མཆོག་བླ་ན་མེད། ། དམ་ཆོས་
བདུད་རྩི་བདེན་པའི་བྱིན་རླབས་ཀྱིས། ། ཉེས་པའི་སྐྱོན་བྲལ་དགེ་ཚོགས་རྣམ་པར་འཕེལ། ། རྟག་ཏུ་དཔལ་
གནས་ཉིན་མཚན་བཀྲ་ཤིས་ཤོག། དགེ་འདུན་ཡོན་ཏན་རིན་ཆེན་དཔལ་འབར་བ། ། རྒྱལ་སྲས་ཕན་མཛད་
བདེན་པའི་བྱིན་རླབས་ཀྱིས། ། ཉོན་མོངས་སྡུག་བསྔལ་གདུང་བའི་དགྲ་ཞི་དེ། རྟག་ཏུ་དཔལ་གནས་ཉིན་
མཚན་བཀྲ་ཤིས་ཤོག། ཚངས་དང་ལྷ་དབང་བསྲུང་མའི་བྱིན་རླབས་ཀྱིས། ། ཕན་མཛད་ལྷ་ཡི་བཀྲ་ཤིས་གནས་
གྱུར་ཏེ། ། བདེ་ལེགས་བསམ་ པ་ ཡིད་ བཞིན་ འགྲུབ་ པ་ དང་། ། ཚེ་ རིང་ ནད་མེད་བདེ་སྐྱིད་ལྡན་པར་
ཤོག ། ། ། ཅེས་ཀུན་རིག་གི་ཆོག་བསྒྲིགས་འདི་ནི། དད་ལྡན་དུ་མས་ཀུན་རིག་འདི་རང་གཞན་རྣམས་ལ་ཚེ་ཕྱི་
མར་མ་ཟད་ཚེ་འདིར་ཡང་ཕ་མ་ལས་ཀྱང་དྲིན་ཆེ་བར་སྣང་བས་ཆོག་བསྒྲིགས་འདི་ལྟ་བུ་ཞིག་བྱས་ན་རང་གཞན་
དུ་མ་ལ་ཕན་ཆེ་བར་འགྱུར་རོ་ཞེས་པ་སྐུལ་བས་རྐྱེན་བྱས་ཏེ། འདིའི་ཆོ་ག་བྲིས་པ་འགའ་རེ་འདུག་ཀྱང་ཕལ་ཆེར་
བསྒྲིགས་མ་ཤེས་པའི་ལྷག་ཆད་ཅན་དང་། ཟློས་པའི་སྐྱོན་ཆེར་མཐོང་ནས། ཤཱཀྱའི་དགེ་སློང་གྲགས་པ་བཤད་
སྒྲུབ་ཀྱིས་ཕྱག་རྒྱ་སོགས་རྒྱུད་དོན་གསལ་བར་ཤེས་དགོས་པའི་དབང་དུ་བྱས་ཏེ་ཧ་ལམ་འདོན་ཆ་དང་མཐུན་པར་
བསྒྲིགས་པའི་ཚེ། གནས་བརྟན་བློ་བཟང་རིན་ཆེན། བསྟན་འཛིན་དཔལ་བཟང་། ཀུན་དགའ་ནོར་བུ་གསུམ་
གྱིས་དད་པས་པར་གྱི་ཡི་གེ་བ་བྱས་ཤིང་། ཐེ་བོ་སྐུ་སྐྱེས་པར་ཤིང་གི་མཐུན་རྐྱེན་སྦྱར་བ་ལ་བརྟེན་ནས་པར་དུ་
བསྒྲུབས་པའི་དགེ་བས། རང་གཞན་རྣམས་འཁོར་བ་དང་ངན་སོང་ལས་ཐར་ནས་མྱུར་དུ་འཚང་རྒྱུ་བར་གྱུར་
ཅིག ། །། བཀྲ་ཤིས་པར་གྱུར་ཅིག ། མངྒ་ལཾ། ། །།
189

༄༅། ། ངན་སོང་སྦྱོང་བའི་ཐབས་འཇུག་ངོགས་བདེ་་
བའི་ལམ་ཞེས་བྱ་བ་བཞུགས་སོ། །
ན་མོ་བི་རོ་ཙ་ན་ཡེ། གང་གི་མཚན་ཙམ་དྲན་པས་ཀྱང་། ། ངན་སོང་སྡུག་བསྔལ་དྲུང་འབྱིན་པ། །
བཅོམ་ལྡན་ཐམས་ཅད་རིག་པ་ལ། ། གུས་འདུད་དེ་ཉིད་མཆོད་ཚུལ་བཤད། ། འདིར་ངན་སོང་ཐམས་ཅད་
སྦྱོང་བར་མཛད་པའི་ལྷ་མཆོག་ཀུན་རིག་རྣམ་པར་སྣང་མཛད་ཀྱི་དཀྱིལ་འཁོར་བ་རྣམས་ལ་མཆོད་ཅིང་སྔགས་
བཟླས་དང་བཅས་པའི་རྣལ་འབྱོར་འཁྱེར་བདེར་འགོད་པ་ལ། སངས་རྒྱས་ཆོས་ཚོགས་མ་ལྟ་བུའི་སྒོ་ནས་སྐྱབས་
འགྲོ་སེམས་བསྐྱེད་བཅས་སྔོན་དུ་བཏང་ནས། རང་ཉིད་སྐད་ཅིག་གིས་རྡོ་རྗེ་སེམས་དཔའ་དཀར་པོ་ཞལ་གཅིག་
ཕྱག་གཉིས་རྡོ་རྗེ་དང་དྲིལ་བུ་འཛིན་པར་གྱུར་བར་བསམས་ལ་རྡོ་རྗེ་མཚུར་གཉིས་ཀྱིས་མཛུབ་མོ་དང་མཐེའུ་ཆུང་
མདུང་པ་བཀན་ནས་སྙིང་གར་བཞག་པ་གཡས་བསྐོར་དུ་བསྐོར་བ་རྡོ་རྗེ་འཁོར་ལོའི་ཕྱག་རྒྱ་བྱས་ཏེ། ཨོཾ་སརྦ་བིད་
མཎྜལ་བཛྲ་ཙཀྲ་ཧཱུྃ། ལན་གསུམ་མམ་གཅིག མདུན་དུ་བཅོམ་ལྡན་འདས་ཀུན་རིག་གི་རྟེན་དང་བརྟེན་པར་
བཅས་པའི་དཀྱིལ་འཁོར་མངོན་སུམ་དུ་གྲུབ་པར་གྱུར་བར་བསམས། ཕྱག་རྒྱ་དེ་ཉིད་ཁའི་དྲུང་དུ་བཞག་པ་ལ་ལྟ་
བཞིན་དུ་སྔགས་དེ་ཉིད་བརྒྱ་རྩ་བརྒྱུད་དམ་ཉེར་གཅིག་གམ་མ་ཐ་བདུན་བརྗོད། དེ་ནས་གཞལ་ཡས་ཁང་རྟེན་
དང་བརྟེན་པར་བཅས་པའི་དཀྱིལ་འཁོར་ཡོངས་སུ་རྫོགས་པའི་དབུས་སུ་རྣམ་པར་སྣང་མཛད་སྐུ་མདོག་དཀར་
པོ་ཞལ་བཞི་དཀར་བ། ཕྱག་གཉིས་ཏིང་ངེ་འཛིན་གྱི་ཕྱག་རྒྱས་འཁོར་ལོ་རྩིབས་བརྒྱད་པ་བསྣམས་པ། ཤར་དུ་
ངན་སོང་སྦྱོང་བའི་རྒྱལ་པོ། ལྷོར་རྒྱལ་མཆོག་རིན་ཆེན། ནུབ་ཏུ་ཤཱཀྱ་རིག་དབང་། བྱང་དུ་མེ་ཏོག་ཆེར་རྒྱས།
ཤར་ལྷོར་སྤྱན་མ། ལྷོ་ནུབ་ཏུ་མཱ་མ་ཀཱི། ནུབ་བྱང་དུ་གོས་དཀར་མོ། བྱང་ཤར་དུ་སྒྲོལ་མ། ཤར་གྱི་རྩིབས་དང་
པོ་ལ་རྡོ་རྗེ་སེམས་དཔའ། གཉིས་པ་ལ་རྡོ་རྗེ་རྒྱལ་པོ། གསུམ་པ་ལ་རྡོ་རྗེ་ཆགས་པ། བཞི་པ་ལ་རྡོ་རྗེ་ལེགས་པ།
ལྷོའི་རྩིབས་དང་པོ་ལ་རྡོ་རྗེ་རིན་ཆེན། གཉིས་པ་ལ་རྡོ་རྗེ་གཟི་བརྗིད། གསུམ་པ་ལ་རྡོ་རྗེ་རྒྱལ་མཚན། བཞི་བ་
ལ་རྡོ་རྗེ་བཞད་པ། ནུབ་ཀྱི་རྩིབས་དང་པོ་ལ་རྡོ་རྗེ་ཆོས། གཉིས་པ་ལ་རྡོ་རྗེ་རྣོན་པོ། གསུམ་པ་ལ་རྡོ་རྗེ་རྒྱུ།
བཞི་བ་ལ་རྡོ་རྗེ་སྨྲ་བ། བྱང་གི་རྩིབས་དང་པོ་ལ་རྡོ་རྗེ་ལས། གཉིས་པ་ལ་རྡོ་རྗེ་སྲུང་བ། གསུམ་པ་ལ་རྡོ་རྗེ་
190

༄༅། ། ངན་སོང་སྦྱོང་བའི་ཐབས་འཇུག་ངོགས་བདེ་བའི་ལམ། །
གནོད་སྦྱིན། བཞི་བ་ལ་རྡོ་རྗེ་ཁུ་ཚུར། ནང་གི་ཤར་ལྷོར་སྒེག་མོ། ལྷོ་ནུབ་ཏུ་འཕྲེང་བ་མ། ནུབ་བྱང་དུ་ཀླུ་མ།
བྱང་ཤར་དུ་གར་མ། ཕྱིའི་ཤར་ལྷོར་བདུག་པ་མ། ལྷོ་ནུབ་ཏུ་མེ་ཏོག་མ། ནུབ་བྱང་དུ་མར་མེ་མ། བྱང་ཤར་
དུ་དྲི་ཆབ་མ། ཤར་སྒོར་རྡོ་རྗེ་ལྕགས་ཀྱུ། ལྷོ་སྒོར་རྡོ་རྗེ་ཞགས་པ། ནུབ་སྒོར་རྡོ་རྗེ་ལྕགས་སྒྲོགས། བྱང་སྐོར་རྡོ་
རྗེ་འབེབས་པ། ལྷ་སྣམ་ནང་མ་ལ་བསྐལ་བཟང་གི་སེམས་དཔའ་བཅུ་དྲུག བར་བ་ལ་ཉན་ཐོས་བཅུ་དྲུག།ཕྱི་མ་
ལ་རང་རྒྱལ་བཅུ་གཉིས། སྒོ་བཞིར་ཁྲོ་བོ་ཆེན་པོ་བཅུ་དྲུག་རྣམས་རང་རང་གི་རྒྱན་ཆ་ལུགས་དང་བཅས་པར་
གྱུར། ། དེ་རྣམས་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿ དཀར་པོ། ཐུགས་ཀར་ཧཱུཾ་སྔོན་པོས་མཚན་པ།
ཐུགས་ཀའི་ཧཱུྃ་ལས་འོད་ཟེར་འཕྲེས་རང་བཞིན་གྱི་གནས་ནས་བཅོམ་ལྡན་འདས་ཀུན་རིག་རྣམ་པར་སྣང་མཛད་
ཀྱི་དཀྱིལ་འཁོར་ངའི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྐད་ཅིག་གིས་
སྤྱན་དྲངས། མ་ལུས་སེམས་ཅན་ཞེས་སོགས་ཚིགས་བཅད་གཅིག་གི་འཕྲོར་རྡོ་རྗེ་བསྡུ་བའི་ཕྱག་རྒྱུ་དང་བཅས་ཏེ།
ཨོཾ་བཛྲ་ས་མཱ་ཛ༔ ཛ ཧཱུྃ་བཾ་ཧོ༔ དམ་ཚིག་པ་སོ་སོ་དང་གཉིས་སུ་མེད་པར་གྱུར་བར་བསམས་ལ། ལས་སྦྱར་ཏེ།
ཨོཾ་སརྦ་ཏ་ཐཱ་ག་ཏ་པཱ་ད་བརྙ་ནཾ་ཀ་རོ་ནི། མཉམ་མེད་མའམ། ཆོས་སྐུ་ནམ་མཁའ་བཞིན་དུ་དབྱེར་མེད་
ཀྱང་། ། ནས། རིགས་ལྔ་བདེ་བར་གཤེགས་པ་ལ་ཕྱག་འཚལ་བསྟོད། ། ཅེས་པ་དང་། བདེ་གཤེགས་རིགས་
ལྔ་རྒྱལ་བ་ཡུམ་བཞི་དང་། ། སེམས་དཔའ་བཅུ་དྲུག་སྒེག་སོགས་ལྷ་མོ་བརྒྱད། ། སྒོ་བ་བཞི་སྟེ་རྩེ་ལྷ་སུམ་ཅུ་
བདུན། ། དཀྱིལ་འཁོར་ལྷ་ཚོགས་རྣམས་ལ་ཕྱག་འཚལ་བསྟོད། ། ཅེས་ཕྱག་འཚལ། དེ་ནས་མཆོད་པ་བྱིན་
གྱིས་བརླབ་པའམ། མིན་ཡང་རུང་སྟེ་མཆོད་པའི་ལྷ་མོ་རྣམས་ཀྱིས་མཆོད་པར་བསམས་ལ། ཨོཾ་སརྦ་ཏ་ཐཱ་ག་ཏ་
བྲ་ཝ་ར་སད་ཀ་རཾ་ཨགྷཾ་པྲ་ཏི་ཙྪ་ཧཱུྃ་སྭཱཧཱ། ནས། ཤཔ་བྲཏཱི་ཙྪའི་དང་། དེ་བཞིན་དུ་རླུ་བ་ནས། སྤར་ཤའི་བར་
དང་། ཙཀྲ་རཀྟ་ནས། ཏིཀ་རཏྟ་པྲ་ཏཱི་ཙྪའི་བར་གྱིས་མཆོད། རྒྱས་པར་ན་རབ་འབྱམས་རྒྱ་མཚོ་དཔག་མེད་
ན་སོགས་ཚིགས་བཅད་གང་འདོད་དང་སྦྱར་ནས་ཕུལ་ཆོག་ཅིང་། མཎྜལ་རྒྱས་པའམ། ས་གཞི་སྤོས་ཀྱིས་ཞེས་
སོགས་ཀྱིས་ཕུལ། དེ་ནས། འདོད་ཆགས་ཞེ་སྡང་གཏི་མུག་དབང་གིས་ནི། ནས། ཐམས་ཅད་རྫོགས་པའི་
བྱང་ཆུབ་ཆེན་པོར་བསྔོ། ། ཞེས་པའི་བར་གྱིས་ཡན་ལག་ལྷག་མ་རྣམས་བྱ་བའམ། ། ཡང་ན། དབང་མེད་
བདག་གིས་ཞེས་པ་ནས། སེམས་ཅན་སྡུག་བསྔལ་མང་བོས་གཟིར་ལས་དགྲོལ། ། ཞེས་པའི་བར་ཀུན་རིག་ཆོ་
ག་ནས་འབྱུང་བ་ལྟར་ཡང་རུང༌། དེ་ནས་རབ་རྡོ་རྗེ་བསྟོད་རིང་ངམ། བསྡུ་ན། རྫོགས་པའི་སངས་རྒྱས་ཀུན་
རིག་རྣམ་སྣང་དང༌། ། སྦྱོང་བའི་རྒྱལ་པོ་རྒྱལ་མཆོག་རིན་ཆེན་དང༌། ། ཤཱཀྱ་རིག་དབང་མེ་ཏོག་ཆེར་རྒྱས་
སོགས། ། རིགས་ལྔ་ཡུམ་བཞི་རྣམས་ལ་ཕྱག་འཚལ་བསྟོད། ། རྡོ་རྗེ་སེམས་སོགས་སེམས་དཔའ་བཅུ་དྲུག་
191

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། }
དང་། ། སྒེག་མོ་ལ་སོགས་མཆོད་པའི་ལྷ་མོ་བརྒྱད། ། ལྕགས་ཀྱུ་ལ་སོགས་སྒོ་བ་རྣམ་པ་བཞི། ། དཀྱིལ་འཁོར་
ལྷ་ཚོགས་རྣམས་ལ་ཕྱག་འཚལ་བསྟོད། ། བསྐལ་བ་བཟང་པོའི་སེམས་དཔའ་བཅུ་དྲུག་དང་། ། ཉན་ཐོས་བཅུ་
དྲུག་རང་རྒྱལ་བཅུ་གཉིས་པོ། ། སྒོ་སྲུང་ཁྲོ་བོ་ཆེན་པོ་བཅུ་དྲུག་སྟེ། ། མགྲོན་ཐབས་དྲུག་ཅུའི་ལྷ་ལ་ཕྱག་འཚལ་
བསྟོད་དམ། ། ཡང་ན་གསོལ་བ་འདེབས་ཞེས་བསྒྱུར་ཡང་རུང༌། དེ་ནས་བཅོམ་ལྡན་འདས་ཀུན་རིག་རྣམ་པར་
སྣང་མཛད་ཀྱི་དཀྱིལ་འཁོར་བའི་ལྷ་ཚོགས་འཁོར་དང་བཅས་པ་རྣམས་ལ་གུས་པས་གསོལ་བ་འདེབས་སོ། །
བདག་སོགས་སེམས་ཅན་ཐམས་ ཅད་འཁོར་བ་དང་ངན་སོང་གི་འཇིགས་པ་ཐམས་ཅད་ལས་སྐྱོབ་ཏུ་གསོལ།
དེའི་རྒྱུར་གྱུར་བའི་ལས་ཀྱི་སྒྲིབ་པ་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་ལན་མང་དུ་གསོལ་བ་
གདབ་ཅིང་མཐར། ལྷ་རྣམས་ཀྱི་སྐུའི་ཆ་དང་ཐུགས་ཀ་ནས་འོད་དང་བདུད་རྩིའི་རྒྱུན་བྱུང་སྟེ། རང་གི་སྙིང་ག་
ལ་སོགས་པའི་གནས་རྣམས་སུ་ཞུགས་ནས་བྱིན་གྱིས་བརླབས་པར་གྱུར། ཅེས་བརྗོད་ཅིང་བསམ། དེ་ནས་
ལྕགས་ཀྱུའི་ཕྱག་རྒྱ་དང་བཅས་ཏེ། ཨོཾ་བཛྲ་ས་མཱ་ཛ༔ ལྷ་རྣམས་སྤྱན་དྲངས་ནས་རང་གི་སྙིང་གར་པད་ཟླའི་གདན་
ལ་བཞུགས་པར་གྱུར་བར་བསམས་ལ། ཨོཾ་སརྦ་བིད་སརྦ་ཨཱ་ཝ་ར་ཎཱ་བི་ཤོ་དྷ་ན་ཧ་ན་ཧཱུཾ་ཕཊ། ཨོཾ་སརྦ་བིད་ཧཱུྃ།
ཨོཾ་སརྦ་བིད་ཕཊ། ཨོཾ་སརྦ་བིད་ཨཱ ། ཨོཾ་སརྦ་བིད་ཏཱཧཱ། རྨོ་བུར་དྷ་ལོ་ནེ་ཧཱུྃ། ཨོཾ་བཛྲ་མཱ་ཀཱི་ཏཾ། ཨོཾ་བཛྲ་བཎྜ་
རེ་དེ་ཧི་དེ་ཧི་སིདྷཾ་བོ་དྷི་ལོ་ཀོཏྟཱ་རི་ཧཱུཾ་སྭཱཧཱ། ཨོཾ་བཛྲ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཧཱུྃ་ཧཱུྃ་སྭ་སྭ་སཱ་སྭཱཧཱ། ཨོཾ་བཛྲ་སཏྭ་ཧཱུཾ།
ཨོཾ་བཛྲ་རཱ་ཛཱ་ཛ ། ཨོཾ་བཛྲ་རཱ་ག་ཧོ ། ཨོཾ་བཛྲ་སཱ་དྷུ་དྷུ། ཨོཾ་བཛྲ་ར་ཧཱུཾ། ཨོཾ་བཛྲ་ཏེ་ཛ་རྱ་ ། ཨོཾ་བཛྲ་ཀེ་ཏུ་
བྷི། ཨོཾ་བཛྲ་ཧཱ་སི་ཧཱ། ཨོཾ་བཛྲ་དྷརྨཱ ཧི ། ཨོཾ་བཛྲ་ཏཱི་ཙྪ་ཧི ཨོཾ་བཛྲ་ཧེ་ཏུཧཱུཾ། ཨོཾ་བཛྲ་བྷ་ཥ་བྷ། ཨོཾ་བཛྲ་
ཀརྨཱ ཀཾ། ཨོཾ་བཛྲ་རཀཾ་རཾ། ཨོཾ་བཛྲ་ཡཀྵ་ཧཱུཾ། ཨོཾ་བཛྲ་སིནྡྷ་ཊཾ། ཨོཾ་བཛྲ་ལཱ་སྱ་ཧཱུཾ། ཨོཾ་བཛྲ་མཱ་ལེ་ཧཱུཾ། ཨོཾ་བཛྲ་
གཱིརྟི་ཏི། ཨོཾ་བཛྲ་ནི་ཏུ་ཨ། ཨོཾ་བཛྲ་དྷཱ་བེ་ཧཱུྃ། ཨོཾ་བཛྲ་པུཥྛ་ཀཾ། ཨོཾ་བཛྲ་ཨཱ་ལོ་ཀེ་ཧི ། ༀ་བཛྲ་གནྡྷེ་ཨཱ །
ཨོཾ་བཛྲ་ཨཾ་ཀུ་ཤ་ཛ ། ཨོཾ་བཛྲ་བཱ་ཤ་ཧཱུཾ། ཨོཾ་བཛྲ་སྤོ་ཊ་ཐཾ། ཨོཾ་བཛྲ་གཎྜ་ཧོ ། ཨོཾ་སརྦ་ས་སྐུ་རི་པ་རི་ཤོ་དྷཱ་ན་
དྷརྨཱ༔ ཏེ་ག་ག་ན་ས་མུད་ག་ཏེ་མ་ཧཱ་ན་ཡ་བ་རི་ཝ་རེ་སྭཱཧཱ། ཨོཾ་ན་མོ་བྷ་ག་ཝ་ཏེ། སརྦ་དུརྒ་ཏི་བ་རི་ཤོ་དྷ་ན་རཱ་ཛཱ་
ཡ། ཏ་ཐཱ་ག་ཏ་ཡ། ཨརྡ་ཏེ་ས་མྱ་ཀ་སོ་བུདྡྷ་ཡ། ཏེ་ཏྱ་ཐཱ། ཨོཾ་ཤོ་དྷ་ནེ་ཤོ་དྷ་ནེ། སརྦ་པཱ་པཾ་བི་ཤོ་དྷ་ནེ། ཤུད་
དྷེ་བི་ཤུད་དྷེ། སརྦ་ཀརྨཱ ཨཱ་ཝ་ར་ཎཱ་བི་ཤོ་དྷ་ནེ་སྭཱཧཱ། རྣམས་ཅི་འགྲུབ་བཟླས་ཏེ། ཡིག་བརྒྱ་བརྗོད། དགེ་བ་
འདི་ཡིས་མྱུར་དུ་བདག། རྣམ་སྣང་འཁོར་བཅས་འགྲུབ་གྱུར་ནས།ནས། འགོད་པར་ཤོག། ཅེས་པའི་པར་
གྱིས་བསྔོ་སྨོན་བྱའོ། ། གཞན་ངན་སོང་ནས་འདྲེན་པའི་སྔོན་དུ་རང་ཉིད་དེ་རུ་མི་ལྟུང་བའི་ཐབས་བྱེད་དགོས་
པས་ཀུན་རིག་གི་ཆོ་ག་རྒྱས་པ་མ་ལྕོགས་ན་རང་ཚུལ་ལྟར་ཉིན་རེ་བཞིན་ཉམས་སུ་བླང་ན་ངན་སོང་ལས་ཐར་ཏེ་ལྷ་
192

༄༅། ། ངན་སོང་སྦྱོང་བའི་ཐབས་འཇུག་ངོགས་བདེ་བའི་ལམ། །
མིའི་རྟེན་ཁྱད་པར་ཅན་འགྲུབ་པར་འགྱུར་བ་གདོན་མི་ཟའོ། ། ཞེས་པ་འདིའང་ཤཱཀྱའི་དགེ་སློང་བཤད་སྒྲུབ་མིང་
ཅན་གྱིས་རང་གི་ཉམས་ལེན་ལྟར་བགྱིས་པའི་ཡི་གེ་བ་ནི་དད་དང་རྣམ་དཔྱོད་ལྡན་པའི་གནས་བརྟན་ཀུན་དགའ་
ཆོས་འབྱོར་ཏེ། ། འདིས་ཀྱང་རང་གཞན་ལ་ཕན་ཐོགས་ པར་ གྱུར་ ཅིག ། ། ། དགེ་ལེགས་འཕེལ། བཀྲ་
ཤིས། །
193

༄༅། ། ཚེ་ཆོག་འཆི་མེད་དཔལ་སྟེར་
ཞེས་བྱ་བ་བཞུགས་སོ། །
བླ་མ་དང་རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ། ། འདིར་བཅོམ་ལྡན་འདས་མགོན་པོ་ཚེ་
དཔག་མེད་ཀྱི་དཀྱིལ་འཁོར་གྱི་ཆོ་ག་ལ་གཉིས་ཏེ། ཐོག་མར་བསྙེན་པའི་ཆོ་ག་དང་བསྙེན་པ་ལས་སུ་རུང་ནས་
དཀྱིལ་འཁོར་གྱི་ཆོ་ག་ལ་འཇུག་ཚུལ་ལོ། ། དང་པོ་ནི། འདིའི་དཀྱིལ་འཁོར་དུ་དབང་བསྐུར་བ་ཐོབ་ཅིང་། དམ་
ཚིག་དང་སྡོམ་པ་དང་ལྡན་པས་གནས་དབེན་པར་ཁྲུས་བྱ་ཞིང་། གཙང་སྦྲ་དང་ལྡན་པས་སྟན་བདེ་བ་ལ་འདུག་
སྟེ། རང་ཉིད་སྐད་ཅིག་གིས་མགོན་པོ་ཚེ་དཔག་ཏུ་མེད་པའི་སྐུ་མདོག་དམར་པོ་བྱི་རུའི་མདོག་ཅན་འོད་ཟེར་
དམར་པོ་འཁྲིགས་པ་ཞི་བའི་ཉམས་ཅན་ཞལ་གཅིག་ཕྱག་གཉིས་མཉམ་གཞག་གི་ཕྱག་རྒྱའི་སྟེང་དུ་འཆི་མེད་ཚེའི་
བདུད་རྩིས་གང་བའི་བུམ་པ་བསྣམས་པ། མཚན་དཔེས་སྤྲས་པའི་ལོངས་སྤྱོད་རྫོགས་པའི་སྐུ་ལ་རིན་པོ་ཆེའི་
རྒྱན་སྣ་ཚོགས་ཀྱིས་བརྒྱན་ཅིང་། དར་སྣ་ཚོགས་ཀྱི་ན་བཟས་ཀླུབས་པ། ཟླའི་སྟེང་དུ་རྡོ་རྗེའི་སྐྱིལ་མོ་ཀྲུང་གིས་
བཞུགས་པར་གྱུར། བར་བསངས་ལ་མཆོད་པ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཀྱིས་བསངས། ཨོཾ་
སྭ་བྷ་ཝ་ཤུདྡྷ་སརྦ་དྷརྨཱ་སྭ་བྷ་ཤུདྡྷོཉ་ཧཾ། སྟོང་བ་ཉིད་དུ་གྱུར། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག
བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་
མཉམ་པར་གྱུར། ཨོཾ་ཨརྒྱུ་ཡཿ ཧཱུྃ། ཨོཾ་པཱ་དྱེ་ཨཱ ཧཱུཾ། ཨོཾ་བཛྲ་པུཥྛ་ཨཱ༔ ཧཱུྃ། དེ་བཞིན་དུ། དྷཱ་པཾ། ཨཱ་ལོ་ཀེ།
གནྡྷེ། ནི་ཝེ་ཏེ། ཨོཾ་བཛྲ་ཤབྷ་ཨཱ༔ ཧཱུྃ་གིས་བྱིན་གྱིས་བརླབ་གཏོར་མ། ཨོཾ་བཛྲ་ཨ་མྲྀ་ཏས་བསངས། སྭ་བྷཱ་ཝས་
སྦྱངས། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་
ལྷ་རྫས་ལས་གྲུབ་པའི་གཏོར་མ་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་
གྱུར། ཨོཾ་ཨཱ་ཀཱ་རོ་མུ་ཁཾ་སབྦ་དྷམྨ ཎི་ཨོཾ་དྱ་ནུརྡ་སྣ་ཏཱ་རྡ་ཨོཾ་ཨཱཿ ཧཱུྃ་ཕཊ་སྭཱཧཱ། ལན་གསུམ་གྱིས་བྱིན་གྱིས་བརླབས།
མགོན་པོ་ཀུན་གཤེགས་གདན་ལ་བཞུགས། ། ད་ལྟ་སྙིགས་མ་ལྔ་ཡི་དུས། ། གཤེགས་ཤིང་བཞུགས་པའི་གནས་
194

༄༅། ། ཚེ་ཆོག་འཆི་མེད་དཔལ་སྟེར། །
ངན་ཡང་། ། ཤཱཀྱའི་བསྟན་པ་བསྲུང་བ་དང་། ། བདག་ཅག་རྣམས་ལ་ཕན་གདགས་ཕྱིར། ། གནས་འདི་
ཉིད་དུ་གཤེགས་སུ་གསོལ། ། ཨོ་ཨེ་བྱེ་ཧི་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་ས་མ་ཡེ་སྭཱཧཱ། ཞེས་སྤྱན་དྲངས།
ཨོཾ་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་པྲ་ཝ་ར་སད་ཀ་རཾ་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། དེ་བཞིན་དུ་སྦྱར་ཏེ། པཱ་ཏྱཾ།
པུཥྛ། དྷུ་པེ། ཨཱ་ལོ་ཀེ། ག་ཛྷེ། ནི་ཝེ་ཏེ། ཤབྟ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ད་ཤ་དི་ཀ་ལོ་ཀ་པཱ་ལ་ས་བ་རི་ཝ་ར་ན་
མ༔ སརྦ་ཏ་ཐཱ་ག་ཏཱ་བློ་བི་ཤྭ་མུ་ཁེ་བྷཱུ སརྦ་ཏེ་ད་ཁཾ་ཨུཏྤ་ཏེ་སྦེ་ར་ཎ་ཧི་མཾ། ག་ག་ན་ཁཾ་གྲི་ཧྥ་ཨཱི་དཾ་བ་ལིཾཏེ་སྭཱཧཱ།
ལན་གསུམ་གྱིས་གཏོར་མ་ཕུལ།ཤར་ཕྱོགས་རྡོ་རྗེ་ཅན་ཏེ་ལྷ་ཚོགས་བཅས། ། གཏོར་མ་ཕུལ་བ་འདི་དག་བཞེས་
སུ་གསོལ། ། མེ་དང་གཤིན་རྗེ་བདེན་བྲལ་སྲིན་པའི་བདག ། ཆུ་བདག་རླུང་བདག་ནོར་གྱི་བདག་པོ་སྟེ། །
དབང་ལྡན་ལྷ་སྟེ་འབྱུང་བོའི་བདག་པོ་དང་། ། སྟེང་གི་ཉི་ཟླ་ཚངས་པ་ཆེན་པོ་དང་། ། ལྷ་རྣམས་ཀུན་དང་ས་
ཡི་ཀླུ་རྣམས་དང་། ། རི་ཡི་ལྷ་དང་གནོད་སྦྱིན་ཚོགས་བཅས་ལ། ། སོ་སོ་སོ་སོར་གཏོར་མ་ཕུལ་བ་རྣམས། །
རབ་ཏུ་དགྱེས་པ་ཡིས་ནི་བཞེས་ནས་ཀྱང་། ། རང་རང་ཕྱོགས་སུ་ལེགས་པར་བཞུགས་ནས་སུ། ། རང་གི་བུ་
སྨད་མཛའ་བཤེས་གཉེན་འདུན་དང་། ། ནང་མི་དམག་དང་དཔུང་བཅས་ཐབས་གཅིག་ཏུ། ། མེ་ཏོག་དྲི་དང་
བདུག་པ་གཏོར་མར་བཅས། ། འདི་རྣམས་བཏུང་ཞིང་ལེགས་པར་གསོལ་ནས་ཀྱང་། ། བདག་གི་ལས་འདི་
འབྲས་བུ་མཆིས་པར་མཛོད། ། ཕྱོགས་སྐྱོང་འཁོར་དང་བཅས་པ་རྣམས་ཀྱིས་བདག་གི་དགེ་བའི་བྱ་བ་རྣམས་
མཐར་ཕྱིན་པ་དང་དེའི་བར་ཆད་ཞི་བའི་འཕྲིན་ལས་མཛོད་ཅིག ། ཅེས་འཕྲིན་ལས་བཅོལ།ཨོཾ་ཨཱཿ ཧཱུཾ། བཛྲ་
མུ ཕྱོགས་སྐྱོང་འཁོར་བཅས་རང་གནས་སུ་གཤེགས་པར་གྱུར། འདུལ་འཛིན་དང་པཎ་ཆེན་གྱི་ཆོ་གར་ཕྱོགས་
སྐྱོང་གི་གཏོར་མ་གཏོང་བ་མི་སྣང་ཡང་འདིར་ཁ་བསྐང་བ་ཡིན་ནོ། ། དེ་ནས་ལས་ཀྱི་རྡོ་རྗེ་ཡོད་ན་མཎྜལ་འབུལ་
ཞིང་། གཞན་མ་ཕུལ་ཀྱང་རུང་། མཆོད་པ་སྔར་ལྟར་བྱིན་གྱིས་བརླབ། འདིར་མཆོད་པ་བྱིན་བརླབ་བྱ་བ་ནི།
ཁ་ཅིག་ཚོགས་ཞིང་དང༌། གཞན་དག་བདག་བསྐྱེད་ཀྱི་མཆོད་པ་ཡིན་ཟེར་ཡང་། ཚོགས་ཞིང་གི་ཆེད་དུ་བཤམས་
པ་ཡིན་ན་མ་གཏོགས་བདག་བསྐྱེད་ཀྱི་མཆོད་པར་གསལ་ལོ། ། སངས་རྒྱས་ཆོས་དང་ཚོགས་མཆོག་ལ། ། བྱང་
ཆུབ་པར་དུ་སྐྱབས་སུ་མཆི། ། བདག་དང་གཞན་དོན་སྒྲུབ་སླད་དུ། ། བདག་གིས་བྱང་ཆུབ་སེམས་བསྐྱེད་
དོ། ། ཕྱོགས་བཅུ་དག་ནི་བཞུགས་པ་ཡི། ། སངས་རྒྱས་བྱང་ཆུབ་སེམས་དཔའ་གསོན། ། བདག་གིས་རྫོགས་
པའི་བྱང་ཆུབ་ཕྱིར། ། དེང་ནས་བྱང་ཆུབ་སེམས་བསྐྱེད་དོ། ། ཞེས་ལན་གསུམ་གྱིས་སྐྱབས་སུ་འགྲོ་བ་དང་
སེམས་བསྐྱེད། དེ་ནས། རང་ཚེ་དཔག་ཏུ་མེད་པར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ།
ཧཱི༔དམར་པོ་རིང་ཆ་ཚིག་དྲག་དང་བཅས་པ་ལས་འོད་ཟེར་འཕྲོས། བདེ་བ་ཅན་ནས་ཚེ་དཔག་མེད་ལྷ་དགུའི་
195

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས།
ཨོཾ་སརྦ་ཏ་ཐཱ་ག་ཏ་ཀཱ་ལ་ཝཱ་ཀྱི་ལྟ་བཛྲ་པྲ་ན་མ་མེ་ན་མ༔ སཊྚ་ཏ་ཐཱ་ག་ཏ་བཛྲ་པཱ་ད་བརྙ་ནཾ་ཀ་རོ་མེ། ཞེས་ཕྱག་བྱ།
རང་གི་སྙིང་ཁའི་ཧིལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། བར་བསམ་ཞིང་སོ་སོའི་ཕྱག་
རྒྱ་དང་བཅསཨོཾ་ཨཱརྱ་ཨ་བ་རི་མི་ཏ་ཨཱ་ཡུཛྙཱ་ན་ན་ས་བ་རི་ཝཱ་ར་ཨགྷཾ་པྲ་ཏཱི་ཙྪ་པཱུ་ཛ་མེ་གྷ་ས་མུ་ཏྲ་སྤ་ར་ཎ་ས་མ་ཡ་ཤྲཱི་
ཡེ་ཧཱུཾ། ཞེས་མཆོད་ཡོན་དང་། དེ་བཞིན་དུ། པཱ་ཏེ་ཞབས་བསིལ། བུཊྚེ་མེ་ཏོག དྷཱ་པས་འདུག་སྤོས། ཨཱ་ལོ་
ཀེས་སྣང་གསལ། གནྟེས་དྲི་ཆབ། ནི་ཝ་སྐྱེས་ཞལ་ཟས། ཤཔྟ་པྲ་ཏཱི་ཙྪ་པཱུ་ཛ་མེ་གྷ་ས་མུ་ཏྲ་སྤ་ར་ཎ་ས་མ་ཡ་ཤྲཱི་ཡེ་
ཧཱུཾ། གིས་རོལ་མོ་རྣམས་ཀྱིས་མཆོད། དེ་ནས། དཀོན་མཆོག་གསུམ་ལ་བདག་སྐྱབས་མཆི། ། སྡིག་པ་ཐམས་
ཅད་སོ་སོར་བཤགས། ། འགྲོ་བའི་དགེ་ལ་རྗེས་ཡི་རང་། ། སངས་རྒྱས་བྱང་ཆུབ་ཡིད་ཀྱིས་བཟུང་། ། སངས་
རྒྱུས་ཆོས་དང་ཚོགས་མཆོག་ལ། ། བྱང་ཆུབ་པར་དུ་བདག་སྐྱབས་མཆི། ། རང་གཞན་དོན་ནི་རབ་བསྒྲུབ་
ཕྱིར། ། བྱང་ཆུབ་སེམས་ནི་བསྐྱེད་པར་བགྱི། ། བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། ། སེམས་
ཅན་ཐམས་ཅད་བདག་གིས་མགྲོན་དུ་གཉེར། ། བྱང་ཆུབ་སྤྱོད་མཆོག་ཡིད་འོང་བསྐྱེད་པར་བགྱི། ། འགྲོ་ལ་
ཕན་ཕྱིར་སངས་རྒྱས་འགྲུབ་པར་ཤོག། ལན་གསུམ།ཨོཾ་ཨཱ༔ ཧཱུྃ། བཛྲ་མུ ཚོགས་རྟེན་རང་བཞིན་གྱི་གནས་སུ་
གཤེགས་པར་གྱུར། དེ་ནས། སེམས་ ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག།
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག། སེམས་ཅན་ཐམས་ཅད་སྡུག་
བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག། སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་
བྲལ་བའི་བཏང་སྙོམས་གནས་པར་གྱུར་ཅིག།ཅེས་ལན་གསུམ་མམ་གཅིག་གིས་ཚད་མེད་པ་བཞི་བསྒོམ། དེ་ནས།
ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ སྭ་བྷཱ་ཝ་ཤུདྡྷོཉ་ཧཾ། ཆོས་ཐམས་ཅད་རང་བཞིན་གྱིས་རྣམ་པར་དག་ཅིང་སྟོང་བ་ཉིད་
དུ་གྱུར། སྟོང་བའི་ངང་ལས་རོ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་པ་ཧཱུཾ་གིས་མཚན་པ། དེ་
ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པའི་རྡོ་རྗེའི་ར་བ། སྟེང་དུ་འཕྲོས་པའི་རྡོ་
རྗེའི་གུར། གུར་གྱི་འོག་ར་བའི་སྟེང་དུ་རྡོ་རྗེའི་བླ་རེ་སྟེ། ཐམས་ཅད་ཀྱང་རྡོ་རྗེ་འབར་བའི་རང་བཞིན་པར་
མཚམས་མེད་པ་དུམ་བུ་གཅིག་ཏུ་གྱུར་བའི་ཕྱི་རོལ་ཏུ་བསྐལ་བ་འཇིག་པའི་མེ་ལྟ་བུའི་ཁ་དོག་སྣ་ལྔའི་མེད་དཔུང་
ཕྱོགས་བཅུར་འཕྲོ་བར་གྱུར་བར་བསམ།ར་བའི་དབུས་སུ་པཾ་ལས་སྣ་ཚོགས་པདྨ་ཧཱུྃ་ལས་སྣ་ཚོགས་རྡོ་རྗེའི་ལྟེ་བར་
ཧཱུྃ་དཀར་པོ་ཡོངས་སུ་གྱུར་བ་ལས་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་གྲུ་བཞི་བ་སྒོ་བཞི་བ། ཕྱི་
ནས་རིམ་པ་བཞིན་སྔོ་སེར་དམར་ལྗང་དཀར་བའི་ཚིག་པ་རིམ་པ་ལྔ་དང་ལྡན་པའི་སྟེང་དུ། རིན་པོ་ཆེ་སྣ་ཚོགས་
196

༄༅། ། ཚེ་ཆོག་འཆི་མེད་དཔལ་སྟེར། །
པས་མཛེས་པར་བྱས་པའི་རིན་པོ་ཆེའི་ཕ་གུ་སེར་པོ། ། དེའི་སྟེང་དུ་ཆུ་སྲིན་གྱི་ཁ་ནས་འཕྱུར་བའི་རིན་པོ་ཆེའི་དྲ་
པ་དང་དྲ་བ་ཕྱེད་པ་ལ། དྲིལ་བུ་དང་རྔ་ཡབ་ལ་སོགས་པས་བརྒྱན་པ། དེའི་ཕྱི་ངོས་སུ་བྱ་འདབ་ལས་འཕྱང་
བའི་རིན་པོ་ཆེའི་ཤར་བུ། དེའི་སྟེང་དུ་པདྨ་འདབ་མ་ཕྱེད་པའི་དབྱིབས་ཅན་ལ་བ་དན་དང་རྒྱལ་མཚན་ལ་
སོགས་པས་མཛེས་པར་བྱས་པ། ཕྱི་ནས་འདོད་ཡོན་གྱི་སྣམ་བུ་དམར་པོ་བཞིས་བསྐོར་བ། སྒོ་དང་སྒོ་ཁྱུད་ཀྱི་
མཚམས་དང་། གྲྭ་བཞིར་ཟླ་ཕྱེད་རྡོ་རྗེ་རིན་ཆེན་གྱིས་སྤྲས་པ། སྒོ་བཞིའི་མདུན་དུ་ཀ་བ་བཞི་བཞིས་བཏེག་པའི་
རྟ་བབས་སྣམ་བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རེ་དྭགས་ཕོ་མོ་དང་
བཅས་པ། ནང་ཀ་བ་བརྒྱད་ཀྱིས་བཏེག་པའི་སྟེང་དུ་རྡོ་རྗེའི་གདུང་གིས་མཛེས་པར་ཕུབ་པ། རྩེ་མོར་རྡོ་རྗེ་ནོར་
བུ་རིན་པོ་ཆེའི་ཏོག་གིས་སྤྲས་པ། དེའི་ཕྱི་རོལ་དུ་རྡོ་རྗེའི་ར་བ་མེ་རི་དང་བཅས་པ། གཞལ་ཡས་ཁང་གི་ནང་གི་
ས་གཞི་ཐམས་ཅད་ཤར་སྔོ། ལྷོ་སེར་ནུབ་དམར་བྱང་ལྗང་དབུས་དཀར་བ། བྱ་རྒྱུད་ཀྱི་ལྷའི་བསྐྱེད་ཚུལ་ལ་ལྷ་
དྲུག་བསྐྱེད་དང་ཆོ་ག་གསུམ་བསྐྱེད་གཉིས་ཡོད་པ་ལས། པཎ་ཆེན་གྱི་དེར་ལྷ་དྲུག་བསྐྱེད་འབྱུང་ཡང་། འདུལ་
འཛིན་པའི་དེར་ཆོ་ག་གསུམ་བསྐྱེད་འབྱུང་བ་ལྟར་འདིར་ཡང་དེ་བཞིན་དུ་བྱ་སྟེ། དེར་བོ་ཡོངས་སུ་གྱུར་བ་ལས་
པདྨ་འདབ་མ་བརྒྱད་པའི་ལྟེ་བ་དང་འདབ་མ་རྣམས་ཀྱི་གནས་སུ་ཨ་ལས་བྱུང་བའི་ཟླ་བའི་དཀྱིལ་འཁོར་རེ་རེ།
དེ་རྣམས་ཀྱི་སྟེང་དུ་ཧཱི དམར་པོ་རིང་ཆ་ཚེག་དྲག་དང་བཅས་པ་རེ་རེ། དེ་རྣམས་ལས་འོད་ཟེར་འཕྲོས།
འཕགས་པ་མཆོད། སེམས་ཅན་གྱི་སྡིག་སྒྲིབ་སྦྱངས། ཚེ་དཔག་མེད་ཀྱི་གོ་འཕང་ལ་བཀོད། སླར་འདུས་
ཧིལ་ཐིམ། དེ་ཡོངས་སུ་གྱུར་བ་ལས་ཚེ་དཔག་མེད་ལྷ་དགུའི་བདག་ཉིད་དུ་གྱུར་པ་ནི། དབུས་སུ་སངས་རྒྱས་
ཚེདཔག་མེད། ཤར་དུ་རྡོ་རྗེ་ཚེ་དཔག་མེད། ལྷོར་རིན་ཆེན་ཚེ་དཔག་མེད། ནུབ་ཏུ་པདྨ་ཚེ་དཔག་མེད།
བྱང་དུ་ལས་ཀྱི་ཚེ་དཔག་མེད། བྱང་ཤར་དུ་ཀུན་གཟིགས་ཚེ་དཔག་མེད། ཤར་ལྷོར་ཡོན་ཏན་ཚེ་དཔག་མེད།
ལྷོ་ནུབ་ཏུ་ཡེ་ཤེས་ཚེ་དཔག་མེད། ནུབ་བྱང་དུ་མི་གཡོ་བ་ཚེ་དཔག་མེད། དེ་ཐམས་ཅད་ཀྱང་སྐུ་མདོག་དམར་
པོ་བྱི་རུའི་མདོག་ཅན། འོད་ཟེར་དམར་པོ་འགྲིགས་པ་ཞི་བའི་སེམས་ཅན། ཞལ་གཅིག་ཕྱག་གཉིས་པ་མཉམ་
གཞག་གི་ཕྱག་རྒྱའི་སྟེང་དུ་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། མཚན་དཔེས་སྤུས་པའི་
ལོངས་སྤྱོད་རྫོགས་པའི་སྐུ་ལ་རིན་པོ་ཆེའི་རྒྱན་གྱིས་བརྒྱན་ཞིང་། དར་སྣ་ཚོགས་ཀྱི་ན་བཟས་ཀླུབས་པ། བད་
ཟླའི་སྟེང་ན་རྡོ་རྗེའི་སྐྱིལ་མོ་ཀྲུང་གིས་བཞུགས་པར་བསམ། ཁ་ཅིག་ཏུ་དབང་ཞེས་འབྱུང་ཡང་འདུལ་འཛིན་པའི་
དེར་མི་སྣང་ཞིང་། ཆོག་ཏུ་དར་སྣ་ཚོགས་ཀྱི་ན་བཟའ་ཞེས་འབྱུང་བས་མི་དགོས་སོ། ། ལྷ་ཚོགས་དེ་ཐམས་ཅད་
ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱུ དམར་པོ། ཐུགས་ཀ་ལ་ཧཱུཾ་སྔོན་པོ། དེའི་སྟེང་དུ་ཟླ་བ་ལ་གནས་པའི་
197

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཧི དམར་པོ་ལས་འོད་ཟེར་འཕྲོས། བདེ་བ་ཅན་ནས་ཚེ་དཔག་མེད་ལྷ་དགུའི་དཀྱིལ་འཁོར་ལ་སངས་རྒྱས་དང་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། བཛྲ་ས་མ་ཛ༔ མ་ལུས་སེམས་
ཅན་ཀུན་གྱི་མགོན་གྱུར་ཅིང་། ། བདུད་སྡེ་དཔུང་བཅས་མི་ཟད་འཇོམས་མཛད་ལྷ། དངོས་རྣམས་མ་ལུས་
ཡང་དག་མཁྱེན་གྱུར་པའི། ། བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། ། བཅོམ་ལྡན་
བསྐལ་པ་གྲངས་མེད་དུ་མ་རུ། ། འགྲོ་ལ་བརྩེ་ཕྱིར་ཐུགས་རྗེས་རྣམ་སྦྱངས་ཤིང་། ། སྨོན་ལམ་རྒྱ་ཆེན་དགོངས་
པ་ལོངས་རྫོགས་པ། ། ཁྱེད་བཞེད་འགྲོ་དོན་མཛད་དུས་འདིར་ལགས་ན། ། དེ་ཕྱིར་ཆོས་དབྱིངས་ཕོ་བྲང་ལྷུན་
གྲུབ་ནས། ། རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང་། ། མཐའ་ཡས་སེམས་ཅན་ཚོགས་རྣམས་བསྒྲལ་
བའི་ཕྱིར། ། ཡོངས་དག་འཁོར་དང་བཅས་ཏེ་གཤེགས་སུ་གསོལ། ། ཆོས་རྣམས་ཀུན་གྱི་དབང་ཕྱུག་གཙོ། །
བཙོ་མ་གསེར་གྱི་མདོག་འདྲ་ཞིང་། ། ཉི་མ་ལས་ལྷག་གཞི་བརྗིད་ཆེ། ། དད་པས་སྤྱན་ནི་དྲང་བར་བགྱི། ། ཞི་
ཞིང་ཐུགས་རྗེ་ཆེར་ལྡན་པ། །དུལ་ཞིང་བསམ་གཏན་ས་ལ་བཞུགས། ། ཆོས་དང་ཡེ་ཤེས་ཆགས་བྲལ་བ། །
ཀུན་ཏུ མི་ཟད་ནུས་པར་ལྡན། ། ཚུར་སྤྱོན་ཚུར་སྤྱོན་ཞི་བདག་ ལྷ། ། ཐུབ་པའི་སྐྱེས་མཆོག་ཐམས་ཅད་
མཁྱེན། ། ཤིན་ཏུ་ལེགས་བྱས་གཟུགས་བརྙན་ནི། ། མཆོད་པའི་གནས་འདིར་གཤེགས་སུ་གསོལ། ། འདིར་
ནི་གཟུགས་དང་ལྷན་ ཅིག་ ཏུ། ། འགྲོ་བའི་དོན་དུ་བཞུགས་ནས་ཀྱང་། ། ནད་མེད་ཚེ་དང་དབང་ཕྱུག་
དང་། ། མཆོག་རྣམས་ལེགས་པར་སྩལ་དུ་གསོལ། ། ཛ ཧཱུྃ་བཾ་ཧོ༔ མ་ཧཱ་ཀཱ་དུ་ཎི་ཀཱ་ཨཏྨ་ཀ་ཨེ་ཀྱེ་ཧི། ཞེས་སྤྱན་
དྲངས་ལ། བཅོམ་ལྡན་འདིར་ནི་བྱོན་པ་ལེགས། ། བདག་ཅག་བསོད་ནམས་སྐལ་བར་ལྡན། ། བདག་གི་
མཆོད་ཡོན་བཞེས་ནས་ཀྱང༌། ། ཐུགས་ལ་དགོངས་ཤིང་གནང་བར་མཛོད། ། བདེ་བར་གཤེགས་སོ་བཅོམ་
ལྡན་འདས། ། ཚུར་གཤེགས་འདིར་ནི་བཞུགས་སུ་གསོལ། ། བདག་ལ་མཆོད་ཡོན་བཞེས་ནས་ཀྱང་། ། འདི་
ཉིད་དུ་ནི་བཞུགས་སུ་གསོལ། ། ཨོཾ་སབྦ་ཏ་ཐཱ་ག་ཏ་ག་ག་ན་ས་མ་ཡ་ཤྲཱི་ཡེ་སྭཱཧཱ། ཞེས་མཆོད་ཡོན་དབུལ།ཇི་ལྟར་
བལྟམས་པ་ཙམ་གྱིས་ནི། ། ལྷ་རྣམས་ཀྱིས་ནི་ཁྲུས་གསོལ་ལྟར། ། ལྷ་ཡི་ཆུ་ནི་དག་པ་ཡིས། ། དེ་བཞིན་བདག་
གིས་ཁྲུས་བགྱིའོ། ། ཨོཾ་སཊྚ་ཏ་ཐཱ་ག་ཏ་ཨབྷི་ཥེ་ཀ་ཏ་ས་ཡ་ཤྲཱི་ཡེ་ཧཱུྃ། ཞེས་ཁྲུས་གསོལ། བདག་དང་འགྲོ་ལ་
ཐུགས་བརྩེའི་ཕྱིར། ། ཉིད་ཀྱི་རྫུ་འཕྲུལ་མཐུ་ཡིས་ནི། ། ཇི་སྲིད་མཆོད་པ་བདག་བགྱིད་ན། ། དེ་སྲིད་བཅོམ་
ལྡན་བཞུགས་སུ་གསོལ། ། ཨོཾ་ཀ་མ་ཡེ་ཧཱུཾ། ཨོ ཨ་པ་རི་མི་ཏ་ཨ་ཡུ ཛྷ་ན་ས་པ་རི་ཝཱ་ར་ཨརྒྱུ་པྲ་ཏཱི་ཙྪ་ཧཱུཾ་སྭཱཧཱ།
ཅེས་པ་ནས། ཤཔྟ་པྲ་ཏི་ཙྪ་ཧཱུྃ་སྭཱཧཱ། ཛ ཧཱུྃ་པཾ་ཧོ༔ ཡེ་ཤེས་པ་རྣམས་རང་རང་གི་དམ་ཚིག་པ་དང་གཉིས་སུ་མེད་
པར་གྱུར། སླར་ཡང་ཐུགས་ཀའི་ཧིལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་པཉྩ་ཀུ་ལ་ས་
198

༄༅། ། ཚེ་ཆོག་འཆི་མེད་དཔལ་སྟེར། །
པཱ་རི་ཝ་ཨགྷཾ་ནས་ཤབྟ་པྲ་ཏི་ཙྪའི་བར་གྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་
དབང་བསྐུར་དུ་གསོལ་ཞེས་གསོལ་བ་བཏབ་པས། དེ་བཞིན་གཤེགས་པ་རྣམས་ཀྱིས། ཇི་ལྟར་བལྟམས་པ་
ཙམ་གྱིས་ནི། ། ཞེས་པ་ནས།ཁྲུས་བགྱིའོ། ། ཨོཾ་སརྦ་ནས་ཤྲི་ཡེ་ཧཱུཾ། ཞེས་དབང་བསྐུར། ལུས་གང་། དྲི་མ་
དག ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས། འོད་དཔག་མེད་སྤྲུལ་སྐུའི་ཆ་བྱད་ཅན་གྱིས་
དབུ་བརྒྱན་ཅིང་། དབང་གི་ལྷ་རྣམས་ཀྱང་རང་ཉིད་ལ་ཐིམ་པར་གྱུར། དེ་ནས་མཆོད་པ་སྔར་བྱིན་གྱིས་མ་
བརླབས་ན་འདིར་སྔར་ལྟར་བྱིན་གྱིས་བརླབ་ནས་ཏེ་འབུལ་བ་ནི། རབ་འབྱམས་རྒྱ་མཚོ་དཔག་མེད་ན། །
མཆོད་ཡོན་ཇི་ སྙེད་ཡོད་པ་རྣམས། ། མགོན་པོ་ཚེ་དཔག་མེད་ པ་དང་། ། རྒྱལ་བ་སྲས་དང་བཅས་ལ་
དབུལ། ། ཅི་བདེར་བར་ནི་བཞེས་ནས་ཀྱང་། ། ཚེ་དང་ཡེ་ཤེས་དངོས་གྲུབ་སྩོལ། ། ཨོཾ་ཨཱ་བ་རི་མི་ཏ་ཨཱ་ཡུཛྙཱ་
ན་ས་པཱ་རི་ཝ་ར་ཨགྷཾ་ ཞེས་པ་ནས། ནི་ཝེ་ཏེའི་བར་དང་། དེ་ལས་གཞན་ཡང་མཆོད་པའི་ཚོགས། ། རོལ་མོ་
དབྱངས་སྙན་ཡིད་འོང་ལྡན། ། སེམས་ཅན་སྡུག་བསྔལ་སིམ་བྱེད་པའི། ། སྤྲིན་རྣམས་སོ་སོར་གནས་གྱུར་ཅིག།
ཨོཾ་ཨཱ ཨཱ་པ་རི་ནས་ཤཔྟ་པྲ་ཏཱི་ཙྪ་ཧཱུྃ་སྭཱཧཱ། དེ་ནས་རྡོར་དྲིལ་དང་བཅས་ཏེ་བསྟོད་པ་ནི། ཆོས་ཀྱི་འཁོར་ལོ་རྒྱ་
ཆེན་བསྐོར། ། སེམས་ཅན་སྡུག་བསྔལ་མ་ལུས་པ། ། སྐད་ཅིག་ཉིད་ལ་སེལ་མཛད་པའི། ། སངས་རྒྱས་ཚེ་
དཔག་མེད་ཕྱག་འཚལ། ། རྡོ་རྗེ་སེམས་དཔའ་ལས་བྱུང་ཞིང་། ། ཉེས་པའི་དྲི་མ་ཀུན་འཇོམས་པ། ། རྡོ་རྗེ་
ལུས་ཅན་རྡོ་རྗེ་ཅན། ། རྡོ་རྗེ་ཚེ་དཔག་མེད་ཕྱག་འཚལ། ། བསམ་པའི་ཆོས་ཀུན་སྐད་ཅིག་གིས། ། རང་
འདོད་བཞིན་དུ་ཚིམ་མཛད་པ། ། མཆོག་གི་བདག་པོ་ཆེན་པོ་སྟེ། ། རིན་ཆེན་ཚེ་དཔག་མེད་ཕྱག་འཚལ། །
ཇི་ལྟར་ཉོན་མོངས་དྲི་མ་ལས། ། ཀུན་ནས་གོས་པར་མི་འགྱུར་ཞིང་། ། ཐུགས་རྗེས་ཆགས་ཚུལ་སྟོན་མཛད་
ཅིང༌། ། པདྨ་ཚེ་དཔག་མེད་ཕྱག་འཚལ། ། འདོད་པའི་ལས་རྣམས་མ་ལུས་པ། ། སྐད་ཅིག་ཉིད་ལ་རྫོགས་
མཛད་པ། ། བསམ་ཀུན་འཕེལ་བྱེད་དཔག་བསམ་ཤིང་། ། ལས་ཀྱི་ཚེ་དཔག་མེད་ཕྱག་འཚལ། ། ཉེས་པ་
ཀུན་ལས་རྣམ་གྲོལ་ནས། ། སྣ་ཚོགས་ཡོན་ཏན་རྣམས་ཀྱིས་བརྒྱན། ། འཁོར་བའི་སྐྱབས་མཛད་དཔའ་བོ་
སྟེ། ། ཀུན་གཟིགས་ཚེ་དཔག་མེད་ཕྱག་འཚལ། ། སྟོབས་ཆེན་རྣམས་ཀྱིས་རབ་བརྒྱན་ཏེ། ། མ་ལུས་མི་མཐུན་
ཕྱོགས་འཇོམས་པ། ། སྟོན་པ་སྲེད་མེད་བུའི་མཐུ། ། ཡོན་ཏན་ཚེ་དཔག་མེད་ཕྱག་འཚལ། ། མེ་ལོང་བཤད་
ཉིད་ལ་སོགས་པའི། ། ཡེ་ཤེས་མང་བོའི་མཛོད་འཛིན་པ། ། རྟོག་པ་མ་ལུས་ཁྱོད་ཀྱིས་སྤངས། ། ཡེ་ཤེས་ཚེ་
དཔག་མེད་ཕྱག་འཚལ། ། རྣམ་རྟོག་རླུང་གིས་ཁྱོད་མི་གཡོ། ། མཐའ་བྲལ་ཏིང་འཛིན་ཞི་བ་སྟེ། ། བདུད་
དང་མུ་སྟེགས་འཇོམས་མཛད་པ། ། མི་ཡེ་ཤེས་ཚེ་དཔག་མེད་ཕྱག་འཚལ། ། འཁོར་བའི་སེམས་ཅན་མ་ལུས་
199

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
པ། ། ཁྱོད་ཀྱི་མཚན་ཙམ་འཛིན་པ་ལ། ། ཚེ་དང་ཡེ་ཤེས་སྦྱིན་མཛད་པའི། ། ཚེ་དཔག་མེད་ལ་ཕྱག་འཚལ་
ལོ། ། ཁྱོད་ལ་ཆུ་ཐིགས་ལྟར་བསྟོད་པས། ། བདག་གི་འདོད་པ་རྫོགས་གྱུར་ཏེ། ། བདེ་བ་ཅན་ཀྱི་ཞིང་ཁམས་
སུ། ། རིན་ཆེན་པདྨ་ལས་བྱུང་སྟེ། ། སངས་རྒྱས་ཀུན་གྱིས་ལེགས་ཞེས་ཀྱང་། ། སྙན་པའི་བཀའ་དེ་ཐོབ་པར་
ཤོག། ཅེས་པའམ། ཉི་གཞོན་འཆར་ཀ་མས་བསྟོད་ནའང་ལེགས། རིན་ཆེན་དང་བདྨ་གཉིས་ལ་འདུལ་འཛིན་
པའི་དེར་སྔ་ཕྱི་ལྡོག་སྟེ་འབྱུང་ཞིང་། པཎ་ཆེན་གྱི་ཆོ་གའི་བདག་བསྐྱེད་གཙོ་རྐྱང་ཡིན་ལ། མདུན་བསྐྱེད་ལས་
རིན་ཆེན་གྱི་བསྟོད་པ་སྔོན་དུ་འབྱུང་བ་ལྟར་འདིར་བཀོད་པ་ནི་ལྷ་བསྐྱེད་ཅིང་སྔགས་བཟླ་བའི་རིམ་པ་དང་ཡང་
མཐུན་པས་ལེགས་པར་རྟོགས་སོ། ། འོན་ཀྱང་བྱ་རྒྱུད་ཀྱི་བདག་བསྐྱེད་ལ་ནི་གཙོ་བོ་མ་གཏོགས་པ་འཁོར་གྱི་
བསྙེན་པ་མི་བྱེད་དོ། ། དེ་ནས་ལྷའི་སྐུ་ལ་གསལ་བར་དམིགས་ཏེ། སེམས་བཟུང་དེ་ལ་སྐྱོན། རང་གི་ཐུགས་ཀར་
ཟླ་བ་ལ་གནས་པའི་ཧིའི་མཐར་བཟླ་བྱའི་སྔགས་ཀྱིས་བསྐོར་བ། དེ་ལས་འོད་ཟེར་འཕྲོས། སེམས་ཅན་
ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་བྱང་སེམས་སོགས་ཀྱི་ཡོན་ཏན་དང་མཐུ་སྟོབས་ཐམས་ཅད་འོད་
ཟེར་གྱི་རྣམ་པར་ཧིལ་ཐིམ་པར་གྱུར་བར་སམས། བཟླས་པ་ནི། ཨོཾ་ན་མོ་བྷཾ་ཨཱ་ཡུ་རྫ་ན་ཧི ཨ་རོ་ལིཀྵ་ཧཱུྃ་ཧི༔
ཞེས་སྙིང་པོ་དང༌། ཨོ་ཏ་དྱ་ཐཱ། ཨ་པ་རི་མི་ཏ་ཨཱ་ཡུཛྙཱ་ན་ཧི ཧཱུཾ་ཧཱུཾ་སྭཱཧཱ། ཞེས་མཚན་སྔགས་དང་། ཨོཾ་ན་མོ་བྷ་
ག་ཝ་ཏེ་ཨ་པ་རི་མི་ཏ་ཨཱ་ཡུཛྙཱ་ན་སུ་བི་ནི་ཤཱི་ཏ་ཏེ་ཛོ་རཱ་ཛཱ་ཡ། ཏ་ཐཱ་ག་ཏ་ཨརྟ་ཏེ་སཾ་མྱ་ཀྲི་པུདྡྷ་ཡ། ཏ་དྱ་ཐཱ། ཨོཾ་
པུ་ཎེ་བུ་ཁྱེམ་ཧཱ་བུ་ཧེ། ཨ་བ་རི་མི་ཏ་བུ་སྐྱེ། ཨ་པ་རི་མི་ཏ་བུ་ཎྱ། ཛྙཱ་ན་སཾ་བྷ་རོ་བ་ཙི་ཏེ། ཨོཾ་སརྦ་སཾ་སྐ་ར་པ་རི་
ཤུདྡྷ་དྷརྨ་ཏེ་ག་ག་ན་ས་མུངྒ་ཏེ་སྭཱ་བྷ་ཝ་བི་ཤུདྡྷེ་མ་ཧཱ་ན་ཡ་བ་རི་ཝཱ་རེ་སྭཱཧཱ། ཞེས་གཟུངས་རིང་རྣམས་ཅི་ནུས་བཟླ།
འདུལ་འཛིན་དང་པཎ་ཆེན་གྱི་ཆོ་ག་གཉིས་ཀར་འདིར་འཆི་མེད་སྒྲའི་གཟུངས་སྨྲས་ན་ལེགས་པར་བཤད་དོ། །
མཐར་ཡི་གེ་བརྒྱ་བས་ལྷག་ཆད་བསྐངས་ནས། ཨོཾ་ཨ་པ་རི་མི་ཏ་ཨཱ་ཡུཛྙཱ་ས་པཱ་རི་ཝ་ར་ཨགྷཾ་ནས་ཤཔྟའི་བར་གྱིས་
མཆོད་དེ། བསྟོད་པ་རྒྱས་པ་ལས། ཡང་ན། འཇིག་རྟེན་འདྲེན་པའི་གཙོ་བོ་ཚེ་དཔག་མེད། ། དུས་མིན་འཆི་
བ་མ་ལུས་འཇོམས་པའི་དཔལ། ། མགོན་མེད་སྡུག་བསྔལ་གྱུར་བ་རྣམས་ཀྱི་སྐྱབས། ། སངས་རྒྱས་ཚེ་དཔག་
མེད་ལ་ཕྱག་འཚལ་ལོ། ། ཞེས་པས་བསྟོད། སྐབས་འདིར་འདོན་ཆར་མི་སྣང་ཡང་འདུལ་འཛིན་པའི་ཆོ་ག་ལས།
རང་གི་སྤྱི་བོར་ཡེ་ཤེས་ཚེ་དཔག་མེད། ཐུགས་ཀར་རིགས་ལྔ་ཚེ་དཔག་མེད་རང་དང་འདྲ་བའི་ཐུགས་ཀའི་ཧི་
ལས་འོད་ཟེར་འཕྲོས། ཚེ་དཔག་ཏུ་མེད་པའི་ལྷ་ཚོགས་དང་། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་དང་། ལྷ་མིའི་རིག་འཛིན་ཐམས་ཅད་ཀྱི་ཚེ་དང་ཡེ་ཤེས་ཀྱི་དངོས་གྲུབ་མ་ལུས་པ་འོད་ཟེར་གྱི་རྣམ་པས་སྤྱན་
དྲངས། སྤྱི་བོའི་ཚེ་དཔག་མེད་ལ་ཐིམ། དེ་ཡང་ཞུ་ནས་རྐང་མཐིལ་ནས་སྤྱི་བོའི་བར་གྱི་རྩ་གནས་ཐམས་ཅད་ལ་
200

༄༅། ། ཚེ་ཆོག་འཆི་མེད་དཔལ་སྟེར། །
ཁྱབ་པས་ལུས་ཀྱི་ཟུང་དང་སེམས་ཀྱི་རྟེན་དུ་གྱུར་ཅིང་། ཚེ་དཔག་མེད་ཀྱི་སྐུ་གསུང་ཐུགས་དང་རང་གི་ལུས་ངག་
ཡིད་གསུམ་དབྱེར་མེད་དུ་གྱུར་ནས་འཆི་མེད་ཚེའི་རིག་འཛིན་ཐོབ་པར་གྱུར། སྙམ་དུ་བསམ་ཏེ་བྱིན་རླབས་ཞུ་
བར་བཤད་ཅིང་། པཎ་ཆེན་གྱི་དེར་ཡང་ཕྱོགས་འདྲ་བ་སྣང་བས་བྱས་ན་ཁྱད་ཆེའོ། ། ཐུན་མཐར་གཏོར་མ་
འབུལ་ན། བྱིན་གྱིས་བརླབས་ལ་ཡེ་ཤེས་པ་མདུན་དུ་སྤྱན་དྲངས་ནས་ཕུལ་ཏེ་མཆོད་བསྟོད་བཟོད་གསོལ་སོགས་
བྱའོ། ། གཉིས་པ་ལ། རས་བྲིས་ཀྱི་དཀྱིལ་འཁོར་བསྒྲུབ་པའི་ཚེ། བུམ་པ་སྟ་གོན་མ་གཏོགས་གཞན་རྣམས་ཇི་
བཞིན་དགོས་པའི་ངེས་པ་མེད་ནའང་། འདིར་རྡུལ་ཚོན་གྱི་དབང་དུ་བྱས་ནས་འདུལ་འཛིན་པའི་གསུང་ལྟར་
འཆད་པ་ལ་གསུམ། སའི་ཆོ་ག། སྟ་གོན་གྱི་ཆོ་ག དངོས་གཞིའི་ཆོ་གའོ། ། དང་པོ་ནི། སྭ་བྷཱ་ཝས་སྦྱངས་སྟོང་
བའི་ངང་ལས་རང་ཉིད་གཙོ་བོར་བསྐྱེད་ལེ། མཆོད་པ་རྣམས་བསང་སྦྱངས་ཏེ། སྟོང་བའི་ངང་ལས་ཨོཾ་འོད་དུ་
ཞུ་བ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་
ལས་གྲུབ་པའི་མཆོད་ཡོན། ནས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་
གྱུར། དེ་ནས་གཏོར་མ་བསང་སྦྱངས་བྱིན་གྱིས་བརླབས་ཏེ། ཨ་ཀ་རོས་ཕུལ་ལ། ཨོཾ་བྷུ་མི་པ་ཏི་ས་པཱ་རི་ཝ་ར་
ཨགྷཾ་པྲ་ཏཱི་ཙྪ་ཡེ་སྭཱཧཱ། ཞེས་མཆོད་ཡོན་དང་། ཞབས་བསིལ་ནས་རོལ་མོའི་བར་གྱིས་མཆོད། དེ་ནས་ལག་ཏུ་
སྤོས་ཐོགས་དྲིལ་བུ་གསིལ་ཞིང་། གང་ཡང་འདིར་གནས་ལྷ་དང་ཀླུ། ། གནོད་སྦྱིན་སྲིན་པོ་གཞན་དག་ལ། །
ས་འདི་བདག་གིས་བླང་བར་བགྱི། ། དཀྱིལ་འཁོར་དོན་དུ་ཁྱོད་ཀྱིས་སྩོལ། ། ཞེས་ལན་གསུམ་གསོལ་བ་བཏབ་
པས་གནང་བ་བྱིན་པའི་མོས་པ་བྱ། དེ་ནས་ཨ་མྲྀ་ཏ་བཟླས་པའི་ཉུངས་ཀར་དང་ཆུ་དང་ཐལ་བ་གཏོར་ཞིང་སྦྱང་
བར་བྱ། དེ་བཟླས་པའི་བ་བྱུར་དང་དྲི་བཟང་གིས་བྱུག སྤོས་ཆུས་བསང་གཏོར་བྱའོ། ། སའི་ལྷ་མོ་ལ་བླང་བར་
འདོད་ནའང་འོག་ནས་འབྱུང་བའི་ཆོ་གས་བྱའོ། ། དེ་ནས་ས་དེ་ལག་པས་མནན་ལ་གཙོ་བོའི་སྔགས་ལན་བདུན་
བརྗོད་ཅིག། སའི་ཕྱོགས་འདིར་བཅོམ་ལྡན་འདས་འཆི་མེད་རྔ་སྒྲའི་དཀྱིལ་འཁོར་བྲི་བར་བྱའོ། ། སྙམ་དུ་རླས་
བཟུང་། དེ་ནས་ཤར་དུ་ཕྱོགས་པས་འདུག་ལ། བདག་བསྐྱེད་བཟླས་པ་ལ་ཐུག་གི་བར་དུ་བསྒོམ། དེ་ནས་ཧཱུྃ་
བཛྲ་ཨུད་ཏིཥྛ། ཞེས་པ་དང་རྡོ་རྗེ་ཁུ་ཚུར་གྱིས་མཛུབ་མོ་གཉིས་རྩེ་མོ་སྦྱར་བ་འོག་ཏུ་ཕྱོགས་པས་སྤྱི་བོ་བཟུང་ཞིང་
དཀྱིལ་འཁོར་ནས། མཁར་བཏེག རང་ཉིན་གཙོ་བོ་ལས་བྲི་བའི་ཁྲོ་བོ་འཇིག་རྟེན་གསུམ་རྒྱལ་སྐུ་མདོག་སྔོན་པོ་
ཞལ་གཅིག་ཕྱག་གཉིས་ཧཱུྃ་མཛད་ཀྱི་ཕྱག་རྒྱས་རྡོ་རྗེ་དང་དྲིལ་བུ་འཛིན་པའི་རྐང་མཐིལ་གཉིས་སུ་ཧཱུཾ་ཧཱུཾ་ལས་རྡོ་རྗེ་
འབར་བ་རེ་རེས་མཚན་པར་གྱུར། པར་བསམ་ཞིང་། ཧཱུྃ་ཞེས་བརྗོད་ཅིང་ལད་སྐོར་བྱ་ཞིང་རྡོ་རྗེ་གསོར་དྲིལ་བུ་
གསིལ་ཞིང་དཀྱིལ་འཁོར་ལ་སྐོར་ཏེ། དབང་ལྡན་དུ་སླེབ་བར་དུ། རླུང་གི་དཀྱིལ་འཁོར་ལ་ཐུག་གི་བར་འོག་
གཞི་སྣ་ཚོགས་རྡོ་རྗེའི་རང་བཞིན་དུ་གྱུར་བར་བསམ། རྒྱུས་ པ་ལ་སྤྲོ་ན། དཀྱིལ་འཁོར་ཆེན་པོའི་ས་གཞི་ལ་
201

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གནས་པའི། ། ཞེས་པ་ནས། བགེགས་རྣམས་བརླབ་པར་འགྱུར་བ་གདོན་མི་ཟ། ། ཞེས་ལན་གསུམ་བརྗོད་
ནས་བསང་བསྒོ་ཞིང་། ཨ་མྲྀ་ཏ་དང་ཁྲོ་བོའི་སྔགས་བརྗོད། དེ་ནས་ཕུར་བུ་རྣམས་བསང་སྦྱངས། སྟོང་བའི་
ངང་ལས་ཧཱུྃ་བཞི་ལས་སྣ་ཚོགས་རྡོ་རྗེ་བཞི། དེ་རྣམས་ཡོངས་སུ་གྱུར་བ་ལས་ཁྲོ་བོ་རྡོ་རྗེ་ཕུར་བུ་སྟོད་བདུད་རྩི་
འཁྱིལ་བ་ལྗང་སྔོན། གཡས་སྣ་ཚོགས་རྡོ་རྗེ་ཐུགས་གར་འཛིན་ཞིང་གཡོན་དེས་ཡུ་བ་བྱས་པའི་དྲིལ་བུ་དཀུར་
བརྟེན་པ། ལྟེ་བ་མན་ཆད་མདུང་རྩེ་གཅིག་པའི་དབྱིབས་ཅན་གྱི་ཕུར་བུ་མེ་དཔུང་རབ་ཏུ་འབར་བར་གྱུར། ཐོ་
བ་བསང་སྦྱངས། སྟོང་བའི་ངང་ལས་རྡོ་རྗེ་དེ་ཡོངས་སུ་གྱུར་པ་ལས་རྡོ་རྗེ་ཐོ་བ་མེ་རབ་ཏུ་འབར་བར་གྱུར།
བར་བསམ། རང་གི་ཐུགས་ཀའི་ཧཱུྃ་གི་འོད་ཟེར་གྱིས་བགེགས་ཀྱི་ཚོགས་རྣམས་བཀུག་སྟེ། རྡོ་རྗེའི་ར་བའི་ཕྱི་མེ་
རིའི་ནང་དུ་ཏུ་རིང་བོ་ལས་གྲུབ་པའི་ཁྲོན་པ་རྣམས་སུ་བཅུག་པར་གྱུར་བར་བསམ།ཧཱུྃ་ཞེས་བརྗོད་དེ་སྤྱི་བོ་ནས་
ཕུར་བུ་བཙུགས་ལ། ཨོཾ་གྷ་གྷ་གྷ་ཏ་ཡ་གྷ་ཏ་ཡ། སརྦ་དུ་ཎི་ཕ་ཊ། ཀཱི་ལ་ཡགཱི་ལ་ཡ་སརྦ་པཱ་པཾ་ཕཊ། བཛྲ་ཀཱི་ལ་ཡ་
བཛྲ་དྷ་རོ་ཨ་ཛྫཱ་པ་ཡ་ཏི་སྭཱཧཱ། ཞེས་བརྗོད་དེ་གྲྭ་བཞིར་གདབ། དབང་ལྡན་ནས་བཙམས་ནས་བགེགས་རྣམས་
ཀྱི་སྤྱི་བོ་ནས་རྐང་མཐིལ་གྱི་བར་དུ་ཕུར་བུས་བཏབ་པས། ལུས་ངག་ཡིད་གསུམ་གཡོ་འགུལ་མེད་པར་གྱུར། དེ་
ནས་བསྙེན་པ་དང་སྲུང་འཁོར་བསྒོན་མོ། ། གཉིས་པ་སྟ་གོན་ལ་བཞི་ལས། དང་པོ་སའི་ལྷ་མོའི་སྟ་གོན་ནི། དེ་
ནས་དཀྱིལ་འཁོར་གྱི་དབུས་མུ་དྲིའི་ཐིག་ལེ་བྱས་ལ། མེ་ཏོག་གི་ཚོམ་བུ་དགོད། ཆུ་བཞི་དང་མཆོད་པ་རྣམས་
བཤམས་པ་དེར་པོ་ལས་བྱུང་བའི་སའི་ལྷ་མོ་སེར་མོ་དགའ་བ་དང་ལྡན་པའི་ཐུགས་ཅན་ཞི་བ། ན་བཟའ་དཀར་
པོ་བསྣམས་པ། རྒྱུན་བཟང་པོ་སྣ་ཚོགས་པས་བརྒྱན་པ། ཞལ་གཅིག་ཕྱག་གཉིས་ཀྱི་གཡས་པས་སྐྱབས་སྦྱིན་གྱི་
ཕྱག་རྒྱ་དང་། གཡོན་པས་གསེར་གྱི་བུམ་པ་བསྣམས་པ། པདྨའི་གདན་ལ་བཞུགས་པར་བསྐྱེད་ལ། ལག་པ་
གཡས་པར་ཟླ་བའི་སྟེང་དུ་ཧཱུྃ་གསུམ་གྱིས་མཚན་པར་གྱུར་བར་བསམ་སྟེ་རྡོ་རྗེ་དང་བཅས་པའི་སོར་མོའི་རྩེ་མོས་
ས་ལ་ལན་གསུམ་བསྣུན་པ་དང་དེའི་སྒྲ་དང་ཧཱུཾ་གི་འོད་ཟེར་གྱིས་བསྐུལ་བས། ས་གཡོས་པའི་གསེབ་ནས་སའི་ལྷ་
མོ་ཡེ་ཤེས་པ་ཐོན་པ་དང་འདྲེས་ནས། བདག་གིས་ཅི་བགྱི་བ་བཀའ་སྩོལ་ཅིག་ཅེས་གསུང་བར་གྱུར་པར་བསམ།
དེ་ནས་མཆོད་པ་བསངས་སྦྱངས་སྔོན་དུ་འགྲོ་བས་སོ་སོའི་སྔགས་ཕྱག་རྒྱ་དང་བཅས་ཏེ། ཨོ་པྲི་ཐི་ལི་དེ་ཝི་ས་པཱ་རི་
ཝ་ར་བྲ་ཝ་ར་སད་ཀ་རི་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། ཞེས་མཆོད་ཡོན་དང་། དེ་བཞིན་དུ་བཱ་ཏྱཾ་གིས་ཞབས་བསིལ་དང༌།
ཨལྕམ་ཎི་གིས་ཞལ་བསིལ་དང་། པྲ་ཀླ་ཎི་གིས་བསང་གཏོར་ཕུལ་ནས། ཨོཾ་པྲི་ཐི་ལི་དེ་ཝི་ས་པ་རི་ཝ་ར་པུཥཱ་པཱུ་
ཛ་མ་གྷ་ས་མུ་ཏྲ་སྤ་ར་ཎ་ས་མ་ཡ་ཤྲཱི་ཡེ་ཧཱུྃ། ཅེས་པ་ནས། ཤཔྟའི་བར་གྱིས་མཆོད། དེ་ནས་རྡོར་དྲིལ་སྤོས་དང་
བཅས་པས། སྐྱེས་པ་སངས་རྒྱས་ཐམས་ཅད་ཀྱི། ། སྤྱོད་པའི་ཚུལ་དང་ཁྱད་པར་དང༌། ། ས་དང་ཕ་རོལ་ཕྱིན་
202

༄༅། ། ཚེ་ཆོག་འཆི་མེད་དཔལ་སྟེར། །
རྣམས་ལ། ། ལྷ་མོ་ཁྱོད་ནི་དབང་དུ་གྱུར། ། སྟོན་པ་ཤཱཀྱ་སེངྒེ་ཡིས། ། ཇི་ལྟར་བདུད་ཀྱི་དཔུང་བཅོམ་
ལྟར། ། དེ་བཞིན་བདག་གིས་བདུད་ཀྱི་དཔུང་། ། ཕམ་པར་བྱས་ཏེ་དཀྱིལ་འཁོར་བྲི། ། ཞེས་ལན་གསུམ་
གསོལ་བ་བཏབ་པས། ། དེ་ལྟར་བགྱིས་ཤིག་ཅེས་གསུང་སྟེ་དེ་ཉིད་དུ་ཐིམ་ནས་སའི་ངོ་བོར་གནས་པར་གྱུར་བར་
བསམས་ལ་ལེགས་པ་རྡོ་རྗེའི་བསྔགས་བྱ་སྟེ། ས་དེ་མནན་ལ་ཨོཾ་བཛྲ་བྷ་ཝ་ཧཱུཾ། ཞེས་ལན་གསུམ་བརྗོད་པས།རྡོ་རྗེ་
བསྡམས་པ་ལས་བྱུང་བའི་ཧཱུཾ་ཡིག་འོད་ཟེར་འབར་བ་འཕྲོས་པས་དབང་ཆེན་གསེར་གྱི་ས་གཞི་ལ་ཐུག་གི་བར་རྡོ་
རྗེར་བྱས་པར་གྱུར་བར་བསམ། ཨོཾ་བཛྲ་ཌེ་ཌུ་ཏི་། ཞེས་ལན་གསུམ་བརྗོད་པས་བྱིན་གྱིས་བརླབ། གཉིས་པ་
ལྷ་སྟ་གོན་ནི། ལྷ་གནས་ངེས་པའི་ཕྱིར་ཐིག་གདབ་དགོས་པས། ཐིག་སྐུད་ཀྱི་རྒྱུ་ནི། གཙང་ཞིང་མ་ཉམས་པའི་
རས་བལ་ལམ། སྒྲ་མ་འདྲེས་པ་དཔའ་བོའི་རིན་གྱིས་ཉོས་པའམ། གཞོན་ནུ་མ་མ༔ ཉམས་པས་བཀལ་བའམ
ཡང་ན་དམ་ཚིག་ཅན་གྱིས་བཀལ་བས་ཀྱང་རུ་སྟེ། དེ་ཡང་ཁ་དོག་དཀར་པོ་སུམ་སྒྲིལ་འདུར་མདུད་མེད་ཅིང་
བཀལ་ལགས་པ། དཔོན་སློབ་གཉིས་ཀྱི་མཛུབ་མོ་ནས་སོར་མོའི་བར་དུ་བཅུག་ཅིང་། དྲངས་ནས་རྡོ་རྗེ་ཁ་ཚུར་
དུ་བྱས་པ་ལ་མཛུབ་མོའི་རྒྱབ་ས་ལ་སྦྱར་བ་མ་གཏོགས་པ། རིང་བ་དཀྱིལ་འཁོར་གྱི་ཉིས་འགྱུར། སྦོམ་ཕྲ་སྒོའི་ཉི་
ཤུའི་ཆ་ཡོད་པ་ལ་དྲི་ཞིམ་པོའི་ཆུ་དང༌། ཕྱིའི་བདུད་རྩི་ལྔ་དང་། བའི་རྣམ་ལྔ་བྱུགས། ཐིག་སྐུད་ཀྱི་ནང་གི་
མཐའ་གཉིས་དང་དབུས་སུ་ཨོཾ་ཨཱཿ ཧཱུྃ་གིས་མཚན་པར་གྱུར་བར་བསམ། དྲིས་བྱུགས་པའི་གསེར་ལ་སོགས་པའི་
སྣོད་དུ་བཞག རང་ཉིད་སྔར་ལྟར་གཙོ་བོའི་རྣལ་འབྱོར་དང་ལྡན་པས། ཐིག་སྐུད་ལ་ཨ་མྲྀ་ཏས་བསང་སྭ་བྷཱ་ཝས་
སྦྱངས། ཐིག་སྐུད་སྟོང་བ་ཉིད་དུ་གྱུར། སྟོང་བའི་ངང་ལས་ཧཱུཾ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་དེ་ཡོངས་སུ་
གྱུར་བ་ལས་ཁྲོ་བོ་འདུད་རྩི་འཁྱིལ་བ་སྐུ་མདོག་ལྗང་སྔོན་ཞལ་གཅིག་ཕྱག་གཉིས་པ། གཡས་སྣ་ཚོགས་རྡོ་རྗེ་
ཐུགས་ཀར་འཛིན་ཞིང་། གཡོན་དེས་ཡུ་བ་བྱས་པའི་དྲིལ་བུ་དཀུར་བརྟེན་པ། སྤྱན་གསུམ་པ། ཞལ་མཆེ་བ་
ཅུང་ཟད་གཙིགས་པ། དར་དང་རིན་པོ་ཆེའི་རྒྱན་གྱི་བརྒྱན་པ། སེམས་དཔའི་སྐྱིལ་མོ་ཀྲུང་གིས་བཞུགས་པ།
དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་གི་འོད་ཟེར་གྱིས་རང་བཞིན་གྱི་གནས་ནས་བསྒོམས་པ་
དང་འདྲ་བའི་ཡེ་ཤེས་པ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། ། པར་བསམ། ཧཱུྃ་ལས་འོད་
འཕྲེ་དབང་གི་ལྷ་རྣམས་སྤྱན་དྲངས། ཨོཾ་ནས་ཤྲཱི་ཡེ་ཧཱུཾ། ཞེས་དབང་བསྐུར་དོན་ཡོད་གྲུབ་བས་དབུ་བརྒྱན་པར་
གྱུར། དེ་ནས་མཆོད་པ་རྣམས་བསང་སྦྱངས་ཏེ། ཨོཾ་བཛྲ་ཨ་མྲྀཏ་ཀུཎྜ་ལི་ཨརྒྷནས་ཤཔྟའི་བར་གྱིས་མཆོད་ལ།
རང་གི་རང་བཞིན་ཞི་བ་ལས། ། ཞེས་པ་ནས།བདུད་རྩི་འཁྱིལ་ལ་ཕྱག་འཚལ་བསྟོད། ། ཅེས་བསྟོད། དེ་ནས་
ལག་པས་རེག་ཅིང་། འཁྱིལ་བ་བཟླས་ཏེ་བསྲུང༌། མིག་གཉིས་མ་དང་ཊ་ལས་ཉི་མ་དང་ཟླ་བ་སེར་པོར་གྱུར།
བཛྲ་ཌིཊི་མ་ཊ། ཞེས་བརྟན་པར་བྱས་ལ། འཁྱིལ་བ་བཟླས་པའི་ཕྱིའི་འདུད་རྩི་ལྔའི་ཆུ་དང་། ཉུངས་ཀར་དང་
203

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དྲིའི་ཆུས་གཏོར་ལ། རྡོ་རྗེ་དང་བཅས་པའི་ལག་པ་གཡས་པས་རེག་སྟེ། ཨོཾ་བཛྲ་ས་མ་ཡ་སུ་ཏྲ་མ་ཏི་ཀྲ་མ་ཧཱུྃ།
ཞེས་པ་གསུམ་དང་། ཨོཾ་ཨཱཿ ཧཱུྃ། ཞེས་བརྒྱ་རྩ་བརྒྱད་བཟླས་ནས་ལྷ་གནས་བྱའོ། ། ཨོཾ་སརྦ་སཾ་ཤོ་དྷ་ནི་ཧཱུྃ། ཅེས་
དྲིའི་ཆུས་བསང་གཏོར་བྱ། དེ་ནས། རང་གི་ཐུགས་ཀའི་ཧཱུྃ་གི་འོད་ཟེར་གྱིས་བཅོམ་ལྡན་འདས་ཚེ་དཔག་མེད་
ཀྱི་དཀྱིལ་འཁོར་མདུན་གྱི་ནམ་མཁར་སྤྱན་དྲངས། པ་ལ་མཆོད་ཡོན་ནས་རོལ་མོའི་བར་གྱིས་མཆོད། སྔར་ཀྱིས་
བསྟོད་པ་བྱ། དེ་ནས་རང་གཙོ་བོའི་རྣལ་འབྱོར་དང༌། སྒྲུབ་གྲོགས་བདུད་རྩི་འཁྱིལ་བར་བསྐྱེད། དེ་ནས་སློབ་
དཔོན་ནུབ་དང་སློབ་མ་ཤར་ནམ་ཕན་ཚུན་མ་ནོར་བར་ཕྱོགས་ཏེ། ཕྱོགས་ཐམས་ཅད་རང་བཞིན་མེད་པ་མཉམ་
པ་ཉིད་དུ་གྱུར་བར་སོང་ནས་རང་དང་སློབ་མའི་མིག་གཉིས་ཛཱ་ཛཱ་ལས་ཉི་མ་དང་ཟླ་བ་འོད་ཟེར་སེར་པོ་ཅན་དུ་
གྱུར་བར་བསྒོམས་ཏེ་སློབ་དཔོན་གྱིས་གཡོན་པའི་རྡོ་རྗེ་ཁུ་ཚུར་གྱིས་ལྟེ་བར་ཐིག་སྐུད་བཟུང་ལ། ཛྫ ཛྫཛྫ
ཞེས་བརྗོད་ཅིང་སློབ་མས་ཀྱང་དེ་དག་བརྗོད་དེ་དྲངས་ལོ་གཡོན་པའི་རྡོ་རྗེ་ཁུ་ཚུར་གྱིས་བཟུང་། རང་རྐང་པ་
གཡོན་པ་སྐྱིལ་ཀྲུང་ཕྱེད་པ་དང༌། གཡས་པ་ས་ལ་བཙུགས་སློབ་མ་དེ་ལས་ཟློག་སྡེ་བསྡད་ནས། ཨོཾ་ཨཱ༔ ཧཱུྃ་ཞེས་
ཤོར་ནུབ་ཀྱི་ཚངས་ཐིག་གདབ། དེ་ནས། རྐང་མཐིལ་གཉིས་སུ་ཧཱུཾ་ཧཱུཾ་ལས་རྡོ་རྗེ་འབར་བ་རེ་རེས་མཚན་པར་
གྱུར་བར་བསམ་སྟེ། གཡས་སྐོར་དུ་ཕྱིན་ནས་སློབ་དཔོན་ལྷོ་དང་སློབ་མ་བྱང་དུ་གནས་པས་ལྷོ་བྱང་གི་ཚངས་ཐིག་
གདབ། དེ་ནས་སློབ་དཔོན་མེ་དང་སློབ་མ་རླུང་དུ་གནས་པས་ཟུར་ཐིག་དང་པོ་དང་། སློབ་དཔོན་བདེན་བྲལ་
དང་སློབ་མ་དབང་ལྡན་དུ་གནས་པས་ཟུར་ཐིག་གཉིས་པ་གདབ། སློབ་དཔོན་མེ་དང་སློབ་མེ་དེ་ཉིད་དུ་གནས་
པས་ཤར་གྱི་རྩ་ཐིག་དང་། སློབ་དཔོན་རླུང་དང་སློབ་མ་བདེན་བྲལ་དུ་གནས་པས་ནུབ་ཀྱི་རྩ་ཐིག་དང༌། སློབ་
དཔོན་དེ་ཉིད་དང་སློབ་མ་དབང་ལྡན་དུ་གནས་པས་བྱང་གི་རྩ་ཐིག་དང༌། སློབ་དཔོན་མེ་དང་སློབ་མ་བདེན་
བྲལ་དུ་གནས་པས་ལྷོའི་རྩ་ཐིག་དང་། དེ་ནས་དང་གཙོ་བོར་གསལ་བའི་མིག་གཉིས་སུ་ཧཱུཾ་ཧཱུཾ་ལས་ཉི་མ་དང་ཟླ་བ་
འོད་ཟེར་འབར་བ་ཅན་གྱི་ལྷའི་སྐུ་སྒྱུ་མ་ལྟ་བུར་གྱུར་བར་བསམ་ཞིང་ནུབ་ནས་ཤར་དུ་ཕྱོགས་ཏེ་གཡོན་རྐྱང་དུ་
གནས་པའི་ལག་པ་གཉིས་ཀྱིས་རྡོ་རྗེ་དྲིལ་བུ་དཀུར་བཟུང་ནས། ཧི་ཧཱི་ཞེས་བརྗོད་ཅིང་གཡོན་དང་གཡས་སུ་
འགྱིང་བར་བྱ། ཐར་བའི་སྒོའི་བགེགས་སུ་གྱུར་པའི་སྒྲིབ་པ་རྣམས་དབྱི་བར་བྱའོ། ། སྙམ་དུ་མོས་ལ་དྲི་བཟང་
བོའི་ཆུས་སྒོའི་ཚེ་ ས་ ཐིག་དང་རྩ་ཐིག་གཉིས་ཕྲད་པའི་གཡས་གཡོན་ལ་ཆ་ཆུང་གཉིས་གཉིས་ཚངས་ཐིག་དང་
བཅས་པ་ཕྱེས་ལ་སྒོ་བཞིན་བྱི་བར་བྱའོ། ། དེ་ནས་ཐིག་ལྷག་མ་རྣམས་སྐོར་ཕྱོགས་ལ་སོགས་པ་སྤྱི་དང་མཐུན་པར་
བཏབ་ལ། དེ་ནས་ཟློས་ཐིག་གི་ཚེ་ཕུར་བུས་སང་སྦྱངས། སྟོང་བའི་ངང་ལས་སེང་ལྡེང་གི་ཕུར་བུ་སྟོང་རྡོ་རྗེ་རྩེ་ལྔ་
བ་སྨད་རྡོ་རྗེ་རྩེ་གཅིག་པའི་རྣམ་པ་ཅན་དུ་གྱུར་བར་བསམ་ལ་སྔར་གྱི་རྡུང་བའི་སྔགས་ཀྱིས་དབུས་སུ་གདབ།
ཕུར་བུ་མེད་ནའང་བསྒོམས་ནས་དེ་ལྟར་བྱའོ། ། དེ་ལ་ཐིག་སྐུད་བཏགས་ཏེ་རྟ་བབས་ནས་མཆེན་གཅིག་སོང་
204

༄༅། ： ཚེ་ཆོག་འཆི་མེད་དཔལ་སྟེར། །
བར། དྲི་རྩེ་ནས་སྐོར་ཐིག་དང་། དེ་ནས་ཆ་ཕྲན་གཉིས་སོང་བར་བ་དང༌། དེ་ནས་ཆེ་ཕྲན་གཉིས་ཀྱི་རྡོ་རྗེ་
དང༌། དེ་ནས་ཆ་ཆེན་གཅིག་གིས་འོད་ཕྲེང་དང༌། ནང་ཐིག་ནི། ཚངས་ཐིག་ནས་ཆ་ཕྲན་ལྔ་སོང་བར་ལྟེ་བའི་
དོན་དང༌། དེ་ནས་ཆ་ཕྲན་བཅུ་སོང་བ་ནས་འདབ་མ་དང་། དེ་ནས་ཆ་ཕྲན་གཅིག་གི་མུ་ཁྱུད་དེ་འདབ་མ་རྣམས་
ཀྱི་གཅུས་ཐིག་ནི་གཞན་དང་མཐུན་ནོ། ། ཐིག་རྣམས་ཐེབས་ནས་ཐིག་སྐུར་ལ་ཆུ་གཉིས་ནས་རོལ་མོའི་བར་གྱིས་
མཆོད། འོག་ནས་དབྱུང་བ་ལྟར་བགེགས་གཤེགས་གསོལ་བྱའོ། ། དེ་ནས་ལྷ་གནས་རྣམས་སུ་རང་རང་གི་སྔགས་
བརྗོད་ཅིང་དྲི་བཟང་པོའི་ཆུས་གཙོ་བོའི་གནས་སུ་གྲུ་བཞི་དང་། གཞན་རྣམས་སུ་ཟླུམ་པོ་བྱའོ། ། མེ་ཏོག་གི་ཚོམ་
བུ་དགོད། མཆོད་པ་ལྷ་གྲངས་དང་མཉམ་པའམ། རེ་རེ་ཡང་བཅུ་ལས་མི་ཉུང་བར་བྱ། རང་ཉིད་དཀྱིལ་འཁོར་
གྱི་ཤར་ནས་ནུབ་ཏུ་ཕྱོགས་པར་འདུག་ཅིང་། བདག་བསྐྱེད་རྫོགས་པའམ། ཡང་ན་གཙོ་བོ་བསྐྱེད། དེ་ནས་
མདུན་གྱི་དཀྱིལ་འཁོར་ལ་ཨ་མྲྀ་ཏས་སངས་སྭ་བྷཱ་ཝས་སྦྱངས་ནས་གཞལ་ཡས་ཁང་གདན་བཅས་ཀྱི་བར་བསྐྱེད
ལྷ་རྣམས་ཀྱི་གནས་གསུམ་བྱིན་བརླབ་ཀྱི་བར་སྒྲུབ་ཐབས་བཞིན་བྱ། ཐུགས་ཀའི་ཧཱི དམར་པོ་ལས་འོད་འཕྲོས།
སྒོམ་པའི་དཀྱིལ་འཁོར་ནམ་མཁར་བཏེག་པ་སྤྱན་དྲངས། ཛ ཧཱུྃ་བཾ་ཧོ༔ དམ་ཚིག་རྟེན་དང་བརྟེན་པའི་དཀྱིལ་
འཁོར་ལ་ཡེ་ཤེས་རྟེན་དང་བརྟེན་པར་བཅས་པའི་དཀྱིལ་འཁོར་དབྱེར་མེད་དུ་ཐིམ་པར་གྱུར་བར་བསམས་ལ།
དེ་ནས་སྒྲུབ་ཐབས་ལྟར་དབང་བསྐུར་རྒྱས་བཏབ་ལ་མཆོད་བསྟོད་རྒྱས་པ་བྱའོ། ། གསུམ་པ་བུམ་པ་སྟ་གོན་ནི།
རྒྱས་པར་ན་བུམ་པ་བཅུ་འམ། མེད་ནི་རྣམ་རྒྱལ་དང་ལས་བུམ་གཉིས་སུ་བསྡུ་ཞིང་ཧཱུྃ་ལན་བདུན་བཟླས་པའི་སྐུད་
པ་དཀར་པོ་བདུན་གྱིས་རས་བལ་ལ་སོགས་པའི་མགུལ་འཆིངས་ཀྱི་སྟེང་དུ་དཀྲི་ འཁྱིལ་བའི་སྔགས་བཟླ་ཞིང་གུ་
གུལ་གྱིས་ བདུག ཉུངས་ ཀར་གྱིས་ བརྡེག་ རྟ་གླང་བོར་བུས་ མ་བགྲོད་ པའི་ཆུ་གཙང་ མས་ རིན་ པར་ དགུང་།
གསེར་དངུལ་མུ་ཏིག་བྱི་རུ་པདྨ་ར་གཏྟེ་མེད་ན་ཟངས་སམ། དུང་སྟེ་རིན་པོ་ཆེ་ལྔ། གྲོ་ནས་ཏིལ་མོན་སྲན་འབྲས་
སོ་བ་སྟེ་འབྲུ་ལྔ། པྲ་ཧ་ཏི། ཀན་ཀ་ཧི། ཧ་ས་དེ་བ། ཨ་བར་ཛི་ཏ། ངཎྜ་ཨུ་བ་ལ་སྟེ་སྨན་ལྔ། ག་བུར། གུར་
ཀུམ། ཙནྡན་དཀར་དམར། ཛ་ཏི་སྟེ་དྲི་ལྔ་རྣམས་བུམ་པའི་ནང་དུ་གཞུག འབྲས་བུ་ཅན་གྱི་ཤིང་གིས་ཁ་བརྒྱན།
རྣམ་རྒྱལ་གྱི་སྟེང་དུ་ཧཱུྃ་གིས་བསྔགས་པའི་དུང་ཆོས་སམ། རྫ་ཕོར་དུ་ཕྱིའི་བདུད་རྩི་ལྔ་དང་བཅས་པའི་དྲི་བཟང་
གིས་ཆུས་དགང་། དེའི་སྟེང་དུ་མེ་ཏོག་གི་ཕྲེང་བ་དབུས་སུ་བཅིངས་པའི་རྡོ་རྗེ་བཞག སྟ་གོན་གྱི་དཀྱིལ་འཁོར་
གྱི་བྱང་ཤར་གྱི་ཀུ་ཤའི་གདན་ལ་འཁོར། དེ་ནས་བུམ་པ་རྣམས་ཨ་མྲྀ་ཏས་བསང་། སྭ་བྷ་ཝས་སྦྱངས། བུམ་པ་
གཉིས་སོགས་ཡོད་ན་རྣམས་སྟོང་བ་ཉིད་དུ་གྱུར། སྟོང་བའི་ངང་ལས་གཅིག་ལས་མང་ན་པོ་པོ་ལས་བྱུང་བའི་
རིན་པོ་ཆེའི་བུམ་པ་དཀར་པོ། ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་
ཅད་དང་ལྡན་པར་གྱུར། ཨོཾ་ཏ་སྟེ་ཏ་སྟེ་མ་ཧི་ཏ་སྟེ་སྭཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མི་ཕྱེད་པར་
205

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གྱུར། བསྡུན་དེས་ཆོ་ག་ལ། རྒྱས་པ་ལ་སྤྲོ་ན་ཧཱུྃ་ལས་གཞལ་ཡས་ཁོང་གདན་བཅས་ཀྱི་བར་སྒྲུབ་ཐབས་ལྟར་
བསྐྱེད། རྣམ་རྒྱལ་བུམ་པའི་དབུས་སུ་པཾ་ལས་པདྨ་འདབ་མ་བརྒྱད་པའི་ལྟེ་བ་དང་འདབ་མ་རྣམས་ཀྱི་གནས་སུ།
ཅེས་པ་ནས། སྐྱིལ་མོ་ཀྲུང་གིས་བཞུགས་པ། ཁ་ཅིག་ལྷ་དགུའི་བདག་ཉིད་དུ་གྱུར་པ་ནི་ཞེས་པ་བདག་བསྐྱེད་ལ་
སྦྱོར་ཞིང་། བུམ་བསྐྱེད་ལ་ངོ་བོར་ལྷུར་ལེན་དང་། མདུན་བསྐྱེད་ལ་དཀྱིལ་འཁོར་དུ་གྱུར་ཞེས་བསྒྱུར་དགོས་ཟེར་
བ་མི་འཐད་དེ། བདག་ཉིད་དུ་གྱུར་བ་ནི་ངོ་བོར་གྱུར་པའམ་བདག་ཉིད་ཅན་དུ་གྱུར་ཞེས་པའི་དོན་ཡིན་གྱི་
བདག་བསྐྱེད་དུ་གྱུར་བའི་དོན་མ་ཡིན་པའི་ཕྱིར་རོ། ། བུམ་པ་གཉིས་ཡོད་ན། ལས་བུམ་གྱི་ནང་དུ་དར་མེད་ན།
གཙོ་བོའི་གཡོན་དུ་པཾ་ལས་པདྨ་དང་ཨཱ༔ ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་
གིས་མཚན་པ། དེ་ཡོངས་སུ་གྱུར་པ་ལས་ཁྲོ་བོ་བདུད་རྩི་འཁྱིལ་བ་སྐུ་མདོག་ལྗང་སྔོན་ཞལ་གཅིག་ཕྱག་གཉིས་པ་
གཡས་སྣ་ཚོགས་རྡོ་རྗེ་ཐུགས་ཀར་འཛིན་ཅིང་། གཡོན་དེས་ཡུ་བ་བྱས་པའི་དྲིལ་བུ་དཀུར་བརྟེན་པ། སྤྱན་
གསུམ་པ་མཆེ་བ་ཅུང་ཟད་གཙིགས་པ་དང་རིན་པོ་ཆེའི་རྒྱན་གྱིས་བརྒྱན་ཅིང་། སེམས་དཔའི་སྐྱིལ་མོ་ཀྲུང་གིས་
བཞུགས་པ། ལྷ་ཚོགས་དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། ཅེས་པ་ནས། ཚེ་དཔག་མེད་ལྷ་དགུ་དང་ཁྲོ་བོ་
བདུད་རྩི་འཁྱིལ་བ་ལ་སངས་རྒྱས་དང་ཅེས་པ་ནས། བཛྲ་ས་མཱ་ཛ ། མ་ལུས་སེམས་ཅན་ཀུན་གྱི་མགོན་གྱུར་
ཅིང་། ། ཞེས་སོགས་སྤྱན་འདྲེན་རྒྱས་བསྡུས་ཅི་རིགས་དང་། ཨོཾ་པདྨ་ཀ་མ་ལ་ཡ་ཧཱུཾ། ཞེས་པ་ནས། དེ་བཞིན་
གཤེགས་པ་ཐམས་ཅད་ཀྱིས་འདི་ལ་མངོན་པར་ཞེས་བསམ། དབུ་བརྒྱན་པ་དང༌། ཁྲོ་བོ་བདུད་རྩི་འཁྱིལ་བ་ལ་
དོན་ཡོད་གྲུབ་པས་དབུ་བརྒྱན་ཅིང་། དབང་གི་ལྷ་རྣམས་ཀྱང་དེ་ཉིད་ལ་ཐིམ་པར་གྱུར། དེ་ནས་མཆོད་པ་སྔར་
ལྟར་བྱིན་གྱིས་བརླབས་ལ་འབུལ་བ་ནི། ཆུ་བོ་གངྒཱའི་རྒྱུན་བཞིན་དུ། ། ཡོན་ཆབ་རྒྱུན་ཡང་མི་ཆད་པ། ། བུམ་
པའི་ལྷ་ཡི་ཚོགས་ལ་འབུལ། ། འགྲོ་བའི་དོན་དུ་བཞེས་སུ་གསོལ། ། ཨོཾ་ཨ་པ་རི་མི་ཏ་ཨཱ་ཡུཛྙཱ་ན་ས་པཱ་རི་ཝ་ར་
ཨགྷཾ་ནས་ཤཔྟའི་བར་དུ་མཆོད། བསྟོད་པ་རྒྱས་པའམ། ཡང་ན་འཇིག་རྟེན་འདྲེན་པའི་གཙོ་བོ་ཚེ་དཔག་
མེད། ། ཅེས་སོགས་དང་། འཁོར་བའི་སེམས་ཅན་མ་ལུས་པ། ། ཅེས་སོགས་དང་། རང་གི་རང་བཞིན་ཞི་བ་
ལས། ། གདུག་པ་འདུལ་ཕྱིར་ཁྲོ་བོའི་སྐུ། ། མ་རུང་ཚར་གཅོད་རྡོ་རྗེ་ཅན། ། བདུད་རྩི་འཁྱིལ་ལ་ཕྱག་འཚལ་
བསྟོད། ། དེ་ནས་དུང་ཆོས་ཀྱི་ཆུ་ལ།ཨོཾ་བཛྲ་ཨ་མྲྀ་ཏ་ཨུ་ད་ཀ་ཧཱུཾ།ཞེས་པ་ཅི་འགྲུབ་དང་། ཨོཾ་ཨཱཿཧཱུཾ། ལན་བདུན་
བཟླས་ནས།དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར། ལྷ་སོ་སོའི་
ཐུགས་ཀའི་སྔགས་ཕྲེང་ལས་འོད་ཟེར་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཡེ་ཤེས་ཀྱི་
བདུད་རྩི་བཀུག་ནས་བུམ་པའི་ལྷ་རྣམས་ཀྱི་ཐུགས་རྒྱུད་བསྐུལ་ཏེ། སྐུའི་ཆ་ནས་བདུད་རྩིའི་རྒྱུན་བབས་པ་
206

༄༅། ། ཚེ་ཆོག་འཆི་མེད་དཔལ་སྟེར། །
རྣམས་བུམ་པའི་ཆུ་དང་དབྱེར་མེད་པར་གྱུར། ཨོ་པེ་རོ་ཙ་ན་ཨཱ་ཡུཛྙཱ་ན་སེདྷི་ས་མ་ཡེ་ཧཱུྃ། ཞེས་པ་བརྒྱ་རྩ་བརྒྱད་
དང་།བཛྲ་ཨཱ་ཡུཛྙཱ་ན + རཏྟ + པདྨ + ཀཆ་ + སརྦ་ལོ་ཀེ་ཏེ + གུ་ཎ + ཛྷཱ་ན + ཨ་ཙ་ལ + རྣམས་བཅུག་སྟེ་
བརྒྱ་རྩ་རེའམ་ཡང་ན་ཉེར་གཅིག་རེ་བཟླའོ། ། དེ་ནས་ལས་བུམ་ལ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ཎ་ཧཱུཾ་ཕཊ།
ཞེས་བརྒྱ་རྩ་བརྒྱད་བཟླ་ཞིང་། མཐུན་མོང་དུ། ཨོཾ་ཨཱ༔ ཧཱུྃ། གཟུངས་རིང་བཟླ་ཞིང་། བརྒྱ་རྩ་དང་། ཡིག་བརྒྱ་
ལན་བདུན་ནམ་གསུམ་བཟླའོ། ། དེ་ནས་ཨོ་པི་རོ་ཙ་ན་ཨཱ་ཡུཛྙཱ་ན་སིདྷི་ས་མ་ཡེ་ཧཱུཾ། དང་ཧཱུྃ་ལན་བདུན་བཟླས་
པའི་མཆོད་ཡོན་ཕུལ། འཁྱིལ་བ་བཟླས་པའི་མེ་ཏོག་གསུམ་གཞུག དེ་ནས་ཉེར་སྤྱོད་ལྔ་དང་རོལ་མོས་མཆོད་
ཅིང་། འཁྱིལ་པའི་སྔགས་དང་། ལས་བུམ་གྱི་ཆུས་བསང་ཞིང་། ཇི་སྲིད་དཀྱིལ་འཁོར་གྱི་བྱ་བ་རྣམས་མ་རྫོགས་
པ་དེ་སྲིད་དུ་བགེགས་རྣམ་པར་བཟློག་པའི་འཕྲིན་ལས་མཛད་ཅིག། ཅེས་གསོལ་བ་གདབ། བསྟོད་པ་རྒྱས་
བསྡུས་གང་རུང་བྱའོ། ། དེ་ནས་ཨོཾ་ཨཱཿཧཱུྃ། བཛྲ་མུ བུམ་ལྷ་ཡེ་ཤེས་པ་རྣམས་རང་བཞིན་གྱི་གནས་སུ་གཤེགས་
ཤིང་། དམ་ཚིག་པ་རྣམས་བུམ་པའི་ཆུ་དང་རོ་གཅིག་ཏུ་གྱུར་བར་བསམས་མོ། ། བཞི་བ་གཞན་ལ་དབང་
བསྐུར་བའི་ཚེ་སློབ་མ་སྟ་གོན་ནི། མཚན་ཉིད་དང་ལྡན་པའི་སློབ་མ་བསམ་མཎྜལ་ཕུལ། དགའ་ཆེན་ཁྱོད་བདག་
ཅེས་སོགས་ཀྱིས་གསོལ་གདབ་ལན་གསུམ་དང་། དཀོན་མཆོག་གསུམ་ལ་བདག་སྐྱབས་མཆི། ། ཞེས་སོགས་
གསུམ་གྱིས་སྐྱབས་སེམས་འཛིན་དུ་འཇུག དེ་ནས་སློབ་མའི་གནས་གསུམ་བྱིན་བརླབ་བྱ་བ། སོ་ཤིང་། སྲུང་
སྐུད། ཀུ་ཤ་སྦྱིན་པ་རྣམས་བྱས་ལ། འཇིག་རྟེན་དུ་ནི་ཀུན་མཁྱེན་རྣམས། ཞེས་སོགས་ཀྱིས་སྤྲོ་བ་བསྐྱེད་པ་དང་།
སྙན་གསལ་ འབེབས་ པ། དཀྱིལ་ འཁོར་འདེགས་ པའི་བར་རྣམས་ འདུལ་ འཛིན་ པའི་ མཆོག་ བཤད་ པ་ ལྟར་
བྱའོ། ། གསུམ་ལ་དངོས་གཞིའི་ཆོ་ག་ལ་གསུམ། ཡེ་ཐིག་གདབ་ཅིང་ཚོན་དགྱི་བ། ། བུམ་པ་དགོད་ཅིང་རྒྱུན་
དགྲམ་པ། བསྒྲུབ་ཅིང་མཆོད་ནས་དབང་བསྐུར་བའོ། ། དང་པོ་ནི། དེ་ནས་ཐིག་སྐུད་དཀར་པོ་ལྔ་ཚན་ཚོན་སོ་
སོས་བསྒྱུར། སྣོད་སོ་སོར་དབུས་དང་ཕྱོགས་བཞིར་དགོད། བསང་སྦྱངས་ནས་རྣམ་སྣང་ལ་སོགས་པ་རིགས་
ལྷར་བསྐྱེད། དེ་ནས་རང་གཙོ་བོ་དང་སློབ་མ་འཁྱིལ་བར་བསྐྱེད་པ་གཉིས་ཀའི་ལག་པ་གཡོན་པའི་སོར་མོའི་རྩེ་མོ་
ནས་མཐེ་བོའི་བར་དུ་སྔོ་དཀར་དམར་སེར་ལྗང་བའི་རིམ་པས་བཀོད་ནས་ཀྱང་རྫི་མ་བརྡེགས་ཤིང་རྡེགས་པ་
འབར་བ་ལྟ་བའི་རིགས་ལྔ་བསྐུལ་བར་བསམ་ཞིང་། ཨོཾ་དཱི་པྲ་ཏིཥྛ་ཨོཾ་གུ་ཤ་ཛ བཅོམ་ལྡན་འདས་དཀྱིལ་འཁོར་
ཆེན་པོའི་ཐིག་གདབ་པའི་ཕྱིར། རྡོ་རྗེའི་ཐིག་བདག་ལ་སྩོལ་ ཅིག འབར་བའི་ལྟ་སྟངས་ལྕགས་ཀྱུ་ལྟ་བུས་
བཀུག་པའི་ཡེ་ཤེས་ཀྱི་ཐིག་སྐུད་སྟ་གོན་གྱི་ལྷའི་ཐུགས་ཁ་ནས་བཏང་བ་ལག་པའི་ཐིག་སྐུད་སོ་སོ་ལ་ཐིམ་པར་གྱུར་
བར་བསམ། དེ་ནས་ཨོ་ཨ་སྐྱོ་ནྱ་ཨ་ནུ་ག་ཏ་སརྦ་དྷརྨཱ ཨ་ཏན་ཏ་ཨ་ནུ་པྲ་བིཥཱ་སརྦ་དྷརྨཱ༔ ཞེས་གཉིས་ལས་བརྗོད་
ཅིང་དེ་རྣམས་སོ་སོར་སྒྲིལ། དེ་ནས་གཅིག་ཏུ་སྒྲིལ། དེ་ནས་དྲིའི་ཆུ་སོགས་ཀྱིས་བྱུགས་པ་དང་ཡི་གེ་གསུམ་
207

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བཀོད་པ་ལ་སོགས་པ་ལས་ཐིག་ལྟར་བྱ། དྲིས་བྱུགས་པའི་གསེར་ལ་སོགས་པའི་སྣོད་དུ་བཞག་སྟེ། ཆུ་གཉིས་ནས་
རོལ་མོའི་བར་གྱིས་མཆོད་ནས། ལག་པས་རེག་ཅིང་འཁྱིལ་བ་བཟླས་ལ་བསྲུང་། ཞེས་པ་ནས་སློབ་མས་ཀྱང་
བརྗོད་ཅིང་དྲངས། གཡོན་པའི་རྡོ་རྗེ་ཁུ་ཚུར་གྱིས་བཟུང་ཞེས་པའི་བར་ལས་ཐིག་ལྟར་བྱས་ལ། རྡོ་རྗེ་དང་བཅས་
པའི་ལག་པ་གཡས་པའི་མཐེ་བོང་དང་འཛུམ་མོས་ཐིག་སྐུད་གཟུང་ལ། སེ་གོལ་གྱི་སྒྲ་དང་བཅས་པས་ནམ་མཁའ་
ལ་གདབ་ཅིང་། ཨོཾ་བཛྲ་ས་མ་ཡ་སུ་ཏྲ་མ་ཏི་ཀྲ་མ་ཧཱུྃ། ཞེས་བརྗོད། སྒྲ་དེས་ནམ་མཁའ་ཁྱབ་པའི་སངས་རྒྱས་
རྣམས་བསྐུལ་ཏེ་བྱོན་ནས་ཐིག་སྐུད་ལ་ཐིམ་པར་གྱུར་བར་བསམ། དེ་ནས་ལག་པ་གཉིས་མཉམ་པར་བསལ།
སྔགས་དེ་ཉིད་བརྗོད་ཅིང་། ཚངས་ཐིག་དང་པོས་གདབ། ངོ་བོ་ཡེ་ཤེས་ལ་རྣམ་པ་སྲད་བུ་ཁ་དོག་ལྔར་སྣང་བའི་
ཐིག་སྐུད་རེ་ཆད་ནས་ལས་ཐིག་ལ་ཐིམ་པར་གྱུར་བར་བསམ། དེ་ནས་རྐང་པ་བྱིན་གྱིས་བརླབས་ཏེ་གཡས་བསྐོར་
དུ་ཕྱིན་ནས། ལྷོ་བྱང་གི་ཚངས་ཐིག་ནམ་མཁའ་དང་ས་གཞི་ལ་འདེབས་པ་གོང་ལྟར་བྱ། དེ་ནས་ནམ་མཁའ་ལ་
གདབ་པ་མ་གཏོགས་སྐོར་ཕྱོགས་ལ་སོགས་པ་སྔར་ལྟར་བྱ་སྟེ། ལས་ཐིག་གང་ཡོད་དུ་གདབ། ཐིག་ཐེབས་པ་དང་
ཐིག་སྐུད་ལ་སྔར་ལྟར་མཚོན་ནས། ཨོྃ་ཨཱཿ ཧཱུྃ། བཛྲ་མུ ཐིག་སྐུད་ཀྱི་ཡེ་ཤེས་པ་ནམ་མཁར་བཞུགས་པའི་རྒྱལ་
བ་རྣམས་ཀྱི་ཐུགས་ཀར་གཤེགས་ཤིང་། དམ་ཚིག་པ་རང་ལ་ཐིམ་པར་གྱུར་བར་བསམ་མོ། ། དེ་ནས་ཚོན་
རྣམས་ལ་ཧི ཡིག་བྲི་ཞིང་གནས་མ་འཆོལ་བར་དགོད། ཚོན་རྣམས་བསང་སྦྱངས་ནས་རྣམ་སྣང་ཚེ་དཔག་མེད་
ལ་སོགས་པ་རིགས་ལྔར་བསྐྱེད། ཨོཾ་བཛྲ་ཙི་ཏྲ་ས་མ་ཡ་ཧཱུྃ། ཨོཾ་དཱི་ལྟ་ཧི་ཥཱ་མཾ་གུ་ཤ་ཛ༔ འབར་བའི་ལྟ་སྟངས་
ལྕགས་ཀྱུ་ལྟ་བུས་སྟ་གོན་གྱི་ལྷའི་ཐུགས་ཀ་ནས་ཡེ་ཤེས་ཀྱི་ཚོན་བཀུག་སྟེ་དམ་ཚིག་པ་སོ་སོ་དང་ངོ་བོ་གཅིག་ཏུ་གྱུར།
དེ་ནས་ཚོན་རྣམས་ལ་ཧི་ཞེས་པ་བྲིས་ལ་ཧི་ཞེས་བརྗོད་པས། ཚོན་རྣམས་མང་པོར་སྤར་བར་གྱུར་བར་བསམ་ལ།
མེ་ཏོག་ནས་རོལ་མོའི་བར་གྱིས་མཆོད་དེ། དེ་ནས་འོག་ནས་འབྱུང་བའི་སྔགས་ཀྱིས་ཕུར་བུ་གཏོན་ཏེ་ཕུང་ཁུང་
ཚོན་སྣ་ལྔས་དགང༌། དེ་ནས་རྡོ་རྗེ་ཞགས་ཀྱི་འཇུག་པས་དཀྱིལ་འཁོར་གྱི་ནང་དུ་ཞུགས་ཏེ། དེ་ཡང་རྩིག་པ་ལྔ་ནི་
ཕྱི་ནས་སྔོ་སེར་དམར་ལྗང་དཀར་བ། ཕྱོགས་ཚོན་ནི་ཤར་སྔོ། ལྷོ་སེར། ནུབ་དམར། བྱང་ལྗང་། དབུས་
དཀར་བ། ༀ་བཛྲ་ཙི་ཏྲ་ས་མ་ཡ་ཧཱུྃ། ཞེས་བཟློས་ཤིང་དབང་ལྡན་ནས་བརྩམ་ཏེ་གཡས་སྐོར་གྱིས་གཡོན་པའི་རྡོ་
རྗེ་ཁུ་ཚུར་གྱིས་སོར་བཅུ་གཉིས་ཀྱི་ཚད་དུ་བྲི་ཞིང་། དེ་ནས་རང་ངམ་གཞན་གྱིས་ཅི་བདེར་འབྲིའོ། ། ནང་པདྨ་
འདབ་བརྒྱད་དམར་པོ་ལྟེ་བ་ལྗང་གེ་སར་སེར་མུ་ཁྱུད་སྔོན་པོ་ལ་རྡོ་རྗེ་དཀར་བོ། རྩིག་པའི་སྟེང་གིས་གུ་སེར་པོ་ལ་
རིན་པོ་ཆེའི་ཕྲེང་བས་སྤྲས་པ། དྲ་ཕྱེད་ཀྱི་གཞི་ནག་པོ་ལ་ཤར་བུ་དང་མདའ་ཡབ་དཀར་པོ། རྟ་བབས་ཀྱི་གསེར་
ལྗང་སེར་པོ། ཤར་བུ་རིན་པོ་ཆེ་སྔར་བཞིན། རྟ་རྨིག་དར་ཝ་རན་ཌ་མཛེས་ཚོན། མུན་པ་ གཉིས་ནག་པོ།
འཁོར་ལོ་དང་རི་དྭགས་སེར་པོ། སྣ་ཚོགས་རྡོ་རྗེའི་རྭ་དབུས་མ་དང་གླང་རྒྱབ་ཀྱི་ནང་ཕྱོགས་མདོག ཕྱོགས་ཀྱི་རྩྭ་
208

༄༅། ། ཚེ་ཆོག་འཆི་མེད་དཔལ་སྟེར། །
རྒྱལ་བའི་མདོག ཁྱམས་ལྗང་ཁུ། བད་འདབ་སྣ་ཚོགས་པ། རྡོ་རྗེ་ར་བའི་གཞི་སྔོན་པོ་ལ་རྡོ་རྗེ་དཀར་པོ། འོད་
ཕྲེང་ཁ་དོག་སྣ་ཚོགས་པ། དབུས་ཀྱི་པདྨའི་ལྟེ་བ་དང་འདབ་མ་བརྒྱུད་ཀྱི་སྟེང་དུ་ཟླ་བ་ལ་གནས་པའི་ཧི དམར་
པོ་རེ་བྲིའོ། ། དེ་ལྟར་བྲིས་ཟིན་པ་དང་ཚོན་ལྷག་མ་རྣམས་བསྡུས་ཏེ། ཡེ་བྲིག་ལྟར་མཆོད་པ་དང་གཤེགས་གསོལ་
བྱའོ། ། གཉིས་པ་ནི། དཀྱིལ་འཁོར་གྱི་མཐར་མཆོད་པ་ལྷ་གྲངས་དང་མཉམ་པ་དབང་ལྡན་ནས་བརྩམས་ཏེ་
གཡས་བསྐོར་དུ་བཤམས། གདུགས་དང་རྒྱལ་མཚན་ལ་སོགས་པས་བརྒྱན་པ་དང་། གཏོར་མ་རྣམས་སྟ་གོན་བྱ།
འཆི་བླུ་བྱེད་ན་ཇི་ལྟར་བྱ་དགོས་པ་གཞན་དུ་ཤེས། གསུམ་པ་ནི། བདག་བསྐྱེད་བཟླས་པ་དང་བཅས་པ་སྔར་
ལྟར་བྱས་ལ། རང་གི་ཐུགས་ཀའི་ཧཱི༔ལས་འོད་འཕྲོས། རྟེན་དང་བརྟེན་པར་བཅས་པའི་དཀྱིལ་འཁོར་རྣམས་
བསྡུས་ཏེ་རང་ཉིད་ལ་ཐིམ་པར་གྱུར་ཅེས་བརྗོད་ཅིང་བསམ། འདིར་རས་བྲིས་ཀྱི་དཀྱིལ་འཁོར་བསྒྲུབ་པའི་སྔོན་
དུ་བདག་བསྐྱེད་སྒོམ་པའི་མཐར་ཡར་བྱའོ། ། དེ་ནས་ཨོཾ་བཛྲ་བེ་ག་ཨ་ཀྲ་མ་ཧཱུྃ། ཞེས་འབྱུང་བ་ནི་དཀྱིལ་འཁོར་
དུ་འཇུག་པའི་སྐབས་སུ་རྡོ་རྗེའི་ཤུགས་ཀྱིས་འཇུག་པའི་དོན་ཡིན་པས། དཀྱིལ་འཁོར་བསྒྲུབ་པའི་ཐོག་མར་
འདོན་དགོས་ཀྱི། ཁ་ཅིག་བདག་སྐྱེད་དང་བུམ་བསྐྱེད་གང་རུང་གི་མཇུག་ཉིད་དུ་སྦྱར་རྒྱུ་ཡིན་སྙམ་པ་ནི་དོན་མིན་
ནོ། ། འོན་ཀྱང་དེ་འདུལ་འཛིན་པའི་ཆོ་གར་འབྱུང་གི། པཎ་ཆེན་ཀྱི་དེར་མི་འབྱུང་ངོ༌། ། དེ་ནས་སྔར་གྱི་སྔགས་
དེ་བརྗོད་ནས་རྡོ་རྗེ་ཤུགས་ཀྱི་འཇུག་པའི་དཀྱིལ་འཁོར་གྱི་ནང་དུ་ཞུགས་པར་མོས་ཏེ། དཀྱིར་འཁོར་ཨ་མྲྀ་ཏས་
བསངས་སྭ་བྷཱ་ཝས་སྦྱངས། ཆོས་ཐམས་ཅད་རང་བཞིན་གྱིས་རྣམ་པར་དག་ཅིང་སྟོང་བ་ཉིད་དུ་གྱུར་སྟོང་བའི་
ངང་ལས་རོ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ་ཅེས་པ་ནས།
དབང་གི་ལྷ་རྣམས་ཀྱང་དེ་ཉིད་ལ་ཐིམ་པར་གྱུར། དཀྱིལ་འཁོར་བསྒྲུབ་པའི་ཉི་མ་དང་བོའི་དུས་སུ་སྟ་གོན་གྱི་ལྷ་
འབེབས་དགོས་པས། དེའི་སྐབས་ཀྱང་ཤེས་པར་བྱའོ། ། མཆོད་པ་ཨ་མྲྀ་ཏས་བསང་སྦྱངས་སྟོང་བའི་ངང་ལས་
ཨོཾ་ཞེས་པ་ནས། མཉམ་པར་གྱུར། ཨོཾ་ཨརྒྱུ་ཨཱ༔ ཧཱུྃ། ཞེས་པ་ནས། བཛྲ་ཤཔྟ་ཨཱཿ ཧཱུཾ། དང་ༀ་རཱུ་པ་བཛྲ་ཨཱཿ ཧཱུྃ།
ནས་ༀ་སྤཞྭ་བཛྲ་ཨཱཿ ཧཱུྃ། གི་བར་གྱིས་བྱིན་བརླབ་བྱ་ཞིང་། དེ་ནས། མཆོད་ཡོན་ཕལ་ཆེར་མཆོད་ཡོན་བླ་རེ་
དང་། ། མཆོད་ཡོན་བཀོད་པའི་འོད་ཟེར་རབ་ཀྱི་ཞིང་། ། མཆོད་ཡོན་སྣ་ཚོགས་ཀུན་ཏུ་བཀྲམ་བྱས་ནས། །
བདག་ཉིད་ཆེན་པོ་རྒྱལ་བ་སྲས་བཅས་མཆོད། ། ཨོཾ་ཨ་པ་རི་མེ་ཏཱི་ཡུཛྙཱ་ན་ས་པཱ་རི་ཝ་ར་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། དེ་
བཞིན་དུ་ཤཔྟའི་བར་དུ་སྦྱར་ལ་མཆོད། ཨོཾ་སརྦ་བིད་པཱུ་ར་པཱུ་ར་སུ་ར་སུ་ར་ཨ་བརྟ་ཡ་ཨ་བརྟ་ཡ་ཧོ འདུལ་འཛིན་
པའི་དེར་མཆོད་ཡོན་གྱི་མཐའ་སྔགས་འདི་ཙམ་ལས། མཆོད་པ་གཞན་མི་འབྱུང་བ་ནི་བསྡུས་པའི་དབང་དུ་བྱས་
ཤིང་། རྒྱས་པ་བྱེད་ན་སྔགས་དེ་མ་བརྗོད་ཀྱང་ཆོག་ལ། པཎ་ཆེན་གྱི་དེར་རོལ་མོའི་རྗེས་སུ། སྣ་ཚོགས་དབང་བོ་
སོགས་ཀྱིས་གོས་དང་། རྒྱལ་བ་མཚན་དཔེ་སོགས་ཀྱིས་རྒྱན་ཕུལ་བའི་རྗེས་སུ་འདོད་ཡོན་ལྔ། རྒྱལ་སྲིད་བདུན་
209

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བུམ་པ་བཀྲ་ཤིས་རྟགས་བརྒྱུད་རྣམས་རིམ་པར་འབུལ་བར་བཤད། ལྷན་ཐབས་ལ་ལར་འདོད་ཡོན་རྒྱུལ་སྲིད་ཀྱི་
རྗེས་སུ་འབྱུང་ཡང༌། གཞུང་གཞན་ཕལ་ཆེར་ལས་འདོད་ཡོན་རྒྱལ་སྲིད་ཀྱི་སྔོན་དུ་འབྱུང་བ་མང་བས་འདིར་ཡང་
དེ་ལྟར་བྱའོ ། དེས་ན། འཛམ་བུའི་གླིང་དང་གླིང་གཞན་དུ། ། གཟུགས་མཆོག་ཚོགས་ཀྱིས་བཀང་བ་
ཡང་། ། སྟོང་གསུམ་ལ་སོགས་ཇི་བཞིན་དུ། ། ཞུམ་པ་མེད་པར་བཅས་ཏེ་འབུལ། ། ཨོཾ་ཨ་པ་རི་ནས་ཝ་ར་རཱུ་
པ་པྲ་ཏཱི་ཙྪ་ཧཱུཾ་སྭཱཧཱ། དེ་བཞིན་དུ་སྦྱར་ཏེ། སྒྲ་སྙན་ཚོགསxདྲི་མཆོགxརོ་མཆོགxརེག་བྱའིxཤིYxགནྡxར་ས།
སྤུན་དང་། འཁོར་ལོ་ནོར་བུxབཙུན་མོxབློན་པོxགླང་པོ﹙ རྟ་མཆོགxདམག་དཔོནxཙཀྲxམ་ཎིxལྕིxཔུ་རུ་
ཥxཧསྟིxཏུ་རཾ་ག་ཨ་ཤཱxཁརྒ་རཏྣ་སྦྱར་བས་འདོད་ཡོན་དང་རྒྱལ་སྲིད་འབུལ་ཞིང་། དེ་ནས་རྒྱུས་པར་ན་བཀྲ་
ཤིས་རྟགས་བརྒྱུད་དང་གོས་རྒྱུན་བུམ་པ་རྣམས་ཀྱང་ཚིགས་བཅད་ཅི་རིགས་ཀྱིས་འབུལ་བར་བྱའོ། དེ་ནས་རྡོར་
དྲིལ་བཟུང་ལ། ཆོས་ཀྱི་འཁོར་ལོ་རྒྱ་ཆེན་བསྐོར། ། ཞེས་པ་ནས། སྙན་པའི་བཀའ་དེ་ཐོབ་པར་ཤོག།ཅེས་
བསྟོད། དེ་ནས་བསྙེན་པ་བྱེད་དམ་མ་བྱས་ཀྱང་མི་འགལ་ལོ། ། དེ་ནས། ཡི་དམ། ཆོས་སྐྱོང་། རྒྱལ་བོ་བཞིའི་
གཏོར་མ་རྣམས་བྱིན་བརླབ་བྱ་བ་ནི། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཨོཾ་ལས་རིན་
པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་གཏོར་མ་
དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར་བར་བསམ་ཞིང་། ཨ་ཀ་
རོས་བྱིན་གྱིས་བརླབས་ནས། དང་པོ་ནི། མགྲོན་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་པོ་
འོད་ཀྱི་སྦུ་གུ་ཅན་རྣམས་སུ་གྱུར། ཏདྱ་ཐཱ། ཨོཾ་ཨ་བ་རི་མི་ཏ་ཨཱ་ཡུཛྙཱ་ན་དྷཱི ཧཱུཾ་ཧཱུཾ་སྭཱཧཱ། ན་མཿ སརྦ་ཏ་ཐཱ་ག་ཏ་
ཧཱུྃ། ཅེས་པ་ནས། གྲི་ཧྥ་ཨི་དཾ་བ་ལིཾ་ཏ་ཡེ་སྭཱཧཱ། ཞེས་ལན་གསུམ་གྱིས་ཚེ་དཔག་མེད་ཀྱི་ལྷ་ཚོགས་ལ་ཕུལ་ནས།
ཆུ་གཉིས་ནས་རོལ་མོའི་བར་གྱིས་མཆོད་ལོ། བསྟོད་པ་རྒྱས་བསྡུས་གང་རུང་བྱ། ཞེས་པ་ནི། སྒོས་ཀྱི་ཆོས་སྐྱོང་
ལ་རང་གི་འབུལ་ཚུལ་ལྟར་བྱའོ། ། གསུམ་པའི་མོ་ཨེ་བྱེ་ཧི་ཙ་ཏུ་ར་ཤྲཱི་མ་ཧཱ་རཱ་ཛ་ས་པ་རི་ཝ་ར་ས་མ་ཡེ། ཞེས་པས་
སྤྱན་དྲངས། ཀ་མ་ལ་ཡེ་སྟི། གྱིས་གདན་ཕུལ། རྒྱལ་པོ་ཆེན་པོ་བཞི་འཁོར་དང་བཅས་པའི་ལྗགས་ཧཱུྃ་ལས་ཅེས་
པ་ནས། ཅན་རྣམས་སུ་གྱུར། ། ཨོ་དྷི་ར་གྷ་ཡེ་ཡེ། ཨོཾ་བིར་ཌྷ་ཀ་ཡེ། ཨོཾ་བི་རུ་བཀྭ་ཡེ། ཨོཾ་བི་ཤ་མ་ཎ་ཡེ། ན་
མཿ སརྦ་ཏ་ཐཱ་ག་ཏ་བྷོ།ཅེས་པ་ནས། བ་ལི་ཏ་ཡེ་སྭཱཧཱ། ཅེས་ལན་གསུམ་གྱིས་དབུལ།ༀ་ཙ་ཏུར་བྷི་ནས་ཝ་ར་ཨརྒྱུ་
ནས་ཤལྟའི་བར་གྱིས་མཆོད། རྒྱལ་པོ་ཆེན་པོ་དཔལ་ལྡན་པ། ། མརྒད་མདོག་མཚུངས་པི་ཝང་འཛིན། ། དྲི་
ཟའི་ཚོགས་ལ་དབང་སྦྱར་བའི། ། ཡུལ་འཁོར་སྲུང་ལ་ཕྱག་འཚལ་ལོ། ། དཔའ་བོ་ཆེན་པོ་སྟོབས་པོ་ཆེ། ། ཁ་
དོག་སྔོན་པོ་རལ་གྲི་འཛིན། ། གྲུལ་བུམ་ཚོགས་ལ་དབང་བསྒྱུར་བའི། ། འཕགས་སྐྱེས་པོ་ལ་ཕྱགx} ། མངའ་
བདག་ཆེན་པོ་མཐུ་བོ་ཆེ། ། ཁ་དོག་དམར་སེར་སྦྲུལ་ཞགས་འཛིན། ། ཀླུ་ཡི་ཚོགས་ལ་མངའ་མཛད་པའི། །
2j0

༄༅། ། ཚེ་ཆོག་འཆི་མེད་དཔལ་སྟེར། །
མིག་མི་བཟང་ལ་ཕྱགx། ། དེད་དཔོན་ཆེན་པོ་གསེར་མདོག་ན། ། བེ་ཅོན་དང་ནི་ནེའུ་ལེ་འཛིན། ། གནོད་
སྦྱིན་ཚོགས་ལ་དབང་བསྒྱུར་བའི། ། རྣམ་ཐོས་སྲས་ལ་ཕྱག་འཚལ་ལོ། ། རྒྱལ་ཆེན་བཞི་བོ་འཁོར་བཅས་
ཀྱིས། ། མཆོད་སྦྱིན་གཏོར་མ་འདི་བསྣམས་ལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་
དང་དབང་ཕྱུག་དང་། ། དཔལ་དང་གྲགས་དང་སྐལ་བ་བཟང་། ། ལོངས་སྤྱོད་རྒྱ་ཆེན་ཀུན་ཐོབ་ཅིང་། ། ཞི་
དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། །
དངོས་གྲུབ་ཅན་གྱི་སྟོངས་གྲོགས་མཛོད། ། དུས་མིན་འཆི་དང་ནད་རྣམས་དང༌། ། གདོན་དང་བགེགས་
རྣམས་མེད་པར་མཛོད། ། རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་
རྟེན་བདེ་ཞིང་ལོ་ལེགས་དང༌། ། འབྲུ་རྣམས་འཕེལ་ཞིང་ཆོས་འཕེལ་དང་། ། བདེ་ལེགས་ཕུན་སུམ་ཚོགས་པ་
དང་། ། ཡིད་ལ་འདོད་པ་ཀུན་འགྲུབ་ཤོག། ཤར་ཕྱོགས་དྲི་ཟའི་གདོན་དང་། ལྷོ་ཕྱོགས་གྲུལ་བུམ་གྱི་གདོན་
དང་། ནུབ་ཕྱོགས་ཀླུའི་གདོན་དང་། བྱང་ཕྱོགས་གནོད་སྦྱིན་གྱི་གདོན་ལས་གྱུར་པའི་ནད་དང་གནོད་པ་
ཐམས་ཅད་ཉེ་བར་ཞི་བའི་འཕྲིན་ལས་མཛོད་ཅིག ཅེས་འཕྲིན་ལས་བཅོལ་ལ། ཨོཾ་ཨཱཿ ཧཱུྃ་བཛྲ་མུ རྒྱལ་པོ་ཆེན་
པོ་བཞི་རང་གནས་སུ་གཤེགས་པར་གྱུར། ཅེས་བརྗོད་ཅིང་། གཞི་བདག་གཏོར་མ་ཡང་སྤྱི་ལྟར་གཏོང་ངོ༌། །
དེ་ནས་སྒྲུབ་གྲོགས་ཨ་མི་ཏ་བཟླ་ཞིང་། དཀྱིལ་འཁོར་སྲུང་དུ་བཅུག་སྟེ། རང་སྒྲུབ་ཁང་གི་ཕྱི་རོལ་ཏུ་ཕྱིན་ནས།
ཆ་གསུམ་གཏོང་བ་ལ། གཏོར་མ་མཆོད་པ་བཅས་བྱིན་གྱིས་བརླབ་པ་ནི། ཨ་མྲྀ་ཏས་བསངས། སྭཱ་བྷཱ་ཝས་
སྦྱངས། སྟོང་བའི་ངང་ལས་ཨོཾ་ལས་ཞེས་པ་ནས། ཨོཾ་བཛྲ་ཤཔྟ་ཨཱ༔ ཧཱུྃ་གི་བར་དང་། ཨོཾ་སྭ་བྷཱ་ཝ་བི་ཤུདྡྷེ་དྷརྨཱ་ཏེ་
བཛྲ་སིདྡྷི་ཧཱུཾ། ན་མཿ སརྦ་ཏ་ཐ་ག་ཏེ་བྷོ། བི་ཤྭ་མུ་ཁེ་བྷྱ སརྦ་ཏར་ཨུངྒ་ཏེ་སྤ་ར་ཎ་ཧི་མཾ་ག་ག་ན་ཁཾ་སྭཱཧཱ། ཨོཾ་ཨ་
མྲྀ་ཏེ་ཧཱུྃ་ཕཊ༔ ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ ཎཾ་ཨ་དྱ་ནུ་པཱ་སྣ་ཏཱད། ན་མ སརྦ་ཏ་ཐཱ་ག་ཏ་ཨ་ཝ་ལོ་ཀེ་ཏེ་ཨོཾ་སམྦྷ་ར་
སམྦྷ་ར་ཧཱུཾ། ཨོཾ་རུ་རུ་སྤུ་རུ་ཛྭ་ལ་ཏི་ཥྛ་སིདྡྷ་ལོ་ཙ་ནི་སརྦ་ཨརྦ་ས་དྷ་ནི་སྭཱཧཱ། བདག་གི་བསམ་པའི་སྟོབས་དང་
ནི། ། དེ་བཞིན་གཤེགས་པའི་བྱིན་སྟོབས་དང་། ། ཆོས་ཀྱི་དབྱིངས་ཀྱི་སྟོབས་རྣམས་ཀྱིས། ། དོན་རྣམས་གང་
དག་བསམ་པ་ཀུན། ། དེ་དག་ཐམས་ཅད་ཅི་རིགས་པར། ། ཐོགས་པ་མེད་པར་འབྱུང་གྱུར་ཅིག། ཅེས་
བདེན་སྟོབས་བརྗོད། དེ་ནས་སྤྱན་དྲངས་བ་ནི། མགོན་པོ་ཀུན་གཤེགས་ཅེས་པ་ནས། གསོལ། ། ཕྱོགས་སྐྱོང་
འཇིགས་རྟེན་སྐྱོང་བའི་དབང་དང་ལྡན། ། སྙིང་རྗེ་ཐབས་མཁས་ཐུགས་དམ་དཀྱིལ་པོ་ཆེ། ། ལྷ་དང་དྲང་སྲོང་
ཡི་དྭགས་སྲིན་པོ་ཀླུ། ། རིགས་འཛིན་རྒྱལ་པོ་དང་ནི་གདོན་གྱི་བདག ། དེ་དག་སོ་སོའི་དབང་པོའི་སྐུར་སྟོན་
པ། ། ཕྱོགས་བཅུའི་འཇིག་རྟེན་སྐྱོང་བ་བཞུགས་སོ་འཚལ། ། བསྟན་པ་རྒྱས་པའི་སླད་དུ་སྤྱན་འདྲེན་ན། །
211

༄༅། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། ། ཨོཾ་ཨེ་ཧེ་ཧི་ད་ཤ་དིཀ་ལོ་ཀ་པཱ་ལ་ས་པཱ་རི་ཝ་ར་ས་མ་ཡེ་སྭཱཧཱ།
ཨོཾ་རུ་ཏྲ་ཡེ། ཨོཾ་ཤ་ཏ་ས་ཧ་སྲ་ཨོཾ་ཨཀྵི་ཡེ། ཨོཾ་བ་ཀྵེ་ཡེ། ཨོཾ་ཡ་མ་ཡ། ཨོཾ་ནེ་རེ་ཏེ་ཡེ། ཨོཾ་བ་རུ་ཎ་ཡེ། ཨོཾ་བ་ཡ་བེ་
ལེ། ཨོཾ་ཀུ་བོ་ར་ཡེ། ཨོ་ཨུཛྙཱ་ པྲ་ཧ་མ་ན་ཡེ། སུརྱ་གྲ་ཧ་ཨ་དྷི་པ་ཏ་ཡེ། ཙནྡྲ་ནཀྵ་ཏྲ་ཨདྷི་པ་ཏ་ཡེ། ཨོཾ་ཨདྷ་པྲ་
ཐིཝི་ ཨ་སུ་རེ་བྷྱ ནཱ་གེ་བྷྱ ས་བ་རི་ཝཱ་ར་ཨགྷཾ་པྲ་ཏི་ཙྪ་ཧཱུཾ་སྭཱཧཱ། ཞེས་མཆོད་ཡོན་དང༌། ཀ་མ་ལ་ཡེ་ཧཱུཾ།
གང་ན་ཕུལ། ཨོཾ་རུ་ཏྲ་ཡེ། ནས་ནཱ་གེ་བྷྱ ས་པཱ་མི་ཝ་ར་བ་ཝ་ར་སད་་ཀ་རཾ་ཨགྷཾ་ནས་ཤཔྟའི་བར་གྱིས་མཆོད་ལ།
དབང་པོ་རྡོ་རྗེ་འཆང་བའི་ལྷ། ། ལྷ་ཡི་རྒྱལ་པོ་གདོན་གྱི་བདག། ཤར་ཕྱོགས་གདོན་གྱི་ཚོགས་བཅས་ལ། །
མཆོད་ཅིང་བསྟན་དེ་ཕྱག་ཀྱང་འཚལ། ། མེ་ཡིས་བསྲེག་ཀྱང་ཟ་བའི་ལྷ། ། དྲང་སྲོང་རྒྱལ་པོ་གདནx/ ། ཤར་
ལྷོ་མེ་ལྷའི་ཚོགས ། ། མཆོད་ཅིང་། ། གཤིན་རྗེ་ལག་ན་བེ་ཅོན་འཆང་། ། མ་མོའི་རྒྱལ་བ་གདོན་གྱིx། ། ལྷོ་
ཕྱོགས་གདོནx། ། མཆོད་ཅིངx། ། བདེན་དང་བྲལ་བ་ལེགས་ལྡན་ལྷ། ། སྲིན་པོའི་རྒྱལ་པོ་གདནx། ། ལྷོ་
ནུབ་སྲིན་པོའི་ཚོགས ། ། མཆོད་ཅིངx། ། ཞགས་པ་ཐོགས་པ་ཆུ་ཡི་ལྷ། ། ཀླུ་ཡི་རྒྱལ་པོ་གདོནx} ། ནུབ་
ཕྱོགས་གདོནx། ། མཆོད་ཅིངx། ། རླུང་སྟེ་སྲོག་ཀྱང་འཛིན་པའི་ལྷ། ། རིག་འཛིན་རྒྱལ་པོ ། ། ནུབ་བྱང་
རླུང་ལྷའིx༑ ། མཆོད་ཅིང་x ། གནོད་སྦྱིན་ལག་ན་དབྱུག་པ་ཐོགས། ། ནོར་སྐྱོང་གདོན་གྱི་བདག་པོ་སྟེ། །
བྱང་ཕྱོགསx] ། མཆོདx། ། དབང་དང་ལྡན་པ་འདྲེན་པའི་ལྷ། །འབྱུང་པོའི་རྒྱལ་པོx། ། བྱང་ཤར་དབང་
ལྡནx། ། མཆོདx། ། སྟེང་གི་ཚངས་པ་ཆེན་པོ་དང་། ། ཉི་མ་ཟླ་བ་གཟའ་ཆེན་པོ། ། གཟའ་དང་རྒྱུ་སྐར་
བཅས་པ་ལ། ། མཆོདx། ། འོག་གི་ཀླུ་སྟེ་ས་ཡི་ལྷ། ། ས་འཛིན་ལག་པ་ཆེན་པོ་ནངx། ། དམ་ཚིག་ཤེས་པའི་
ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། ། ཞེས་བསྟོད་དོ། །གཏོར་མ་སྦྱིན་པ་ནི། ཨོཾ་རུ་ཏྲ་
ཡེ། ནས། ན་གེ་བྷུ ས་པཱ་རི་ཝ་ར་ན་མ༔ སརྦ་ཏ་ཐཱ་ག་ཏ་བྷོ། ཞེས་སོགས་ལན་གསུམ་དང༌། ཤར་ཕྱོགས་རྡོ་རྗེ་
ཅན་གྱི་ལྷ་ཚོགས་བཅས། ། ཅེས་པ་ནས། བདག་གི་ལས་འདིའི་འབྲས་བུ་མཆིས་པར་མཛོད། ། ཅེས་པས་
བསྔོ། ། མཆོད་སྦྱིན་གཏོར་མ་འདི་བསྣམས་ལ། ། ནས། ཡིད་ལ་འདོད་པ་ཀུན་འགྲུབ་ཤོག། ཅེས་འཕྲིན་ལས་
བཅོལ། ། གདོན་གྱི་རིགས་སྤྱན་འདྲེན་པ་ནི། ། ལུས་ཀྱི་སྤྱོད་ལམ་སྔར་ལྟར་བྱས་ལ། ། ལྷ་དང་ལྷ་མིན་གནོད་
སྦྱིན་ལྟོ་འཕྱེ་གྲུབ། ། ནམ་མཁའ་ལྡིང་དང་འདབ་བཟང་ལུས་སྲུལ་བོ། ། དྲི་ས་སྲིན་པོ་གདོན་གྱི་རིགས་རྣམས་
དང་། ། གང་དག་ས་ལ་གནས་པའི་རྫུ་འཕྲུལ་ཅན། ། བུ་སྨད་བཅས་ཤིང་གཡོག་འཁོར་ཚོགས་བཅས་ལ། །
བདག་གི་པུས་མོ་ས་ལ་བཙུགས་ནས་ནི། ། ཐལ་མོ་སྦྱར་ནས་ཁྱེད་ལ་གསོལ་བ་འདེབས་ཀྱིས། ། གསན་ནས་
ཕན་གདགས་སླད་དུ་འདིར་སྤྱོན་ཅིག ༀ་ཨེ་ཧེ་ཧི་ལོ་ཀ་ཀཱ་ར་ཡ། དེ་བ། ནཱ་ག། ཡ ། གནྟར་པ། ཨ་སུ་ར།
212

༄༅། ། ཚེ་ཆོག་འཆི་མེད་དཔལ་སྟེར། །
ག་རུ་ཌ། ཀིརྣ་ར། མ་ཧོ་ར་ག མ་ནུ་ཥ། ཨ་མ་ནུ་ཥ། ས་པཱ་རི་ཝ་ར་ས་མ་ཡེ་སྭཱཧཱ། ཨོཾ་དེ་བ། ནས་ཝ་ར་བླ་
ཝ་ར་སྱ་ད་ད་ཀའི་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། ཞེས་མཆོད་ཡོན་དང་བ་ཀ་མ་ལ་ཡེ་སྟི། གྱིས་གདན་ཕུལ། ཨོ་དེ་བ།
ནས་ཨགྷཾ་ནས་ཤཔྟའི་བར་གྱིས་མཆོད་ལ། མོ་དེ་བ། ནས། ཝ་ར་ན་མཿ སརྦ་ཏ་ཐཱ་ག་ཏ་བྷོ། ཞེས་སོགས་
གསུམ་གྱིས་གཏོར་མ་ཕུལ་ནས། འབྱུང་བོ་གང་དག་རི་རབ་སྟེང་གནས་དང་། ། དགའ་བའི་ཚལ་དང་ལྷ་ཡི་
གནས་རྣམས་དང་། ། ཤར་ནུབ་རེ་དང་ཉི་ཟླའི་ཁྱིམ་རྣམས་དང་། ། རི་བོ་ཀུན་ལ་གང་དག་གནས་པ་དང་། །
རིན་ཆེན་གླིང་ན་ལྷག་པར་གང་གནས་དང་། ། ཆུ་བོ་ཀུན་དང་ཆུ་བོའི་མདོ་རྣམས་དང་། ། མཚོ་དང་རྫིང་བུ་
ལྟེང་ག་ཆུ་ངོགས་དང་། ། གཡའ་ཆུ་སིལ་མ་ཅན་ན་གང་གནས་དང་། ། གྲོང་དང་ཕྱོགས་ལྷས་གྲོང་ཁྱེར་སྟོང་བ་
དང༌། ། ཁང་སྟོང་དག་དང་ལྷ་ཡི་ཁང་པ་དང༌། ། གཙུག་ལག་ཁང་དང་མཆོད་རྟེན་གནས་རྣམས་དང་། །
དཀའ་ཐུབ་གནས་དང་གླང་ཆེན་བྲེས་རྣམས་དང་། ། རྒྱལ་པོའི་དཀོར་ཁང་དག་ན་གང་གནས་དང་། ། ལམ་
སྲང་སུམ་མདོ་དང་ནི་བཞི་མདོ་དང་། ། གང་དག་ལམ་ཆེན་དང་ནི་ཤིང་གཅིག་དྲུང་། ། དུར་ཁྲོད་ཆེན་པོ་
ནགས་ཚལ་ཆེན་པོ་དང་། ། སེང་གེ་དྲེད་དང་གཅན་གཟན་གནས་དག་དང་། ། འབྲོག་ཆེན་འཇིགས་སུ་རུང་
བར་གང་གནས་དང་། ། གང་དག་གླིང་མཆོག་དག་ན་གནས་པ་དང་། ། ལྷུན་པོ་དུར་ཁྲོད་དག་ན་གནས་པ་
རྣམས། ། རབ་ཏུ་དགྱེས་ཤིང་མགུ་བར་གྱུར་ནས་སུ། ། ཕྲེང་བ་མེ་ཏོག་དྲི་དང་བདུག་པར་བཅས། ། བསྟོད་
དང་གཏོར་མ་མར་མེ་གུས་འབུལ་ན། ། འདི་དག་བཏུང་ཞིང་ལེགས་པར་གསོལ་ནས་ཀྱང་། ། བདག་གི་ལས་
འདི་འབྲས་བུ་མཆིས་པར་མཛོད། ། ཅེས་གནས་སྨོས་པའི་སྒོ་ནས་འཕྲིན་ལས་བཅོལ་ལོ། ༑ རང་ཉིད་སྐད་ཅིག་
གིས་ཧཱུྃ་མཛད་དུ་གྱུར་བར་བམས་ལ། དེའི་ང་རྒྱལ་གྱིས་ཕྱག་རྒྱུ་བྱས་ཏེ། ཛ༔ སངས་རྒྱས་ཀྱི་བདེན་པ་དང་།
ཆོས་ཀྱི + དགེ་འདུན + དེ་བཞིན་གཤེགས་པ་དང་། རྡོ་རྗེ་དང་། རིན་པོ་ཆེ་དང༌། པདྨ་དང་། ལས་ཀྱི་
རིགས་སུ་གྱུར་བ་ཐམས་ཅད་དང་། སྙིང་པོ་དང་། ཕྱག་རྒྱུ་དང་། གསང་སྔགས་དང་། རིག་སྔགས་ཀྱི་ལྷའི་
ཁྱད་པར་ཅན་ཐམས་ཅད་དང་། ཁྱབ་པར་དུ་ཡང་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་
པའི་ལྷ་ཚོགས་ཀྱི་བདེན་པ་དང་། བདེན་པ་ཆེན་པོའི་བྱིན་གྱིས་བརླབས་པ་ལ་བརྟེན་ནས་ཚེ་གེ་མོ་འཁོར་དང་
བཅས་པ་ལ་གནོད་ཀྱང་འཚེ་བར་བྱེད་པའི་གདོན་གྱི་ཚོགས། བགེགས་ཀྱི་རིགས་གང་ཡིན་པ་དེ་དག་ཐམས་
ཅད་སྐད་ཅིག་ཐང་ཅིག་ཡུང་ཙམ་དེ་ཉིད་ལ་འདིར་མཆིས་པར་གྱུར་ཅིག། མོ་ཊཀྐི་ཧཱུཾ་ཛཞེས་བགེགས་འཁོར་
བཅས་མདུན་དུ་འགུག་པར་བསམ། ཨོཾ་གུང་ག་རི་གུང་ཀ་རི་སྭཱཧཱ། ཨོ་པི་ཙི་པི་ཙི་སཱཧཱ། ཨོཾ་གུང་གུང་སཱཧཱ། ས་
པཱ་རི་ཝ་ར་པྲ་ཝ་ར་སད་ཀ་རི་ཨགྷཾ་པྲ་ཏཱི་ཙྪ་སྭཱཧཱ། ཞེས་མཆོད་ཡོན་དང་། ཀ་མ་ལ་ཡེ་སྟི། གྱིས་གདན་དབུལ།
213

༄༅༑ ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ༀགུང་ཀ་རི་གུང་ཀ་རི་སྭཱཧཱ། ནས་ ཨགྷཾ་ནས་ཤཔྟའི་བར་གྱིས་མཆོད། ཨོཾ་གུང་ཀ་རི་ནས་ཝ་ར་ནས། ན་
མ༔ སརྦ་ཏ་ཐཱ་ག་ཏ་བྷོ། ཞེས་སོགས་གསུམ་གྱིས་གཏོར་མ་དབུལ། གང་ཞིག་མཚན་མོ་རྒྱུ་བ་ཡི། ། འབྱུང་ངོ་
རྣམས་དང་ཤ་ཟ་དང་། ། སྲིན་པོ་ཤ་རྗེན་ཟ་བ་དང་། ། སེམས་ཅན་རྣམ་པ་སྣ་ཚོགས་དང༌། ། ལྗོན་ཤིང་གེལ་
བ་སོགས་གནས་པ། ། དེ་དང་དེ་ལ་གཏོར་མ་ནི། ། བཟའ་བ་ཤ་ཆང་ལ་ཕུག་བཅས། ། འབྲས་ཆན་འབྲས་བུ་
མང་པོ་དང་། ། མཆོད་པ་འདི་ཡིས་མགུ་བྱོས་ལ། ། གནོད་པའི་བསམ་པ་ཞི་བ་དང་། ། བདག་ཅག་རྣམས་ལ་
ཕན་པའི་ཡིད། ། དེ་རིང་ཕན་ཆད་སྤྱད་པར་གྱིས། ། རྒྱུན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང་། ། དུལ་
ཞིང་ཡང་དག་བསྡོམ་པ་ཚངས་པར་སྤྱོད། ། འབྱུང་བོ་ཀུན་ལ་ཆད་པ་སྤངས་པ་སྟེ། ། དགེ་སློང་དགེ་སྦྱོང་དེ་ཡི་
བྲམ་ཟེ་དེ། ། མཚོན་ཆས་མི་འཇིགས་གང་ཡང་མེད། ། འཚོ་བའི་སྲོག་ལ་ཀུན་ཀྱང་འཛེམ། ། རང་གི་ལུས་ལ་
དཔེ་ལོང་ལ། ། གཞན་ལ་གནོད་པ་མ་བྱེད་ཅིག། ཨོ་ཆེན་པོ་འམ་ཆུང་ངུ་གང་དག་གི། ལུས་ལ་མངོན་པར་
གནོད་གྱུར་པའི། ། ནད་དེ་ཉེ་བར་བྱུང་ནས་སུ། ། གདོན་དེ་རང་གི་གནས་སུ་དེངས། ། དེ་ལྟར་བདག་གིས་
ཅི་ནུས་ཀྱིས། ། མཆོད་དང་བསྙེན་བཀུར་བྱས་པ་ཡིས། ། དམ་ཚིག་གནས་ལ་གནས་ནས་སུ། ། བདག་གི་
འདོད་པ་སྐོང་བར་མཛོད། ། རྟག་ཏུ་དམ་ཚིག་ལ་གནས་ཤིང་། ། འདིར་ནི་ཆེ་གེ་མོ་ཞིག་གི། ནད་དེ་ཉེ་བར་
སོལ་མཛོད་ལ། ། གདོན་རྣམས་རང་གི་གནས་སུ་དེངས། ། སརྦ་བིགྷན་གཙྪ། བགེགས་འཁོར་བཅས་རང་
གནས་སུ་གཤེགས་པར་གྱུར། ཨོཾ་དེ་བ། ནས་ཝ་ར་པྲ་ཝ་ར་ས་དཀ་རཾ་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། གཙྪ། སྡེ་བརྒྱད་
འཁོར་བཅས + ཨོཾ་རུ་ཏྲ་ཡེ། ནས་ཀ་ར་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། གཙྪ། ཕྱོགས་སྐྱོང་འཁོར་བཅས་རང་གནས+
ན་མ ས་མནྡ་བུདྡྷཱ་ནཾ། སརྦ་ཏ་ཐཱ་ག་ཏ་ཨ་ཝ་ལོ་ཀེ་ཏེ། ཨོཾ་སམྦྷ་ར་སམྦྷ་ར་ཧཱུྃ། ཞེས་པ་ལན་གསུམ་གྱིས་ཡི་
དྭགས་ལ་གཏོར་མ་སྦྱིན། དེ་ནས་ཉེ་རེག་བྱ་སྟེ། དེའི་ཚུལ་ནི། ལག་པ་གཡོན་པའི་ཁུ་ཚུར་གྱིས་ཆུ་བཟུང་།
གཡས་པའི་གུང་མོ་དང་སྲིན་ལག་ཅུང་ཟད་བཀུག་པས་ཆུ་བླངས་ཏེ། ཁ་རྣ་བ་མིག་སྣ་ཁ་ལག་ལྟེ་བ་མགོ་རྣམས་སུ་
རེག་ཅིང་ཆུ་ཧུབ་གསུམ་འཐུང་སྟེ། ཁུ་ཚུར་གྱིས་མཆུ་ལ་ལན་གཉིས་འཕྱི་བར་བྱའོ།དེ་ནས་ནང་དུ་འོངས་ཏེ།
རང་ཉིད་སྐད་ཅིག་གིས་ཧཱུྃ་མཛད་སྔོན་པོ་ཞལ་གཅིག་ཕྱག་གཉིས་པ་ཧཱུྃ་མཛད་ཀྱི་ཕྱག་རྒྱུ་འཆིང་བོ། གཡོན་
བརྐྱང་བའི་སྟབས་ཀྱིས་བཞུགས་པ། རྡོ་རྗེའི་ཤུགས་ཀྱི་འཇུག་པས་དཀྱིལ་འཁོར་ཕྱི་ནང་དུ་ཞུགས་པར་གྱུར།
ཨོཾ་བཛྲ་སཏཱ་ས་མ་ཡ། ཞེས་སོགས་ཡི་གེ་བརྒྱ་བ་བཟླ་ཞིང་བསྐོར་བ་ལན་གསུམ་བྱ། ཨོཾ་མཆོག་ཏུ་བདེ་བའི་སེམས་
ནི་རོལ་བར་ལྡན། སྒེག་པའི་ཕྱག་གིས་བཅོམ་ལྡན་འདས་ལ་འདུད། ཛ ཧཱུྃ་བཾ་ཧོ༔ ཧི་ཧི་ཧི་ཧི་ཧི། མགོན་པོ་
སྙིམ་པའི་མེ་ཏོག་བཞེས་སུ་གསོལ། ། ཨོཾ་པྲ་ཏི་ཙྪ་ཧཱུཾ། གིས་མེ་ཏོག་འབུལ།ཨོཾ་བཛོད་གྷ་ཊ་ས་མ་ཡ་བྲ་པ་ཤ་ཡ་ཧཱུྃ།
214

༄༅། ། ཚེ་ཆོག་འཆི་མེད་དཔལ་སྟེར། །
ཞེས་ལན་བཞི་བརྗོད་པ་སྒོ་དབྱེ། ཨོཾ་ས་མ་ཡ་པྲ་བེ་ཤ་ལ་མི། ཞེས་ལས་མེ་ཏོག་གི་འགོ་ལ་བཅིང་། ཨོཾ་བྲ་ན་མ་མེ་
སཟླ་ཏ་ཐཱ་ག་ཏཾ། ཞེས་པས་ཕྱག་བྱ། བདག་དང་སེམས་ཅན་ཐམས་ཅད་ལ་དངོས་གྲུབ་ཐམས་ཅད་ཀྱི་བཀའ་
དྲིན་སྩོལ་ཅིག ཞེས་གསོལ་བ་གདབ། འཆི་བླུ་བྱེད་པར་འདོད་ན་འདུལ་འཛིན་དང་པཎ་ཆེན་གྱི་ཆོ་ག་ལས་
འབྱུང་བ་ལྟར་བྱ་བ། དེ་ཡང་འདུལ་འཛིན་པའི་དེར་སྐབས་འདི་དང༌། པཎ་ཆེན་གྱིས་བདག་མཇུག་ཏུ་བྱ་བར་
བཤད་པས་གང་བདེའོ། ། དེ་ནས་སློབ་མ་དཀྱིལ་འཁོར་དུ་འཇུག་ཅིང་དབང་བསྐུར་བ་ནི། རང་ངམ་སློབ་མ་
ཁྲུས་བྱས། མེ་ཏོག་ཐོགས་ཏེ། ཡོན་དང་མཎྜལ་ཕུལ་ནས། དགའ་ཆེན་ཁྱེད་བདག་སྟོན་པ་བས། ། སློབ་དཔོན་
ཁྱོད་ནི་དགོངས་སུ་གསོལ། ། བྱང་ཆུབ་ཆེན་པོའི་ཚུལ་བསྟན་པ། ། མགོན་པོ་ཆེན་པོ་བདག་འཚལ་ལོ། །
དམ་ཚིག་དེ་ཉིད་བདག་ལ་སྩོལ། ། བྱང་ཆུབ་སེམས་ཀྱང་བདག་ལ་སྩོལ། ། སངས་རྒྱས་ཆོས་དང་དགེ་འདུན་
ཏེ། ། སྐྱབས་གསུམ་དག་ཀྱང་བདག་ལ་སྩོལ། ། ཐར་བ་ཆེན་པོའི་གྲོང་མཆོག་ཏུ། ། མགོན་པོས་བདག་ནི་
འཇུག་ཏུ་གསོལ། ། ཞེས་རྗེས་ཟློས་བདེ་གསུམ་བྱས་ཏེ་གསོལ་བ་གདབ། ཨོཾ་བཛྲ་ཨ་མྲྀ་ཏས་བསང་བའི་མིག་
དང༌། ཨོཾ་ཙཀོ་པན་དྷ་བ་ར་མན་ཡེ་ཧཱུྃ། ཞེས་པས་བཅིང་། ཨཱཿཁཾ་བི་ར་ཧཱུཾ། གིས་མེ་ཏོག་གི་ཕྲེང་བ་གཏོར་
ཅིང་། དཀྱིལ་འཁོར་གྱི་ཤར་སྒོར་བཞག དེ་ནས་སྡོམ་པ་སྦྱིན་པ་ནི། སེམས་ཅན་ཐམས་ཅད་ཀྱི་དོན་དུ་རྫོགས་
པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་བྱང་ཆུབ་སེམས་དཔའི་སྡོམ་པ་བླངས་ལ། དེའི་སྤང་བྱ་
མཐའ་དག་སྤོང་ཞིང་། བསླབ་བྱ་མཐའ་དག་ལ་བསླབ་པར་བྱ་སྙམ་པའི་མོས་པ་བྱས་ལ་རྗེས་ཟློས་བརྗོད་ཅེས་བརྡ་
སྤྲད། དཀོན་མཆོག་གསུམ་ལ་བདག་སྐྱབས་མཆི། ། ཅེས་པ་ནས། འགྲུབ་པར་ཤོག། ཞེས་ལན་གསུམ་གྱིས་
སྡོམ་པ་བཟུང་། བྱ་རྒྱུད་ལ་རིགས་ལྔའི་སྡོམ་བཟུང་མེད་པས། ཐམས་ ཅད་རྣལ་འབྱོར་དང་ལྡན་པའི་སེམས་
བསྐྱེད་བཞི། ཨོཾ་སརྦ་ཡོ་བག་ཙི་ཏྟ་ཨུད་པ་ཏ་ཡ་མི། ཞེས་བརྗོད་དུ་གཞུག དེ་ནས་སེམས་ཅན་ཐམས་ཅད་ཀྱི་དོན་
དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་པ་དེ་ཉིད་སྙིང་ཁར་ཟླ་བའི་དཀྱིལ་འཁོར་ཡོངས་
སུ་རྫོགས་པ། དེའི་སྟེང་དུ་ཆོས་ཐམས་ཅད་རང་བཞིན་གྱིས་རྣམ་པར་དག་བ་སྟོད་པ་ཉིད་དང་སློབ་མའི་སེམས་
རོ་གཅིག་ཏུ་གྱུར་བའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་བར་གྱུར། ཅེས་
བརྗོད་དེ་བརྡ་སྤྲད། རང་གིས་ལེན་པའི་སྐབས་ཡིན་ན སློབ་མའི་དོད་ལ་རང་ཞེས་སྦྱོར་བ་འོག་མ་ཀུན་ལ་འགྲོ།
ཨོཾ་སུ་ར་ཏེ་ས་མ་ཡ་ཧཱུཾ་ཧོ༔ སིད་དྷི་བཛྲ་ཡ་ཐཱ་སུ་ཁཾ། ཞེས་དང་། དེང་ཁྱོད་དེ་བཞིན་གཤེགས་པ་ཐམས་ཅད་ཀྱིས་
བྱིན་གྱིས་རློབ་པར་འགྱུར་གྱི། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་
འཁོར་འདི། དཀྱིལ་འཁོར་ཆེན་པོ་མི་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། མ་དད་པ་རྣམས་ལའང་མ་
215

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཡིན་ནོ། ། ཞེས་བརྗོད། ཨོཾ་ཨཱཁཾ་བི་ར་ཧཱུཾ། གིས་འཁྲིད།ཨོཾ་བཛྲ་ས་མ་ཡ་ཧཱུྃ། ཞེས་བརྗོད་དུ་བཅུག་ལ་ནང་དུ་
ཞུགས་པར་མོས་ཏེ། ན་མ ཏེ་ཧཱུཾ། ན་མ མེ་ཧཱུཾ། ན་མོ་ན་མ་ཧཱུྃ། ཞེས་ཕྱག་བྱ། གསུམ་པོ་ལ་འདུལ་འཛིན་
པའི་དེར་སཱཧཱ་ཡང་འབྱུང་། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག བདག་ལ་འཆི་མེད་
ཚེའི་དངོས་གྲུབ་སྩལ་དུ་གསོལ། ། ཞེས་གསོལ་བ་ལན་གསུམ་གདབ། དེ་ནས་སློབ་མ་འམ་རང་། ཨ་མྲྀ་ཏས་
བསང་སཱཧཱ་ཝས་སྦྱངས། སྟོང་བའི་ངང་ལས་ཧཱི ལས་པདྨ་ཧཱི མཚན་པ། དེ་ཡོངས་སུ་གྱུར་བ་ལས་སློབ་མ་འམ་
རང་ཉིད་ཚེ་དཔག་མེད་སྐུ་མདོག་དམར་པོ་བྱི་རུའི་མདོག་ཅན་འོད་ཟེར་དམར་པོ་ཅེས་པ་ནས། སྐྱིལ་ཀྲུང་གིས་
བཞུགས་པའི་སྙིང་ཁར་ཧི༔ དམར་པོས་མཚན་པར་གྱུར་པའི་མོས་པ་མཛོད་ཞེས་དང་། བླ་མ་དང་གཙོ་བོ་ཐ་མི་
དད་པའི་ཐུགས་ཁ་ནས་འོད་ཟེར་འཕྲོས། བཅོམ་ལྡན་འདས་མགོན་པོ་ཚེ་དཔག་ཏུ་མེད་པའི་དཀྱིལ་འཁོར་གྱི་
ལྷ་ཚོགས་དང་། གཞན་ཡང་སངས་རྒྱས་དང་། བྱང་ཆུབ་སེམས་དཔའ་དང་། འཕགས་པ་ཉན་ཐོས་དང་།
འཆི་མེད་ཚེའི་དངོས་གྲུབ་ཐོབ་པ་རྣམས་ཀྱི་ཕུན་སུམ་ཚོགས་པ་ཐམས་ཅད་བྷི དམར་པོའི་རྣམ་པར་སྤྱན་དྲངས་
ནས་ཁྱེད་རང་རྣམ་པའམ་རང་གི་ལུས་ལ་ཐིམ་པར་གྱུར་ཅེས་བརྡ་སྤྲད། རོལ་མོའི་སྒྲ་དང་བཅས་པས་ངག་ཏུ་
ཧི ཧི ཧི བཛྲ་ཨ་བེ་ཤ་ལ་ཡཿ ཨཱ ཨཱ ཅེས་བརྗོད་ཅིང་རྡོ་རྗེ་མགོར་བཟུང་སྟེ། ཏིཥྛ་བཛྲ། ཞེས་བརྟན་པར་
བྱ། ༀ་པྲ་ཏཱི་ཙྪ་ཧཱུཾ། ཞེས་ལྷ་ལ་མེ་ཏོག་དབུལ། ཨོཾ་པྲ་ཏི་གྱི་སྒྲ་སཱུ་ཨི་མི་སཏྭ་མ་ཧཱ་བ་ལ། སེམས་དཔའ་སྟོབས་པོ་
ཆེ་སློབ་མ་འམ་བདག་བྱང་ཆུབ་མ་ཐོབ་ཀྱི་བར་དུ་རྗེས་སུ་གཟུང་ཤིག ཞེས་མེ་ཏོག་མགོ་ལ་བཅིང་། ཨོཾ་ཛྷཱ་ན་
ཙ་བྷན་དྷ་ཧཱུྃ་ཨཱ༔ སཱཧཱ། ཞེས་པས་མིག་དང་དབྱེ། ཧེ་བཛྲ་བ་བྱ། ཞེས་བརྗོད་དེ་རྟེན་བརྟེན་པའི་དཀྱིལ་
འཁོར་མཐའ་དག་སྟོན། སྟོན་ཚུལ་ནི། རྡོར་ར་མ་རི་ནས་གཙོ་བོའི་བར་རིམ་པར་བྱའོ། ། དེ་ནས་དབང་བསྐུར་
བ་དངོས་གཞི་ནི། མཎྜལ་ཕུལ་ཏེ། བྱང་ཆུབ་རྡོ་རྗེ་སངས་རྒྱས་ལ། ། མཆོད་ཆེན་ཇི་ལྟར་བསྩལ་བ་ལྟར། །
བདག་ཀྱང་རབ་ཏུ་བསྐྱབ་པའི་ཕྱིར། ། ནམ་མཁའི་རྡོ་རྗེས་དེང་བདག་སྩོལ། ། ཞེས་ལན་གསུམ་གསོལ་བ་
གདབ། དེ་ནས་བུམ་པ་སྤྱི་བོར་བཟུང་ནས། ལུས་ལ་རྣམ་སྣང་ཚེ་དབང་བསྐུར། ། བུ་ཁྱོད་འཆི་བདག་ལས་
གྲོལ་སྟེ། ། བསྐལ་པ་སྟོང་དུ་ཚེ་འཕེལ་ནས། ། སྲོག་གཅོད་སྡིག་པ་དག་གྱུར་ཅིག།ཨི་པི་རོ་ཙ་ན་ཨ་ཡུ་ཛྙཱ་ན་སིད་
དྷེ་ས་མ་ཡ་ཨ་བྷི་ཥི་ཉྩ་ཧཱུཾ། འདིར་བུ་ཁྱོད་ཞེས་པ་རང་ལ་དབང་བསྐུར་བའི་སྐབས་ཡིན་ན། བླ་མ་དང་གཙོ་བོ་ཐ་
མི་དད་པས་གསུང་བར་མོས་དགོས་སོ། ། སྦྱིན་པའི་སྟོབས་ཀྱིས་སངས་རྒྱས་ཡང་དག་འཕགས། ། མི་ཡི་སེང་གེ་
སྦྱིན་པའི་སྟོབས་རྟོགས་ཏེ། ། སྙིང་རྗེ་ཅན་གྱི་གྲོང་ཁྱེར་འཇུག་པ་ན། ། སྦྱིན་པའི་སྟོབས་ཀྱི་སྒྲ་ནི་གྲགས་པར་
འགྱུར། ། སྦྱིན་པ་མཐར་ཕྱིན་ཚེ་ནི་འཕེལ་བར་ཤོག། ཞེས་བརྗོད་དེ་བུམ་ཆུ་བླུད་ཅིང༌། ཨོཾ་ན་མོ་བྷ་ག་ཞེས་པ་
216

༄༅། ། ཚེ་ཆོག་འཆི་མེད་དཔལ་སྟེར། །
ནས། ཝཱ་རེ་སྭཱཧཱ། དེ་ལྟར་བུམ་པའི་ཆུས་དབང་བསྐུར་བས་སྡིག་སྒྲིབ་ཐམས་ཅད་དང་། ཁྱད་པར་དུ་ཡང་
གཏི་མུག་གི་དབང་གིས་སྲོག་གཅོད་པའི་སྡིག་པ་མ་ལུས་པ་དག ལུས་རྣམ་སྣང་ཚེ་དཔག་མེད་ཀྱི་ངོ་བོར་གྱུར།
ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས། རྣམ་པར་སྣང་མཛད་ཀྱིས་དབུ་བརྒྱན་པར་གྱུར། དེ་
ནས་ལས་རྡོ་རྗེའི་ཚེ་དབང་བསྐུར། ། ནས་ཅིག། ཨོ་བཛྲ་ཨཱ་ཡུཛྙཱ་ནས་ཧཱུྃ། ཚུལ་ཁྲིམས་ནས་ཞེ་སྡང་གི་དབང་
གིས + ལུས་རྡོ་རྗེ་ཚེ་དཔག་མེད་ཀྱི་ནས་མེ་བསྐྱོད་པས+ ལུས་ལ་རིན་ཆེན་ཚེ་དབང་ནས་ཅིག། ཨོཾ་རཏྣ་ཨཱ་ཡུཛྙཱ་
ནས་ཧཱུྃ། བཟོད་པའི་ནས་ང་རྒྱལ་དང་སེར་སྣའི་དབང་གིས + ལུས་རིན་ཆེན་ཚེ་དཔག་མེད་ཀྱི་ནས་རིན་ཆེན་
འབྱུང་ལྡན + ལུས་ལ་པདྨའི་ཚེ་དབང་ནས་ཅིག། ཨོཾ་པདྨ་ཨཱ་ནས་ཧཱུཾ། བརྩོན་འགྲུས་ནས་འདོད་ཆགས་ཀྱི་
དབང་གིས ལུས་པདྨ་ཚེ་དཔག་མེད་ནས་འོད་དཔག་མེདxལུས་པ་ལས་ཀྱི་ཚེ་དབང་ནས་ཅིག། ཨོཾ་ཀརྨ་ཨཱ་ནས་
ཧཱུྃ། བསམ་གཏན་ནས་ཤོག། ཅེས་དང་ཤེས་རབ་སྟོབས་ཀྱིས་ནས་ཕྲག་དོག་གི་དབང་གིས་སྲོག་གཅོད་པའི་
སྡིག་པxལུས་ལས་ཀྱི་ཚེ་དཔག་ནས་དོན་ཡོད་གྲུབ་པས་དབུ་བརྒྱན་པར་གྱུར། ཞེས་དབང་བསྐུར་རོ། ། འདིར་
འདུལ་འཛིན་པའི་པདྨ་ཚེ་དཔག་མེད་རིན་ཆེན་གྱི་སྔོན་དུ་འབྱུང་ལ། པཎ་ཆེན་གྱི་དེར་རིན་ཆེན་སྔོན་དུ་འབྱུང་
བས་འགལ་བ་མེད་པར་སྣང་ཡང་། སྤྱི་འགྲོ་དང་བསྟུན་ན་ཕྱི་མ་བདེ་བར་སེམས་པས་དེ་ལྟར་བྱའོ། ། འོ་ན་
འདུལ་འཛིན་པས་གོ་རིམ་དེ་ལྟར་འཆད་པའི་རྒྱུ་མཚན་ཅི་ཡིན་ཞེ་ན། དེ་ནི་དུག་གསུམ་སྦྱོང་ཚུལ་ལྷན་ཅིག་ཏུ་
བཀོད་པའི་དབང་དུ་བྱས་པ་ཡིན་ནའང་གོ་རིམ་དེ་ཁོ་ན་བཞིན་བྱེད་པར་མ་ངེས་པ་གཞུང་དུ་མ་ལས་ཤེས་སོ། །
ཡང་ན་ཅིག་ཤོས་ལྟར་བྱའོ། ། དེ་ནས་བུམ་པ་གཉིས་སོགས་ཡོད་ན་རྣམ་རྒྱལ་བུམ་པ་ནས་ལས་བུམ་དུ་ཆུ་ཅུང་ཟད་
བླུགས་ཏེ། ཇི་ལྟར་བལྟམས་པ་ཙམ་གྱིས་ནི། ཞེས་སོགས་ཀྱིས་དཀྱིལ་འཁོར་གྱི་ལྷ་ལ་ཁྲུས་གསོལ་ཞིང་དེའི་ཆུའང་
ལས་བུམ་དུ་ཅུང་ཟད་བླུགས་ཏེ། དེ་སློབ་མའི་སྡིག་སྒྲིབ་སོགས་བཀྲུས་པར་བསམས་ནས། སྙིང་པོ་དང་ནས་
ཐམས་ཅད་པའི་གཤམ་དུ་ཆེ་གེ་མོའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་
ཅད་ཤཱནྟིདྷུ་རུ་ཡེ་སྭཱཧཱ། ནད་ཐམས་ཅད་ཤཱནྟི་ཀུ་རུ་ཡེ་སྭཱཧཱ། དེ་བཞིན་དུ་སྦྱར་ཏེ། རིམས་ཐམས་ཅདxགདོན་
xཉེ་བར་འཚེ་བxདུས་མ་ཡིན་པའི་འཆི་བxའཁོནxགླིབxབདུནxབྱུར་དང་སྐལ་བ་ངན་པ་མཚན་མX ལྟས་
ངན་པxརྨི་ལམxབཀྲ་མི་ཤིསxམཚན་མོ་ནག་མོའི་གདོནxབདུད་ཀྱི་ཞགས་པxགཤིན་རྗེའི་ཕོ་ཉxབགེགས་དང་
ལོག་འདྲེན་ཐམས་ཅད་ཤཱནྟི་ཀུ་རུ་ཡེ་སྭཱཧཱ། ཞེས་བརྗོས་ཅིང་ལན་མང་དུ་བཀུའོ། ། དེ་ནས་ཁ་རུ་ཆུ་ཅུང་ཟད་
བཟུང་ཞིང་། བཀྲུས་པའི་ལྷག་མ་ལུས་པ་རྣམས་ཆུ་དེར་འཕོ་བར་བསམས་ནས། རྨ་བྱའི་སྒྲོས་བྱབས་ཤིང༌།
སྙིང་པོ་དང་ལས་སྔགས་བརྗོད་པའི་རྗེས་སུ། ཆེ་གེ་མོའི་ཚེ་རབས་འཁོར་བ་ཐོག་མ་མེད་པ་ནས་བསགས་པའི་
སྡིག་པ་དང་སྒྲིབ་པ་ཐམས་ཅད་ཨ་པ་ཎ་ཡེ་སྭཱཧཱ། དེ་བཞིན་དུ་གཞན་རྣམས་ལ་ཐམས་ཅད་ཅེས་པའི་རེ་རེའི་ཐར་
217

བྱ ། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཨ་པ་ཎ་ཡེ་སྭཱཧཱ། ཞེས་སྦྱར་ཏེ་བརྗོད་པའི་རྗེས་སུ་ཁའི་ཆུ་དེ་སྔར་ཁྲུས་པའི་ཆུ་ནང་དུ་འདོར་རོ། ། དེ་ནས་སློབ་
དཔོན་གྱིས། ཛ སངས་རྒྱས་ཀྱི་བདེན་པ་དང་། ནས་ལ་བརྟེན་ནས། སློབ་མ་འདི་རྣམས་ཀྱི་ལུས་ངག་ཡིད་
གསུམ་ལ་གནོད་ཅིང་འཚེ་བར་བྱེད་པའི་འབྱུང་བོ་གདོན་བགེགས་ཀྱི་རིགས་སུ་གྱུར་བ་ཐམས་ཅད་ཁྲུས་ཆུ་འདི་
དང་ལྷན་ཅིག་ཏུ་རང་རང་སོ་སོའི་གནས་སུ་སོང་ཤིག གལ་ཏེ་མི་འགྲོ་ན་ཁྲོ་བོ་ཡེ་ཤེས་ཀྱི་མེ་རབ་ཏུ་འབར་བ་
རྣམས་ཀྱིས་སྲེག་ཅིང་རྣམ་པར་འཇོམས་པ་གདོན་མི་བའོ། ། ཨ་མྲི་ཏ་དང་། ཨོཾ་སུཾ་བྷ་ནི་སུཾ་བྷ་ཧཱུྃ། ཅེས་པ་ནས།
བཛྲ་ཧཱུཾ་ཕཊ། ཅེས་བརྗོད་ཅིང་། གུ་གུལ་གྱིས་བདུག རོལ་མོའི་སྒྲ་དྲག་ཏུ་བྱ་ཞིང༌། བཀྲུས་པའི་ཆུ་ཕྱིར་འདོར་
རོ། ། དེ་ནས་སངས་རྒྱས་རྣམས་ནི་བདུད་ལས་རྒྱལ། ། ཆོས་མི་ཆོས་མ་ཡིན་ལས་རྒྱལ། ། དགེ་འདུན་མུ་སྟེགས་
རྣམས་ལས་རྒྱལ། ། དབང་པོ་ལྷ་མིན་རྣམས་ལས་རྒྱལ། ། ལྷ་མིན་ཟླ་བ་རྣམས་ལས་རྒྱལ། ། ནམ་མཁའ་ལྡིང་
ནི་རྒྱ་མཚོ་ལས། ། མེ་ནི་ཤིང་རྣམས་ཀུན་ལས་རྒྱལ། ། ཆུ་ནི་མེ་ལས་རྒྱལ་བར་འགྱུར། ། རླུང་ནི་སྤྲིན་ལས་རྒྱལ་
པར་འགྱུར། ། རྡོ་རྗེ་ཡིས་ནི་རིན་ཆེན་ཕུག། ལྷ་རྣམས་བདེན་པར་རབ་ཏུ་གནས། ། ས་ཡང་བདེན་པར་
གནས་པ་ལས། ། སངས་རྒྱས་དང་ནི་ཆོས་ཀྱང་བདེན། ། བདེན་པ་རྒྱལ་འགྱུར་རྫུན་མ་ལགས། ། བདེན་པ་
དང་བདེན་པའི་ཚིག་འདི་དག་གིས་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག ཛ་ཡ་
ཛ་ཡ། སིདྷི་སིདྡྷཾ། ཕ་ལ་ཕ་ལ་ཧོ༔ ཞེས་བརྗོད་ཅིང་། དེ་ནས་སྔགས་ཀྱི་རྗེས་སུ། ཆེ་གེ་མོའི་སྡིག་པ་དང་སྒྲིབ་པ་
ཐམས་ཅད་ལས་རཀྵ་ར །། ཞེས་སོགས་ཀྱི་མཐར། རྒྱལ་བ་སྲས་བཅས་བདེན་པའི་བྱིན་རླབས་དང་། མགོན་
པོ་ཚེ་དཔག་མེད་པའི་བྱིན་རླབས་གྱིས། ། འགྲོ་བ་འདི་ལ་བདག་གིས་བསྲུངས་ཟིན་གྱིས། ། འདི་ལ་སུས་ཀྱང་
གནོད་པ་མ་བྱེད་ཅིག། རཀྵ་རཀྵ་ཡེ་སྭཱཧཱ། རཀ་ནི་སྲུང་བའི་དོན་ཡིན་པས་ཐམས་ ཅད་ལས་ཞེས་བྱས་ན་
བདེའོ། ། དབུ་རྒྱན་ཡོད་ན་བསྐྱེད་ཚུལ་ནི། པཎ་ཆེན་གྱི་བསུང་ལྟར། དེ་བསངས་སྦྱངས། ཅོད་པན་སྟོང་བ་
ཉིད་དུ་གྱུར། སྟོང་བའི་ངང་ལས་ཨོཾ་ཧཱུྃ་ཧཱུྃ་ཧཱི ཨཱ ཡོངས་སུ་གྱུར་པ་ལས། དེ་བཞིན་གཤེགས་པ་རིགས་ལྔའི་ངོ་
བོར་གྱུར་པའི་ཅོད་པན་དུ་གྱུར་ཅེས་བསྐྱེད་པར་བྱ་དགོས་སོ། ། མེད་ན་སོ་སོའི་ཕྱག་རྒྱ་བྱས་ཏེ། དེ་བཞིན་
གཤེགས་པའི་དབུ་རྒྱན་ཅོད་པན་འདིས། ། སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། ། སྐུ་གསུང་ཐུགས་ཀྱི་
ཡོན་ཏན་རབ་རྫོགས་ཏེ། ། རིགས་ལྔའི་སངས་རྒྱས་མྱུར་དུ་ཐོབ་པར་ཤོག། ཨོཾ་བཛྲ་ཨ་བྷི་ཥི་ལྟ་ཧཱུཾ། ཨོཾ་བུད་དྷ་
X། ཨོཾ། ཨོཾ་རཏྣ + ཧཱུྃ། ཨོཾ་པདྨ X། ཧཱི ། ཨོཾ་ཀ + ཨ ཞེས་དང་། མཛེས་ཤིང་ཡིད་འོང་དར་གྱི་ཅོད་
པན་འདིས། ། སྐལ་ལྡན་ +། ཤེས་བྱ་ཀུན་ལ་ཐོགས་པ་མེད་པ་དང་། ། འགྲོ་བའི་དོན་ལ་མཐུ་དང་དབང་
ཐོབ་ཤོག། ཨོཾ་བཛྲ་པ་ཏྲ་ཨ་ཝ་ལམ་བྷ་ན་ཨ་བྷི་ཊི་ལྕེ་ཧཱུཾ། འདུལ་འཛིན་པའི་དེར་དབུ་རྒྱན་དང་དད་དཔྱངས་
218

༄༅། ། ཚེ་ཆོག་འཆི་མེད་དཔལ་སྟེར། །
གཉིས་ཀ་ལ་སྔགས་ཙམ་གྱིས་འགྲུབ་པར་བཤད་ཅིང་། པཎ་ཆེན་ཀྱི་དེར་ཡང་རྒྱལ་སྲིད་མ་གཏོགས་ཚིགས་བཅད་
མེད་ཀྱང་། འདི་མཛད་པ་ནི་རྒྱལ་བའི་ལུགས་སོ། ། དེ་ནས་རིན་ཆེན་སྣ་བདུན་གྱི་གཟུགས་བྲིས་པ་ཡོད་ན།
འདུལ་འཛིན་པའི་དེར་བསྐྱེད་ཚུལ་བཤད་པ་ནི། བསང་སྦྱངས། སྟོང་བའི་ངང་ལས་ཨོཾ་ལས་རིན་པོ་ཆེའི་སྣ་
བདུན་རྣམ་པ་འཁོར་ལོ་སོགས་དང་ཤིང་ཐོགས་པ་མེད་པ་ངོ་བོ་ཡེ་ཤེས་ལས་གྲུབ་པར་གྱུར་བར་བསམ་ལ། ལྷ་
རྫས་ལས་བྱས་ལྟེ་བ་ཤིན་ཏུ་ཟླུམ། ། རྩིབས་སྟོང་ལྡན་ཞིང་མུ་ཁྱུད་རབ་མཉམ་བཟང་། ། སྡང་བའི་དགྲ་ལས་
རྣམ་པར་རྒྱལ་གྱུར་བའི། ། འཁོར་ལོ་རིན་ཆེན་དམ་པས་དབང་བསྐུར་རོ། ། ཨོཾ་ཙ་ཀྲ་རཏྟ་ཨ་བྷི་ཊི་ལྕ་མཾ།
ཞེས་འཁོར་ལོ་སྦྱིན། དེ་བཞིན་དུ་རིན་ཆེན་ངོ་བོ་ལྷ་རྫས་བིརཱུ་མ། ། ཀུན་ཏུ་དཔག་ཚད་ཙམ་དུ་སྣང་བྱེད་
ཅིང་། ། དྲི་མེད་ཉིན་མོ་ཇི་བཞིན་མཚན་དེ་བཞིན། ། ནོར་བུ་རིན་ཆེན་དམ་པས +། ། ཨོཾ་མ་ཎི་རཏྭཱ +།
གཟུགས་མཛེས་བལྟ་ན་སྡུག་ཅིང་ཚུལ་བཟང་ལ། ། པགས་པའི་མདོག་ལེགས་འཇམ་ཞིང་དྲི་མཆོག་ལྡན། །
ཡིད་འོང་འདོད་དགུའི་རེག་བྱ་དང་ལྡན་པའི། ། བཙུན་མོ་རིན་ཆེན + ། ཨོ་སྟེxགང་ཡང་རྒྱལ་བ་མུ་ཏིག་
མདངས་ལྡན་པས། ། གསེར་སོགས་མང་པོ་ཐུབ་ལ་ཕུལ་བ་ལྟར། ། བཟོད་ལྡན་མཚུངས་པའི་ཁྱིམ་བདག་ནོར་
ལྡན་ཏེ། ། བློན་པོ་རིན་ཆེནཨོ་པུ་རུང ཡན་ལག་ཐམས་ཅད་ལེགས་སྐྱེས་ས་ལ་ནི། རབ་གནས་གངས་ཆེན་རི་
འདྲ་གླང་པོ་ཆེ། ། རྒྱལ་བོ་ལ་འོས་མཁའ་ལ་རབ་འགྲོ་བའི། ། གླང་པོ ཨོཾ་ཧ་སྟིxཐོ་རངས་དུས་སུ་ཕྱོགས་
རྣམས་མ་ལུས་པའི། ། ས་རྣམས་བསྐོར་ཏེ་སླར་ཡང་ལྡོག་འགྱུར་བ། ། རྨ་བྱའི་མགྲིན་པའི་སྤུ་ལྟར་ཡིད་འོང་
བའི། ། རྟ་མཆོགxཨོཾ་+ རཾ་ག་ཨ་ ཤཱxགྲོ་དང་ལྡོག་དང་ཀུན་ནས་འོང་འགྱུར་བའི། ། བདུད་དཔུང་མ་ལུས་
འཇིགས་པར་བྱེད་པ་སྟེ། ། དཔལ་ལྡན་འབྱོར་པའི་དཔུང་དང་བཅས་པ་ཡི། ། དམག་དཔོན་རིན་ཆེན་དམ་
པསཨོཾ་ཁཎྜ་རཏྟxམཾ། ཞེས་རིན་ཆེན་སྣ་བདུན་གྱིས་དབང་བསྐུར་རོ། ། དེ་ནས་ཉུངས་གར་ལ་སོགས་པའི་
བཀྲ་ཤིས་ཀྱི་རྫས་བརྒྱད་རས་དཀར་པོ་སོགས་གཞི་གཙང་མའི་སྟེང་དུ་བཞག་ལ། ཨ་མྲྀ་ཏས་བསངས། སྭ་བྷཱ་ཝས་
སྦྱངས། སྟོང་བའི་ངང་ལས་ཨོཾ་ལས་གྲུབ་པའི་བཀྲ་ཤིས་ཀྱི་རྫས་ཡུངས་ཀར་ལ་སོགས་པ་བརྒྱད་ལ་རེག་པ་ཙམ་
གྱིས་བཀྲ་མི་ཤེས་པ་སེལ་བའི་རྫས་སུ་གྱུར་བར་བསམ་ཞིང༌། ཨོ་མདྨ་ལ་ཨཥྛ་དྲ་བྱ་སྭཱཧཱ། ཞེས་སྙིང་པོས་བྱིན་གྱིས་
བརླབས་ཏེ། ཡུངས་ཀར་ལག་ཏུ་ཐོགས་ནས། སྔོན་བཅོམ་ལྡན་འདས་ཤཱཀྱ་ཐུབ་པ་ལ་གསང་སྔགས་དང་རིག་
སྔགས་ཀྱི་བདག་པོ་དཔལ་ཕྱག་ན་རྡོ་རྗེས་གྲུབ་པའི་རྫས་ཡུངས་ཀར་ཕྱག་ཏུ་ཕུལ་ཏེ། བཀྲ་ཤིས་པའི་རྫས་སུ་བྱིན་
གྱིས་བརླབས་པ་དེ་བཞིན་དུ་དེང་འདིར་ཡང་སློབ་མ་རྣམས་ཉུངས་ཀར་གྱི་རྫས་ལ་བརྟེན་ནས་ཚེ་རིང་ཞིང་བཀྲ་
ཤིས་པར་གྱུར་ཅིག ཡུངས་ཀར་རྡོ་རྗེའི་རིགས་ཏེ་ཐམས་ཅད་དུ། ། བགེགས་རྣམས་མ་ལུས་འཇོམས་པར་བྱེད་
219

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། }
པ་ཡི། ། མཐུ་སྟོབས་ཡོན་ཏན་ཕུན་སུམ་ཚོགས་གྱུར་བའི། ། བཀྲ་ཤིས་དེས་ཀྱང་བགེགས་རྣམས་ཞི་བར་ཤོག།
ཅེས་སྦྱིན་ནོ། ། དེ་བཞིན་དུ་དུར་བ་ཐོགས་ཏེ། སྔོན་བཅོམ་ལྡན་འདས་ཤཱཀྱ་ཐུབ་པ་ལ། རྩྭ་འཚོང་གི་ཁྱེའུ་བཀྲ་
ཤིས་ཀྱིས་རྩྭ་དུར་བ་ཅེས་པ་ནས། གྱུར་ཅིག། དུར་བས་ཚེ་ནི་འཕེལ་བར་བྱེད་པ་སྟེ། ། རྡོ་རྗེ་སེམས་དཔའི་ཚེ་
ནི་རབ་སྒྲུབ་ནས། ། ཉོན་མོངས་སྐྱེ་ཤི་རྒྱུན་ཆད་གྱུར་བ་ཡི། ། བཀྲ་ཤིས་དེས་ཀྱང་ཚེ་རྣམས་འཕེལ་བར་ཤོག།
ཞེས་སྦྱིན་ནོ། ། བིལ་བ་ཐོགས་ཏེ། སྔོན་བཅོམ་ལྡན་ནས་ལྷ་ཚངས་པས་ཤིང་ཐོག་བིལ་བ་ཅེས་པ་ནས། ཅིག།
བིལ་བ་རྒྱུ་རྐྱེན་འབྲས་བུར་ལྡན་པ་སྟེ། འཇིག་རྟེན་འཇིག་རྟེན་འདས་པའི་སྤྱོད་པ་རྣམས། ། བྱང་ཆུབ་སྙིང་པོ་
མཆོག་ཏུ་གྱུར་བ་ཡི། ། བཀྲ་ཤིས་དེས་ཀྱང་དོན་རྣམས་ཀུན་འགྲུབ་ཤོག[ཞེས་སྦྱིན་ནོ། ། གྷི་ཧང་ཐོགས་ཏེ། སྔོན་
xགླང་པོ་ཆེ་ནོར་སྐྱོང་གི་སྨན་གྷི་ཧང་ཅེས་པ་ནས། གྷི་ཧི་དུག་གསུམ་འཇོམས་པ་ནད་ཀྱི་སྨན། ། སྨན་མཆོག་
ཆོས་ཉིད་རབ་ཏུ་རྟོགས་གྱུར་ནས། ། ཉོན་མོངས་ཟུག་རྔུ་མེད་པར་གྱུར་བ་ཡི། ། བཀྲ་ཤིས་དེས་ཀྱང་སྡུག་
བསྔལ་དག་གྱུར་ཅིག།ཅེས་སྦྱིན་ནོ། ། ལི་ཁྲི་ཐོགས་ཏེ། སྔོནxབྲམ་ཟེ་སྐར་རྒྱལ་གྱི་བུས་སྨན་ལི་ཁྲི་ཅེས་པ་ནས།
ལི་ཁྲི་དམར་པོ་དབང་གི་རང་བཞིན་ཏེ། ། ཆོས་རྣམས་མ་ལུས་དབང་དུ་བསྡུས་ནས་ཀྱང་། ། ཆོས་ཀྱི་རྒྱལ་སྲིད་
རབ་ཏུ་བརྟན་གྱུར་བའི། ། བཀྲ་ཤིས་དེས་ཀྱང་ཁྱེད་སྲིད་བརྟན་གྱུར་ཅིག། ཅེས་སྦྱིན་ནོ། ། ཞོ་ ཐོགས་ཏེ།
སྔོནxཞིང་བའི་བུ་མོ་ལེགས་སྐྱེས་མས་ཞོxཅེས་པ་ནས། ཞོ་ནི་ཀུན་གྱི་སྙིང་པོར་གྱུར་བ་སྟེ། ། སྙིང་པོ་ཡང་དག་
ཡེ་ཤེས་མཆོག་རྟོགས་ནས། ། ཡོན་ཏན་ཀུན་གྱི་དབྱིངས་སུ་གྱུར་བ་ཡི། ། བཀྲ་ཤིས་དེས་ཀྱང་དུག་གསུམ་ཞི་
བར་ཤོག། ཅེས་སྦྱིན་ནོ། ། མེ་ལོང་ཐོགས་ཏེ། སྔོནxགཟུགས་ཀྱི་ལྷ་མོ་འོད་འཆང་མས་མེ་ལོང་ཅེས་པ་ནས།
མེ་ལོང་ཡེ་ཤེས་རྒྱ་མཚོ་ཆེན་པོ་ཡིས། ། ཡེ་ཤེས་རྒྱ་མཚོ་མཆོག་ཏུ་དག་གྱུར་ཏེ། ། རྣམ་དག་ཆོས་ལ་ཐོགས་མེད་
ལོངས་སྤྱོད་པའི། ། བཀྲ་ཤིས་དེས་ཀྱང་སྒྲིབ་པ་དག་གྱུར་ཅིག། ཅེས་སྦྱིན་ནོ། ། དུང་ཐོགས་ཏེ། སྔོན་བཅོམ་
ལྡན་འདས་ཤཱཀྱ་ཐུབ་པ་ལ། ལྷའི་དབང་བོ་བརྒྱ་བྱིན་གྱིས་དུང་དཀར་གཡས་སུ་འཁྱིལ་བ་ཕྱག་ཏུ་ཕུལ་ཏེ། ཅེས་
པ་ནས།གྱུར་ཅིག། དུང་ནི་ཆོས་ཀྱི་སྒྲ་རྣམས་སྒྲོགས་པའི་ཚུལ། ཡེ་ཤེས་རྒྱ་མཚོ་ཉིད་དུ་དག་གྱུར་ནས། ། ཆོས་
རྣམས་མ་ལུས་སྟོན་པར་བྱེད་པ་ཡི། ། བཀྲ་ཤིས་དེས་ཀྱང་ཚིག་དབང་ཐོབ་པར་ཤོག། ཞེས་སྦྱིན་ནོ། ། དེ་ནས་
རང་དམ་ཁྱེད་རང་རྣམས་ཐ་མལ་དུ་གནས་པའི་སྙིང་ཁར་པདྨ་འདབ་མ་བཞི་ཡོད་པའི་ལྟེ་བར་རྣམ་སྣང་ཚེ་
དཔག་མེད། མདུན་དུ་རྡོ་རྗེ་ཚེ་དཔག་མེད། གཡས་སུ་རིན་ཆེན་ཚེxརྒྱབ་ཏུ་པདྨ་ཚེxགཡོན་དུ་ལས་ཀྱི་ཚེxསྤྱི་
བོར་ཡེ་ཤེས་ཚེ་དཔག་མེད་རྣམས་བཞུགས་པར་གྱུར། ཡང་ན་སྐུ་མདོག་སོགས་རྒྱས་པར་བརྡ་སྤྲད། བླ་མ་གཙོ་
བོ་འམ་རྣམ་སྣང་ཚེ་དཔག་མེད་དུ་གསལ་བའི་ཐུགས་ཀ་ནས་ཡེ་ཤེས་ཚེ་དཔག་མེད་འཕྲོས་ཏེ། རང་ངམ་ཁྱེད་
220

༄༅། ། ཚེ་ཆོག་འཆི་མེད་དཔལ་སྟེར། །
རང་རྣམས་ཀྱི་སྤྱི་བོའི་ཡེ་ཤེས་ཚེ་དཔག་མེད་ལ་ཐིམ་པས་འཆི་བ་མེད་པའི་ཡེ་ཤེས་ཀྱི་བདུད་རྩིའི་རྒྱུན་དུ་གྱུར།
ཚངས་བུ་གནས་ཞུགས། སྙིང་ཁའི་རིགས་ལྔའི་ཚེ་དཔག་མེད་ལ་ཐིམ་པས། དེ་རྣམས་ཀྱང་ཞུ་བའི་ཡེ་ཤེས་ཀྱི་
བདུད་རྩིས་ལུས་ཐམས་ཅད་ཁྱབ་ཅིང་གང་བས་ལུས་ཀྱི་ཟུང་དང་སེམས་ཀྱི་རྟེན་དུ་གྱུར་བའི་མོས་པ་མཛོད་ཅེས་
བརྡ་སྤྲད་དེ། ཨོཾ་ན་མོ་བྷ་ག་ཝ་ཏེ། ཅེས་པ་ནས། ཝཱ་རེ་སྭཱཧཱ། དེ་ལྟར་ལན་གསུམ་མམ་གཅིག་བྱས་ཏེ། རང་
ངམ་སློབ་མའི་སྤྱི་བོར་རྡོ་རྗེ་བཟུང་ལ། ཡེ་ཤེས་ཚེ་དཔག་མེད་ཀྱི་ང་རྒྱལ་དང་ལྡན་པས། ང་ནི་ཡེ་ཤེས་ཚེ་དཔག་
མེད། ། ཀུན་ཏུ་བརྙས་པ་སྤང་བར་གྱིས། ། འཆི་བདག་ཆེན་པོ་ངས་བཅོམ་པས། ། བུ་ཁྱོད་ཚེ་ཡི་རིག་འཛིན་
བརྙེས། ། ཅེས་བརྗོད་དེ་བྱིན་གྱིས་བརློབ་པོ། ། དེ་ནས་བཀའ་དྲིན་ཀྱི་ཆེད་དུ་མཎྜལ་འབུལ། སྤྱིར་རྒྱུད་སྡེ་བཞི་
བོ་གང་གིའང་དཀྱིལ་འཁོར་ལ་བརྟེན་ནས་དབང་བསྐུར་བར་མ་ཟད། ལྷོ་སྒོའི་ཆོ་ག་ཡང་བྱར་རུང་སྟེ། ཀུན་རིག་
ཊཱིཀ་ཆེན་ལས། རྣལ་འབྱོར་བླ་མེད་སོགས་ཀྱི་དཀྱིལ་འཁོར་གཞན་གྱི་སྒོ་ནས་གཤིན་པོའི་དོན་དུ་ཆོ་ག་བྱེད་པོར་
འདོད་ན་ཡང་། རྣམ་ཤེས་དགུག་པ་སོགས་ཀྱི་བདེན་སྟོབས་བརྗོད་པའི་ཚེ། དཀྱིལ་འཁོར་གྱི་གཙོ་བོ་གང་ཡིན་
པའི་མཚན་དང༌། རྩ་རིག་གི་གནས་སུ་རང་རང་གི་ཡི་གེ་བརྒྱ་བ་བརྗོད་ཅིང༌། ལྷོ་སྒོའི་ཆོ་ག་གཞན་ཐམས་ཅད་
འདི་བཞིན་དུ་བྱས་ལ་བདག་མདུན་གྱི་དཀྱིལ་འཁོར་བསྒྲུབ་པ་དང༌། དབང་བསྐུར་བ་སོགས་རང་རང་གི་གཞུང་
ལས་འབྱུང་བ་ལྟར་བྱའོ། ། ཞེས་གསུངས་པས། ཚེ་དཔག་མེད་ལ་བརྟེན་ནས་ལྷོ་སྒོ་བྱེད་ན་བདེན་སྟོབས་བརྗོད་
པའི་ཚེ། བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པའི་ལྷ་ཚོགས་ཞེས་འདོན་བསྒྱུར་ཞིང་། ཚེ་
ལྡན་གྱི་དོན་དུ་ཡིན་ན། རྩ་རིག་གི་དོད་ལ་གཟུངས་འདོན་པ་དང༌། ཚེ་འདས་ཡིན་ན་ཡིག་བརྒྱ་སྤྱི་འགྲོ་ལྟར་བཟླ།
ཕྱག་འཚལ་བ་ནི། ཆོས་ཀྱི་འཁོར་ལོ་ཞེས་སོགས་ལྟ་བུ་དང་། ཚེ་འདས་ལ་ཤི་ནས་ཚེ་དཔག་མེད་ཀྱི་ཞབས་དྲུང་དུ་
སྐྱེ་ཞེས་དང་འདི་ཨོ་སོགས་ཀྱི་དོད་དུ་ཚེ་འདས་ཀྱི་སྤྱི་བོར་ཨོཾ་སོགས་ཀྱང་འཐད། ལྷག་མ་གཞན་ཕྱག་ལེན་མཐོར་
རྒྱུད་ལྟར་བྱའོ། ། དེ་ཡང་ཊིཀ་ཆེན་གྱི་བླ་མེད་རྣལ་འབྱོར་སོགས་ཞེས་པའི་སོགས་སྒྲས་རྒྱུད་སྡེ་གཞན་གསུམ་སྡུད་
པར་གོ་དགོས་ཤིང་། ཅང་ཀྱཱ་ཞབས་དྲུང་གིས་ཀྱང་དེའི་དགོངས་པ་བླངས་ནས་གསང་བདེ་འཇིགས་གསུམ་དང་
ཚེ་དཔག་མེད་ཀྱི་སྒོ་ནས་ལྷོ་སྒོའི་ཆོ་ག་བྱ་དགོས་ཚུལ་བཤད་པས། ཁ་ཅིག་བྱ་རྒྱུད་ཀྱི་སྐབས་སུ་ལྷོ་སྒོ་བྱར་མི་རུང་
སྙམ་པ་ནི། རང་ཉིད་མང་དུ་ཐོས་པ་དང་མི་ལྡན་པའམ། བླ་མའི་མན་ངག་མེད་པའི་ནང་རྟགས་སྟོན་པའོ། །
དེར་མ་ཟད། ལྷོ་སྒོ་བྱེད་པའི་ཚེ་བདག་མདུན་བུམ་གསུམ་ཚང་བར་དགོས་མོད། དམིགས་བསལ་བདག་བསྐྱེད་
དང་བུམ་བསྐྱེད་ཙམ་གྱིས་ཀྱང་རུང་ངོ༌། ། བུམ་བསྐྱེད་རྒྱས་པ་མ་ལྕོགས་པའི་ཚེའང་གཟུངས་བུམ་བསྒྲུབ་པར་བྱ་
སྟེ། ཁྲུས་བུམ་ཙམ་ཡང་མ་བསྒྲུབ་པར་ལྷོ་སྒོའི་ཆོ་ག་བྱེད་པ་ནི་བློ་ཆོས་སུ་སོང་བའོ༔ ། དེའི་ཕྱིར་ཚེ་འདས་ཀྱི་དོན་
དུ་དཀྱིལ་འཁོར་དེ་དང་། དེའི་ཆོ་ག་བྱས་ནས་ལྷོ་སྒོ་མི་བྱེད་པ་ནི་དགོས་པའི་གཙོ་བོ་སྟོན་པ་ཡིན་ཏེ། ཅང་རྒྱུ་
221

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཞབས་ཀྱིས། གཤིན་པོའི་དགེ་བ་ལ་གསང་བདེ་འཇིགས་གསུམ་སོགས་ཀྱི་ཆོ་ག་ཞེ་དགུའི་བར་དུ་གསུངས་པ་ཕན་
ཡོན་ཤིན་ཏུ་ཆེ་ལ། དེ་དང་འབྲེལ་བའི་ལྷོ་སྒོའི་ཆོ་ག་བྱས་ན་སྡིག་སྒྲིབ་སྦྱོང་བ་སོགས་ཀྱི་ནུས་པ་དང་ཕན་ཡོན་ལྷག་
པར་ཆེ་བས་ཚེ་འདས་ལ་སྙིང་བརྩེ་བ་དག་གིས་ནི་ཚུལ་འདི་ལྟ་བུ་ལ་བརྩོན་པར་རིགས་སོ། ། ཞེས་གསུངས་པའི་
ཕྱིར་རོ། ། དེ་ནས་གཏང་རག་གི་མཆོད་པ་སྔར་བཞིན་བསང་སྦྱངས་བསྐྱེད་དེ། འབུལ་བ་ནི། འཇིག་རྟེན་
ཁམས་ནི་དཔག་མེད་ན། ། མཆོད་ཡོན་ཇི་སྙེད་ཡོད་པ་དང་། ། བདག་གིས་གུས་པར་བཤམས་པ་འདི། །
རྒྱལ་བ་སྲས་དང་བཅས་ལ་འབུལ། ། ཨོཾ་ཨ་བ་རི་ནས་ཨགྷཾ་ནས་ཤཔྟའི་བར་གྱིས་མཆོད། བསྟོད་པ་རྒྱས་བསྡུས་
གང་རུང་བྱས་ནས། ཡི་གེ་བརྒྱ་བས་ལྷག་ཆད་བསྐང་། དེ་ནས་ཐལ་མོ་སྦྱར་ཏེ། གང་ཡང་བདག་བློ་རྨོངས་པ་
ཡིས། ། ཉེས་བྱས་ཅུང་ཟད་གང་བགྱིས་པ། ། གང་ཕྱིར་ལུས་ཅན་སྐྱབས་ཡིན་ཕྱིར། ། མགོན་ཁྱེད་དེ་ཀུན་
བཟོད་པར་མཛོད། ། མ་རྙེད་ཡོངས་སུ་མ་ཤེས་དང་། ། གང་ཡང་ནུས་པ་མ་མཆིས་པར། ། འདིར་ནི་བྱ་བ་
གང་བགྱིས་པ། ། དེ་ཀུན་ཁྱོད་ཀྱིས་བཟོད་མཛོད་རིགས། ། ཞེས་པས་བཟོད་གསོལ་བྱ། སྤྲོ་ན། འགའ་ཞིག་
ནས་འབྱུང་བ་ལྟར། ལྷག་པ་དང་ནི་ཆད་པ་དང་། ། ཆོ་གའི་ཡན་ལག་ཉམས་པ་དང་། ། བདག་གིས་བརྗེད་
ངས་ཅི་མཆིས་པ། ། དེ་ཡང་བཟོད་པར་མཛད་དུ་གསོལ། ། བཅོམ་ལྡན་འདས་མགོན་པོ་ཚེ་དང་ཡེ་ཤེས་
དཔག་ཏུ་མེད་པའི་ལྷ་ཚོགས་འཁོར་དང་བཅས་པ་ཁྱེད་རྣམས་ལ་ཐུགས་མཁྱེན་པའི་ཡེ་ཤེས་བརྩེ་བའི་ཐུགས་རྗེ།
མཛད་པའི་འཕྲིན་ལས། སྐྱོབ་པའི་ནུས་མཐུ། བསམ་གྱིས་མི་ཁྱབ་པ། མངའ་བ་ལགས་པས་ཕན་བདེའི་
འབྱུང་གནས་སངས་རྒྱས་ཀྱི་བསྟན་པ་དར་བ་དང་། སེམས་ཅན་ལ་བདེ་སྐྱིད་འབྱུང་བ། ཁྱད་པར་དུ་ཡང་
བདག་སོགས་སྦྱིན་པའི་བདག་པོའི་ནད་གདོན་བར་ཆད་ཐམས་ཅད་ཉེ་བར་ཞི་བ་དང་། མཐུན་རྐྱེན་ཚེ་དང་
བསོད་ནམས་དཔལ་དང་འབྱོར་བ་ཐམས་ཅད་ཟླ་བ་ཡར་གྱི་ངོ་བཞིན་དུ་གོང་ནས་གོང་དུ་འཕེལ་ཞིང་རྒྱས་པ་
དང་། ཕྱི་མར་ཡང་བདེ་བ་ཅན་དུ་སྐྱེས་ནས་འཚང་རྒྱ་བར་འགྱུར་བར་བྱིན་གྱིས་བརློབ་ཏུ་གསོལ། གནས་
སྐབས་སུ་བདག་ལ་དགོངས་སུ་གསོལ། བདག་ཅག་ལས་དང་པོ་བ་སེམས་བྱིང་རྒོད་ཀྱི་དབང་གིས་ཆོ་ག་ལྷག་པ་
ཆད་པ། མཆོད་པའི་ཡོ་བྱད་ངན་ཞིང་མ་ཚང་བ། སྔགས་མ་དག་པ། ཏིང་ངེ་འཛིན་མ་གསལ་བ་ལ་སོགས་པ།
འཁྲུལ་ཞིང་ནོངས་པའི་ཚོགས་ཅི་འགྱིས་པ་དེ་དག་ཐམས་ཅད་མགོན་པོ་ཐུགས་རྗེ་ཆེན་པོ་ཁྱེད་རྣམས་ཀྱིས་ཐུགས་
བཟོད་པ་དམ་པ་མཛོད་ལ་བདག་ཅག་གི་ཚེ་འདི་ལ་པར་ཆད་མེད་ཅིང་། ཕྱི་མ་ལ་གནོད་པའི་སྡིག་སྒྲིབ་མི་འབྱུང་
བར་བྱིན་གྱིས་བརླབ་ཏུ་གསོལ། བདག་ལ་དངོས་གྲུབ་མཆོག་སྩལ་ལགས། ། ཏིང་འཛིན་ཀུན་གྱི་འབྲས་བུས་
སྩོལ། ། སེམས་ཅན་ཀུན་ལ་ཅི་འདོད་པའི། ། དངོས་གྲུབ་བླ་ན་མེད་པ་སྩོལ། ། ཅེས་འདོད་དོན་ལ་གསོལ་བ་
222

༄༅། ། ཚེ་ཆོག་འཆི་མེད་དཔལ་སྟེར། །
གདབ། རྡུལ་ཚོན་ཡིན་ན། ཉིན་སྔ་མ་རྣམས་ལ་བརྟན་བཞུགས་དང༌། ཕྱི་མའི་ཚེ་ཡི་གེ་བརྒྱ་བ་བརྗོད་ཅིང་
དཀྱིལ་འཁོར་ལ་ལན་གསུམ་བསྐོར་བ་བྱས་ལ། ཨོ་ཁྱོད་ཀྱིས་སེམས་ཅན་དོན་ཀུན་མཛད། ། ཅེས་སོགས་ཀྱིས་
མཐར། ཨོཾ་ཨཱཿ བཛྲ་མུ ཞེས་པས་ཡེ་ཤེས་པ་གཤེགས་ཤིང་དམ་ཚིག་པ་རང་ལ་བསྡུ། དགེ་བའི་རྩ་བ་རྣམས་
བརྟན་པ་རྒྱས་པ་ལ་སོགས་པའི་དོན་དུ་བསྔོ་ཞིང་། དེ་ནས་ཐར་ཀ་རོ་བརྗོད་ཅིང་དྲིལ་བུ་གསིལ་ཏེ། དང་པོ་ལྷ་
མཚན་རྣམས་བསྡུ། དེ་ནས་ཚངས་ཐིག་ནས་བརྩམས་ཏེ་ལྟེ་བའི་བར་དང་རེ་ཁ་རྡོ་རྗེའི་རྩེ་མོས་བཤིག རྡུལ་ཚོན་
རྣམས་ཕྱགས་ཏེ་བུམ་པར་བླུགས་ལ་མཆོད་པ་དང་བཅས་ཁྱེར་ནས་རྒྱ་མཚོར་འབབ་པའི་ཆུ་བོར་འདོད་དོ། །
བུམ་པ་ཆུས་བཀང་ལ་སོགས་ཏེ། དཀྱིལ་འཁོར་གྱི་ཁང་བ་ལ་ཞི་བ་ཤིས་པའི་དོན་དུ་གཏོར་རོ། ། ཨོཾ་བཛྲ་ཀཱི་ལ་
ཨུད་ཀཱི་ལ་ཡ་སརྦ་ཀཱི་ལན་བཛྲ་དྷ་ར་ཨད་ཙཱ་བ་ཡ་ཧཱུྃ་ཧཱུྃ་ཧཱུྃ་ཧཱུྃ་ཕཊ་ཧོ ཅེས་བརྗོད་དེ་ཕུར་བུ་རྣམས་འབྱུང་ངོ༌། །
ཨོཾ་རུ་རུ་སྤུ་རུ་ཛྭ་ལ་ཏིཥྛ་སིད་དྷ་ལོ་ཙ་ན་སརྦ་ཨརྦ་སཱ་དྷ་ནི་སྭཱཧཱ། ཞེས་འོ་མ་ལ་བཟླས་ཏེ་ཕུར་བུ་རྣམས་བཀྲུས་པས་
བགེགས་རྣམས་སོས་ཏེ་སངས་རྒྱས་པར་གྱུར་ཅིག ཅེས་བརྗོད། རས་བྲིས་ཡིན་ན། ཨོཾ་ན་མོ་བློ་ཨཱ་ཡུཛྙཱ་ན་
ཧི ཨ་རོ་ལིཀྐ་ཧཱུཾ་ཧཱི༔ མདུན་བསྐྱེད་ཀྱི་སྤྱན་དྲངས་པའི་ཡེ་ཤེས་པ་རྣམས་རང་རང་གི་བྲིས་སྐུའི་རྣམ་པར་གྱུར་ནས་
ཇི་སྲིད་འབྱུང་བཞིའི་གནོད་པ་མ་བྱུང་གི་བར་དུ་བརྟན་པར་བཞུགས་སུ་གསོལ། ཨོཾ་སུ་པྲ་ཏི་ཥྛ་བཛྲ་ཡེ་སྭཱཧཱ།
ཞེས་མེ་ཏོག་འཐོར་རོ། ། ཤིས་བརྗོད་རྒྱས་པའམ། བསྡུ་ན། ཆེ་བའི་ཆེ་མཆོག་སོགས་དང་། དུས་མིན་འཆི་
བའི་སོགས་དང་། འདབ་ བཟང་ གཙུག་ ཕུང་སོགས་དང༌། ཚངས་དང་ ལྷ་ དབང་ སོགས་ཀྱིས་ཚིག་ བརྗོད་
བྱའོ། ། ཅེས་ཚེ་དཔག་མེད་ཀྱི་ཆོ་ག་རེ་འདོན་ཆ་ནག་འགྲོས་སུ་བཀོད་པ་ནི། དད་པ་དང་རྣམ་དཔྱོད་ཟུང་དུ་
འབྲེལ་བའི་དཀའ་བཅུ་བ་བློ་བཟང་བསམ་འགྲུབ་དང་། དགེ་སློང་བློ་བཟང་དབང་ཕྱུག་གཉིས་ཀྱིས་རང་གཞན་
ལ་ཕན་འདོད་ཀྱི་འདུན་པས་བསྐུལ་བའི་ཚེ། ཤཱཀྱའི་དགེ་སློང་གྲགས་པ་བཤད་སྒྲུབ་ཀྱིས། འདུལ་འཛིན་པས་
མཛད་པའི་ཚེ་དཔག་མེད་ཀྱི་དཀྱིལ་འཁོར་གྱི་ཆོ་ག་འཆི་བདག་ཀུན་འཇོམས་ཞེས་གྲགས་པ་ལ། བར་མ་གཉིས་
སྣང་བ་ལས། གཅིག་འདུལ་འཛིན་ཉིད་ཀྱིས་མཛད་པའི་ཆོ་ག་དངོས་དང་། གཅིག་ནི་དེ་ལ་ཅུང་ཟད་ཁ་སྐོང་
བྱས་པ་ཞིག་ཏུ་སྣང་བས། འདིར་སྔ་མ་དེ་གཞིར་བྱས་པ་ཡིན་ནའང་། དེ་ཉིད་ནས་འབྱུང་བའི་འཆི་བླུའི་སྐོར་
དོར། པཎ་ཆེན་གོང་མས་མཛད་པའི་ཚེ་དཔག་མེད་ཀྱི་ཆོ་ག་སོགས་ནས་ལེགས་ཆ་བླངས་ཏེ། སྔར་དགོན་
འདིར་མཆིས་པའི་འདོན་ཆ་དང་མཐུན་པར་ཅོ་ནེ་བཤད་སྒྲུབ་གླིང་དུ་བསྒྲིགས་པ་སྟེ་ཆོ་ག་འདི་ཚུལ་བཞིན་དུ་
བྱས་ན། གནས་སྐབས་ཚེའི་བར་ཆད་ཞི་ཞིང་སྡིག་སྒྲིབ་བདག་པ་དང༌། ཕྱི་མར་བདེ་བ་ཅན་དུ་སྐྱེས་ནས་སངས་
རྒྱས་ཚེ་དཔག་མེད་ཀྱིས་རྗེས་སུ་འཛིན་པ་སོགས་ཕན་ཡོན་ཤིན་ཏུ་ཆེ་སོ། ། སྨྲས་པ། སྙིགས་མའི་འགྲོ་བ་ཀུན་གྱི་
223

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སྐྱབས་ཀྱི་ཕུལ། ། བདེ་ལྡན་ཞིང་གི་འདྲེན་པ་ཚེ་དཔག་མེད། ། གང་དེའི་དཀྱིལ་འཁོར་ཆོ་ག་འོད་དཀར་
ཅན། ། མཐའ་ཡས་འགྲོ་འདིའི་ཕན་བདེའི་དཔལ་དུ་ཤར། ། ཚུལ་འདིར་སྒོ་གསུམ་འབད་ལས་རྣམ་དཀར་
དགེ། ། གངས་རིའི་ཏོག་འདྲ་ཇི་སྙེད་ཐོབ་དེ་ཡང་། གནས་སྐབས་ཚེ་ཡི་བར་ཆད་ཀུན་ཞི་ཞིང་། ། ཕྱི་མར་
བདེ་བ་ཅན་དུ་སྐྱེ་ཕྱིར་བསྔོ། ། ཅེས་པ་འདི་ཡང་གནས་བརྟན་བློ་བཟང་དབང་ཕྱུག་གིས་ཆོ་ག་འདི་པར་དུ་བརྐོ་
བར་བཞེད་པའི་ཚེས་བསྩལ་བ་ལྟར་བགྱིས་ཤིང་། པར་རྐོ་བ་བོ་ནི་དེ་ཉིད་ཀྱི་གཅུང་འཇམ་དབྱངས་ཚུལ་ཁྲིམས་
དང་ ཡང་མ་ཎི་འབུམ་གཉིས་སོ། ། འདིས་ཀྱང་རྒྱལ་བའི་བསྟན་པ་ལ་ཕན་ཐོགས་པར་གྱུར་ཅིག སརྦ་མངྒ་
ལོ། །
224

༄༅། ། ཚེ་རིལ་བསྒྲུབ་པ་དང་ཚེ་དབང་བསྐུར་ཚུལ་
འཆི་མེད་དཔལ་སྟེར་བཞུགས་སོ། །
གང་གི་མཚན་ཙམ་བཟུང་བས་འཆི་བདག་གི། མཆེ་བ་རི་མོའི་གནས་ལ་འགོད་བྱེད་ཅིང་། ། ཚེ་དང་ཡེ་
ཤེས་ངེས་སྟེར་བདེ་ལྡན་དུ། ། འཁྲིད་མཛད་བཅོམ་ལྡན་ཚེ་དཔག་མེད་ལ་འདུད། ། འདིར་ཚེ་དཔག་མེད་ཀྱི་སྒོ་
ནས་རང་གཞན་གྱི་དོན་བྱེད་པས་དོན་ན། ཚེ་བསྒྲུབ་དང༌། ཚེ་དབང་བསྐུར་བའི་ཚུལ་གཉིས་ལས་དང་པོ་ལ།
བདག་མདུན་གཉིས་ལས། བདག་བསྐྱེད་ནི། སྐྱབས་སེམས་ཚད་མེད་རྣམས་སྔོན་དུ་བཏང་ནས། སྭ་བྷཱ་ཝས་
སྟོང་བར་སྦྱངས། སྟོང་བའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་སེམས་
ཉིད་བྷིཡིག་དམར་པོ་རིང་ཆ་ཚེག་དྲག་དང་བཅས་པ། དེ་ལས་འོད་ཟེར་འཕྲོས་སེམས་ཅན་གྱི་དོན་བྱས་ཚུར་
འདུས་ཡོངས་སུ་གྱུར་བ་ལས། རང་ཉིད་རྒྱལ་བ་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་
མཉམ་གཞག་གི་ཕྱག་རྒྱའི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། རིན་པོ་ཆེའི་དབུ་
རྒྱན་ལ་སོགས་པ་རིན་པོ་ཆེའི་རྒྱན་སྣ་ཚོགས་པས་སྤྲས་ཤིང་། ལྷ་རྫས་ཀྱི་དར་གྱི་སྟོད་གཡོགས་དང་སྨད་གཡོགས་
མཛེས་པར་གསོལ་བ། འོད་ཀྱི་ཕུང་བོའི་དབུས་ན་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། རང་གི་སྤྱི་བོར་ཨོཾ་
དཀར་པོ་ནས་ཧཱུྃ་སྔོན་པོ། ། དེ་ལས་འོད་ཟེར་འཕྲོས། བདེ་བ་ཅན་ནས་རྒྱལ་བ་ཚེ་དཔག་མེད་ལ་སངས་རྒྱས་
དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས་ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་
ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་
དབང་བསྐུར་དུ་གསོལ། ནས་ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས་སྤྲུལ་སྐུ་ཚེ་དཔག་མེད་ཀྱིས་
དབུ་བརྒྱན་པར་གྱུར། དེ་ནས་མཆོད་པ་བྱིན་གྱིས་བརླབས་ཏེ་འབུལ་བ་ནི། ཚིགས་བཅད་སྔགས་དང་བཅས་
པས་ནས། བསྡུ་ན་ཨོཾ་ཨཱརྱ་ཨ་པཱ་ར་མི་ཏ་ཨཱ་ཡུ་རཛྙཱ་ན་ས་པ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། ནས་ཤཔྟའི་བར་གྱིས་
མཆོད་མི། འཇིག་རྟེན་འདྲེན་པའི་གཙོ་བོ་ཚེ་དཔག་མེད། ། ཅེས་སོགས་ཀྱིས་བསྟོད་ལ། རང་གི་ཐུགས་ཀའི་ཟླ་
གདན་གྱི་སྟེང་དུ་ཧཱི ཡིག་དམར་པོའི་མཐར་བཟླས་བྱའི་སྔགས་ཕྲེང་གིས་བསྐོར་བ། དེ་ལས་འོད་ཟེར་ཕྱོགས་
225

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བཅུར་འཕྲོས་པས། འཇིག་རྟེན་དང་འཇིག་རྟེན་ལས་འདས་པའི་ཚེ་དཔལ་བསོད་ནམས་ཐམས་ཅད་བཀུག་
ནས་སྔགས་འཕྲེང་ལ་ཐིམ་པར་གྱུར་བར་བསམས་ལ། གཟུངས་རིང་ཐུང་གཉིས་ཅི་འགྲུབ་བཟླས་ནས་མཐར་
ཡིག་བརྒྱ་བརྗོད་ཅིང་། སྔར་བཞིན་མཆོད་བསྟོད་བྱའོ། །
གཉིས་པ་མདུན་བསྐྱེད་ནི། བྲག་ཞུན་ཅོང་ཞི། བུ་རམ། མར། ཀ་ར། སྦྲང་རྩི། ཤུག་འབྲས་སོགས་
བཅུད་ལེན་དང་། གཞན་དུག་རིགས་མིན་པའི་སྨན་སྣ་ཚོགས་དང་། བུམ་རྫས་ཉེར་ལྔ་སོགས་ལས་རིལ་བུ་ཅི་
འདོད་བྱས་པ་ན་བཟའ་དམར་པོ་སོགས་ཡང་རིགས་སུ་བསྒྱུར་ཏེ་བསྐམ་པ་བུམ་པ་བཟང་པོའི་ནང་དུ་བླུགས་ནས་
སྟེགས་ཀྱི་ཁར་བཞག་ལ། མཆོད་པས་མཐའ་བསྐོར་ཏེ་འཆད་འགྱུར་ལྟར་བྱིན་བརླབ་བྱ། བུམ་པ་ལྔར་བཞིན་
བསངས་སྦྱངས། སྟོང་བའི་ངང་ལས་ཧཱུྃ་ལས་རིན་པོ་ཆེའི་བུམ་པ་དམར་པོ་མཚན་ཉིད་ཐམས་ཅད་དང་ལྡན་
ཞིང་། ལྷ་རྫས་ཀྱི་གོས་ཀྱིས་དཀྲིས་པའི་ནང་དུ། ཚེ་རིལ་རྣམས་ཡོངས་སུ་གྱུར་བ་ལས་ཧཱི ཡིག་དམར་པོ་རེ་རེ།
དེ་རྣམས་ལས་འོད་ཟེར་འཕྲོས། ཞེས་པ་ནས་རང་ཉིད་ཞེས་པ་དོར་ཏེ། སྔར་བཞིན་དང་། རྡོ་རྗེའི་སྐྱིལ་ཀྲུང་
གིས་བཞུགས་པ་རེ་རེར་གྱུར། དེ་རྣམས་ཀྱི་སྤྱི་བོར་ཨོཾ་དཀར་པོ། ནས་བདག་ལ་ཞེས་པ་ནི་འདི་ལ་ཞེས་པར་
བསྒྱུར་བ་མ་གཏོགས་སྔར་ལྟར་རོ། ། དེ་ནས་རབ་འབྱམས་རྒྱ་མཚོ་འམ། མཆོད་ཡོན་ཕལ་ཆེར་སོགས་དང་།
སྔགས་ཙམ་གྱིས་མཆོད་ལ། འཇིག་རྟེན་འདྲེན་པའི་སོགས་དང་། བཅོམ་ལྡན་མགོན་པོ་ཚེ་དཔག་མེད། ། སྡིག་
པའི་དྲི་མ་ཕྱིར་བསལ་ནས། ། མཁའ་དང་ མཉམ་ པའི་སྐུ་ མངའ་བ། ། མཉམ་ ཉིད་སྐུ་ལ་ཕྱག་འཚལ་
བསྟོད། ། ཞེས་པ་དང་། རྒྱས་པར་ན་ཉི་གཞོན་འཆར་ཀ་མས་བསྟོད་ཀྱང་མི་འགལ། དེ་ནས་དེ་རྣམས་ཀྱི་
ཐུགས་ཀ་དང་ཕྱག་མཚན་བུམ་པའི་ནང་དུ་ཟླ་གདན་གྱི་སྟེང་དུ་དྷཱི ཡིག་གི་མཐར་སྔགས་འཕྲེང་གིས་བསྐོར་བ་
ལས་འོད་ཟེར་འཕྲོས། རང་དང་བསྒྲུབ་བྱའི་ཚེ་མི་མ་ཡིན་གྱིས་ཕྲོགས་པ་དང་བརྐུས་པ་དང་ཡར་བ་ལ་སོགས་པ་
རྣམས་བུམ་པ་དང་ལྷུང་བཟེད་བདུད་རྩིས་བཀང་བའི་རྣམ་པར་བསྡུས་ནས་སྔགས་ཕྲེང་ལ་ཐིམ། ཡང་འོད་ཟེར་
འཕྲོས་འབྱུང་བ་ས་ཆུ་མེ་རླུང་ནམ་མཁའི་རོ་བཅུད་ནུས་པ་ཐམས་ཅད་དང་། སྐྱེ་འཕགས་ཐམས་ཅད་ཀྱི་ཚེ་དང་
བསོད་ནམས། རྒྱལ་བ་སྲས་བཅས་ཀྱི་བྱིན་རླབས། སྔགས་དང་སྨན་ལ་སོགས་པ་འཇིག་རྟེན་དང་འཇིག་རྟེན་
ལས་འདས་པའི་བཅུད་ཀྱི་སྙིང་པོ་ཐམས་ཅད་བསྡུས་ནས་སྔགས་ཕྲེང་རྣམས་ལ་ཐིམ་པར་གྱུར་བར་བསམས་ལ།
གཟུངས་ཐུང་ལ་གཙོ་བོར་འབད་ཅིང༌། གཟུངས་རིང་ཅི་མང་བཟླ། མཐར་ཡེ་གེ་གསུམ་ལན་བདུན་སོགས་དང༌།
ཡིག་བརྒྱ་བརྗོད་ཅིང་། མཆོད་བསྟོད་མདོར་བསྡུས་དང་མ་རྙེད་སོགས་ཀྱིས་བཟོད་གསོལ་བྱས་ནས། བཅོམ་
ལྡན་འདས་བདག་དང་སྦྱིན་པའི་བདག་པོ་ལ་ཚེ་དང་བསོད་ནམས་མ་ལུས་པ་སྩལ་དུ་གསོལ། ཞེས་གསོལ་བ་
226

༄༅། ། ཚེ་རིལ་བསྒྲུབ་པ་དང་ཚེ་དབང་བསྐུར་ཚུལ་འཆི་མེད་དཔལ་སྟེར། །
གདབ། འདིར་ནི་རྟེན་དང་སོགས་ཀྱིས་བརྟན་བཞུགས་བྱས་ཏེ། ཤེས་བརྗོད་སྤྱི་དང་། ཕྱིན་དྲུག་དང་སྦྱར་བའི་
བཀྲ་ཤིས་བྱའོ། ། གཏོར་མ་འབུལ་བར་འདོད་ན། གོང་གི་ཡིག་བརྒྱའི་མཇུག་དར་བྱིན་བརླབས་བྱས་ནས་ཨ་ཀཱ་
རོ་འམ། ཨོཾ་ཨ་པཱ་ར་མི་ཏས་འབུལ་རུང་། གཞི་བདག་གཏོར་མ་གཏོང་འདོད་ནའང་སྤྱི་ལྟར་འབུལ། འདིའི་
སྐབས་སུ་ཐུན་དུ་བཅད་དེ་བསྒྲུབས་ན་ནི་ཕུན་སུམ་ཚོགས་པར་འགྱུར་ཡང་། མ་བྱས་ཀྱང་ཆད་ལྷག་ཏུ་མི་འགྱུར་
བར་གང་བདེ་བྱ། ཉི་མ་གཅིག་གམ་གསུམ་མམ་བདུན་ལ་སོགས་པར་བྱས་ཏེ། གྲོལ་ཉིན་པར་མཆོད་བསྟོད་ཡིག་
བརྒྱ་དང་བཅས་མཇུག་ཏུ་བཟོད་གསོལ་དང་གསོལ་འདེབས་བྱས་རྗེས། ལྷ་རྣམས་འོད་དུ་ཞུ་ནས་རིལ་བུའི་རྣམ་
པར་གྱུར་བར་བམསས་ལ། བརྟན་བཞུགས་དང་ཤིས་བརྗོད་བྱའོ། ། དེ་ལྟར་བསྒྲུབས་པ་ནི་རྒྱས་པའི་དབང་དུ་
བྱས་ལ། བསྡུ་ན་བུམ་ནང་གི་རིལ་བུ་རྣམས་ཀྱི་སྟེང་དུ་ཟླ་གདན་ལ་གནས་པའི་ཧཱི ཡིག་དང་། རང་གི་ཐུགས་
ཀའི་ཧཱུྃ་ལས་འོད་ཟེར་འཕྲོས་པས་འཇིག་རྟེན་དང་འཇིག་རྟེན་ལས་འདས་པའི་བཅུད་རྣམས་བསྡུས་ནས་དེ་ཉིད་
ལ་ཐིམ་པར་བསམ་ཞིང༌། སྔགས་བཟླས་ཀྱང་ཆོག་པར་བཤད། དེ་ལྟར་བསྒྲུབས་པའི་རིལ་བུ་ཐོས་པའི་ཕན་ཡོན་
ནི་འཆད་པར་འགྱུར་རོ། །
གཉིས་པ་གཞན་ལ་དབང་བསྐུར་བ་ལ་བདག་མདུན་གཉིས་ལས། དང་པོ་ནི། སྔར་ལྟར་བདག་བསྐྱེད་
བཟླས་པ་དང་བཅས་པ་སྔོན་དུ་བཏང་ནས། ༧གཉིས་པ་མདུན་བསྐྱེད་ཀྱི་ཚེ། ཚེ་བུམ་དབུས། ཚེ་ཆང་གཡས།
ཚེ་རིལ་གཡོན། མཆོད་པ་དང་གཏོར་མས་མཐའ་བསྐོར་ལ། མཆོད་པ་ༀ་པདྨན་ཏ་ཀྲྀཏ་ཧཱུྃ་ཕཊ་ཀྱིས་བསངས།
སྭ་བྷས་སྦྱངས། སྟོང་བའི་ངང་ལས་ཨཱཿ ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་རང་རང་གི་
མིང་ཡིག་དང་པོ་ཐིག་ལེ་བརྒྱན་པ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས།
མར་མེ། དྲི་ཆབ། ཞལ་ཟས། རོལ་མོ་རྣམས་རང་བཞིན་བདེ་སྟོང་རྣམ་པ་མཆོད་རྫས་བྱེད་ལས་དབང་པོ་དྲུག་
གི་སྤྱོད་ཡུལ་དུ་ཟག་མེད་ཀྱི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱཿཧཱུྃ། དེ་བཞིན་དུ།པཱ་དྡྷཾ། པུཥྛ།
དྷུ་པེ། ཨ་ལོ་ཀེ། གནྡྷེ། ནི་ཝི་ཏེ། ཤཔྟ་ཨཱཿ ཧཱུྃ་གིས་བྱིན་བརླབ། དེ་ནས་ཚེ་བུམ་པདྨནྟ་ཀྲྀ་ཏ་ཧཱུྃ་ཕཊ་ཀྱིས་
བསངས། སྭ་བྷ་ཝས་སྦྱངས། ཚེ་བུམ་མི་དམིགས་པ་སྟོང་བ་ཉིད་དུ་གྱུར། སྟོང་བའི་ངང་ལས་ཧཱུྃ་ལས་ཚེ་བུམ་
གྱི་བུམ་པ་དམར་པོ་ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་
ལྡན་ཞིང་། ནང་ལྷའི་གཞལ་ཡས་ཁང་གྲུ་བཞི་སྒོ་བཞི། རྟ་བབས་བཞི་ལྡན་རྡོ་རྗེའི་ར་བ་མེ་རི་དང་བཅས་པའི་
དབུས་སུ། འདིར་རྨ་བྱས་བཏེགས་པའི་རིན་པོ་ཆེའི་ཁྲིའི་སྟེང་དུ་ཞེས་བཤད་པ་ལྟར་རམ། ཡང་ན་དེའི་དབུས་
སུ་པཾ་ལས་པདྨ་དང་ཨ་ལས་ཟླ་བའི་ཞེས་པ་ནས། རང་ཉིད་ཅེས་པ་དོར་ཏེ་མཆོད་བསྟོད་ཀྱི་བར་བྱ། བཟླས་པའི་
ཚེ་སློབ་མའི་ཚེ་ཡར་བ་དང་འཐོར་བ་རྣམས་འགུག་པའི་དམིགས་པ་བྱ་ཞིང་། གཟུངས་རིང་ཐུང་གཉིས་ཅི་འགྲུབ་
227

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དང་མཐར་ཡིག་བརྒྱ་བརྗོད། དེ་ནས་གཏོར་མ་བསངས་སྦྱངས། སྟོང་བའི་ངང་ལས་ཡཾ་ལས་རླུང་རཾ་ལས་མེ་
ཨཱ༔ལས་མི་མགོའི་སྒྱེད་བུ་གསུམ་གྱི་སྟེང་དུ་ཨཱ ལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ་ཤ་ལྔ་བདུད་
རྩི་ལྔ། དེའི་སྟེང་དུ་ཨོཾ་ཨཱཿ ཧཱུྃ། འོག་གི་རླུང་གཡོས་མེ་སྤར་རྫས་རྣམས་ཞུ་ཡི་གེ་གསུམ་ལས་འོད་འཕྲོས་རྒྱ་མཚོ་
ན་གནས་པའི་བདུད་རྩི་དང་དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག་ནས་
ཡི་གེ་གསུམ་ལ་ཐིམ། དེ་རྣམས་ཞུ་ནས་ཐོད་པའི་ནང་གི་བདུད་རྩིར་ཐིམ་པས་བྱིན་གྱིས་བརླབས་པར་གྱུར་བར་
བསམས་ལ། ཨོཾ་ཨཱཿ ཧཱུྃ། ལན་གསུམ་བརྗོད། དེ་ནི་བསྡུས་པའི་ལུགས་ཡིན་ལ། རྒྱས་པར་བྱེད་ནའང་བྱས་ཆོག
དེ་ནས་བཅོམ་ལྡན་འདས་ཀྱི་ལྗགས་འོད་ཟེར་གྱི་སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར་
བར་བསམས། ཨ་ཀཱ་རོ་འམ། མཚན་གྱི་མཐར་ཨི་དཾ་བ་ལིཾ་ཏ་བཏགས་པ་གསུམ་གྱིས་འབུལ། བསྟོད་པ་རྒྱུས་
བསྡུས་ཅི་རིགས་ཀྱིས་བསྟོད་ལ། བཅོམ་ལྡན་འདས་བདག་དང་སློབ་མ་རྣམས་ལ་ཚེ་དང་བསོད་རྣམས་ལ་སོགས་
པའི་དངོས་གྲུབ་ཐམས་ཅད་སྩལ་དུ་གསོལ། ། ཞེས་གསོལ་བ་གདབ། ཚེ་ཆང་ནང་མཆོད་ལྟར་བྱིན་གྱིས་བརླབ།
ཚེ་རིལ་བསངས་སྦྱངས། སྟོང་བའི་ངང་ལས་ཚེ་རིལ་རྣམས་སྨན་སྣ་ཚོགས་ལས་གྲུབ་པའི་རིལ་བུར་གྱུར། རང་
གི་ཐུགས་ཀའི་ཧཱི༔ལས་འོད་འཕྲོས་འཇིག་རྟེན་དང་འཇིག་རྟེན་ལས་འདས་པའི་བཅུད་ཐམས་ཅད་བསྡུས་ནས་
ཚེ་རིལ་ལ་ཐིམ་པར་གྱུར་བར་བསམས་ལ། གཉིས་ཀ་ལ་དམིགས་པའི་ཡི་གེ་གསུམ་དང་གཟུངས་རིང་ཐུང་བཟླ།
བྲེལ་བའི་ཚེ་བདག་བསྐྱེད་སྐད་ཅིག་གིས་བསྐྱེད་ཀྱང་མི་འགལ་ཞིག ཕྱག་ལེན་ལ་བུམ་པ་ཟན་ལས་བྱེད་པ་སྣང་
ཡང་། བུམ་པ་ལྷར་བསྐྱེད་ན་མ་གཏོགས་ལུས་ནང་དུ་ལྷ་བསྐྱེད་པའི་ཚེ་ཡུམ་དངོས་ཀྱིས་ཀྱང་ཆུང་བར་སེམས་
སོ། ། དེ་ནས་སློབ་མ་རྣམས་ཁྲུས་བྱས་ནས་མཎྜལ་རྒྱས་བསྡུས་ཅི་རིགས་འབུལ་དུ་གཞུག ཀུན་མཁྱེན་ཡེ་ཤེས་
ཕུང་པོ་ཅན། སྲིད་པའི་འཁོར་ལོ་རྣམ་འཇོམས་པ། ། དེ་རིང་བཤད་པའི་རིན་ཆེན་གཏེར། ། གཙོ་བོར་
བདག་ལ་བཀའ་དྲིན་སྩོལ།ཞེས་བ་ལན་གསུམ་གྱིས་གསོལ་བ་གདབ། སྐྱེས་བུ་གསུམ་གྱི་ལམ་གྱི་གནད་དྲིལ་བའི་
དམིགས་སྐོར་སྤྱི་དང་བྱེ་བྲག་གི་ཆོས་ཇི་ལྟར་རིགས་པ་བཤད། སྤྲོ་ན་གདམས་པ་འདིའི་ལོ་རྒྱུས་དང་ཆེ་བ་བརྗོད་
ཅིང་སྤྲོ་བ་བསྐྱེད། དེ་ནས་མདུན་གྱི་ནམ་མཁར་རྒྱལ་བ་སྲས་བཅས་ཐམས་ཅད་བཞུགས་པར་ཆོས་ཏེ་སྐྱབས་སུ་
འགྲོ་བ་དང་སྡིག་པ་བཤགས་པ་སྔོན་དུ་འགྲོ་བས་བྱང་སྡོམ་འཛིན་དགོས་པའི་བརྡ་སྤུད་ནས། དཀོན་མཆོག་
གསུམ་ལ་བདག་སྐྱབས་མཆི། ། ཞེས་སོགས་བཞི་ལན་གསུམ་རྗེས་ཟློས་བྱེད་དུ་གཞུག་ལ་བརྗོད། དེ་ནས་མཎྜལ་
བསྟན་པ་ནི། གནས་ཁང་འདི་ཉིད་ཀྱང་བདེ་བ་ཅན་ལྟ་བུ་དག་པའི་ཞིང་དུ་མོས་པ་དང་། ཚེ་བུམ་འདི་ཉིད་
ཀྱངཀྱི་བུམ་པ་ལ་ནང་ལྷའི་གཞལ་ཡས་ཁང་གྲུ་བཞི་བ་ལ་སོགས་པའི་མཚན་ཉིད་ཐམས་ཅད་དང་ལྡན་པའི་
དབུས་སུ་ རྒྱལ་བ་ཚེ་དཔག་མེད་སྐུ་མདོག་དམར་པོ་ཞེས་ སོགས་མངོན་རྟོགས་དང་མཐུན་པར་རྒྱས་བསྡུས་ཅི་
228

༄༅། ། ཚེ་རིལ་བསྒྲུབ་པ་དང་ཚེ་དབང་བསྐུར་ཚུལ་འཆི་མེད་དཔལ་སྟེར། །
རིགས་ཀྱིས་བརྡ་སྤྲད། དེ་ནས་སློབ་མ་རྣམས་བསངས་སྦྱངས། སྟོང་བའི་ངང་ལས་པདྨ་དང་ཟླ་བའི་གདན་ལ་
ཧཱི ལས་སློབ་མ་རྣམས་སམ་རེ་རེ་ནས་རྒྱལ་བ་ཚེ་དཔག་མེད་སྐུ་མདོག་དམར་པོ་ཞེས་སོགས་སྔར་བཞི་བསྐྱེད་ཅིང་།
བླ་མ་ཡང་དེ་ལྟ་བུ་ཡི་ཚེ་དཔག་མེད་དངོས་ཡིན་སྙམ་པའི་འདུ་ཤེས་བསྐྱེད་དུ་བཅུག་ནས་མང་ཉུང་དང་བསྟུན་ཏེ།
སློབ་མའི་སྤྱི་བོར་ཨོཾ་དཀར་པོ། ། མགྲིན་པར་ཨཱུ དམར་པོ། ། ཐུགས་ཀར་ཧཱུཾ་སྔོན་པོས་མཚན་པར་གྱུར།
ཅེས་གནས་གསུམ་བྱིན་གྱིས་བརླབ། དེ་ནས་དབང་བསྐུར་བ་ལ། ཚེ་བུམ་དང་། ཚེ་ཆང་དང་། ཚེ་རིལ་ཡང་
རྟེད་ནས་དབང་བསྐུར་བ་དང༌། ཚེ་སྤེལ་བ་དང་བཞིའོ། ། དང་པོ་ལ། ཡར་བ་འགུགས། ཉམས་པ་གསོས།
ཚེ་བསྟིམ་པ་དང་གསུམ། དང་པོ་ནི། མདུན་གྱི་ཚེ་དཔག་མེད་ཀྱི་ཕྱག་མཚན་བུམ་པའི་ནང་གི་ཧི༔ ཡིག་སྔགས་
འཕྲེང་དང་བཅས་པ་འོད་ཟེར་འཕྲོས། ཁྱེད་རང་རྣམས་ཀྱི་ཚེ་མི་མ་ཡིན་གྱིས་བརྐུས་པ་དང་འཕྲོག་པ་དང་ཡར་
བ་ཐམས་ཅད་བུམ་པ་དང་ཐོད་པ་བདུད་རྩིའི་གང་བའི་རྣམ་པར་བཀུག་སྟེ་མདུན་གྱི་ཚེ་དཔག་མེད་ཀྱི་སྐུའི་ཆ་
དང་ཕྱག་གི་བུམ་ནང་གི་སྔགས་འཕྲེང་ལ་ཐིམ། དེ་ལས་བདུད་རྩིའི་རྒྱུན་བབས། ཁྱེད་རང་རྣམས་ཀྱི་སྤྱི་བོ་ནས་
ཞུགས། ལུས་ཀྱི་ནང་ཐམས་ཅད་འཁྲིགས་མེར་གྱིས་གང་བས་ཚེ་ཡར་བ་ཉམས་པ་སོགས་སོར་ཆུད། འཆི་བ་
མེད་པའི་ཚེའི་རིག་འཛིན་འཐོབ་བྱུང་སྙམ་པའི་མོས་པ་མཛོད་ཅིག། ཅེས་བརྡ་སྤྲད་ནས། རང་གཞན་གཉིས་
ཀས་དེ་ལྟར་བསམས་པ་དང་། གཉིས་ཀ་ལ་ཨ་མཱ་ར་ཎི་ཅི་འགྲུབ་བརྗོད་ཅིང་དྲིལ་བུ་དཀྲོལ། སྤྲོ་ན་མཐར་རིགས་
ཀྱི་བུ་འདི་རྣམས་ཀྱི་ཚེ་མི་ཤིགས་པའི་རྡོ་རྗེར་གྱུར་ཅིག མི་ནུབ་པའི་རྒྱལ་མཚན་དུ་གྱུར་ཅིག མི་འགྱུར་བའི་
གཡུང་དྲུང་དུ་གྱུར་ཅིག འཆི་བ་མེད་པའི་རིག་འཛིན་ཐོབ་པར་གྱུར་ཅིག ཅེས་བདེན་སྟོབས་བརྗོད་ལ་མེ་ཏོག་
འཐོར། འདི་འོག་མ་རྣམས་ལའང་སྦྱོར། རྒྱས་པར་འདོད་ན་ཤིས་བརྗོད་རི་ཡང་བྱའོ། །
གཉིས་པ་ཉམས་པ་གསོ་བ་ལ། ཚེ་དང་སྟོབས་བསོད་ནམས་དང་དམ་ཚིག་དང་སྡོམ་པ་ཉམས་པ་གསོ་བ་
དང་གསུམ། དང་པོ་ནི། མདུན་གྱི་ཚེ་དཔག་མེད་ཀྱི་ཕྱག་མཚན་བུམ་པའི་ནང་གི་ཧི ཡིག་ལས་འོད་ཟེར་
འཕྲོས། ཕྱོགས་བཅུའི་འཇིག་རྟེན་ཁམས་གྱི་འབྱུང་བ་ནམ་མཁའི་ཁམས་ཀྱི་བཀྲག་མདངས་ནུས་པ་ཐམས་ཅད་
འོད་དང་བདུད་རྩི་ལྗང་ཁུའི་རྣམ་པར་བཀུག་སྟེ་སྔགས་འཕྲེང་ལ་ཐིམ། ཞེས་པ་ནས་མེར་གྱིས་གང་བས། ནད་
གདོན་སྡིག་སྒྲིབ་ཐམས་ཅད་སྦྱངས། ཁྱད་པར་དུ་ཁྱེད་རང་རྣམས་ཀྱི་འབྱུང་བ་ནམ་མཁའི་སྒོ་ནས་ཚེ་ཉམས་པ་
སོར་ཆུད། འཆི་བ་མེད་པའི་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག བརྗོད་པ་སོགས་སྔར་
བཞིན་བྱའོ། ། ཡང་སྔགས་འཕྲེང་ལས་འོད་ཟེར་འཕྲོས། ཕྱོགས་བཅུའི་འཇིག་རྟེན་ཁམས་ཀྱི་འབྱུང་བ་རླུང་གི་
བཀྲག་མདངས་ནུས་པ་ཐམས་ཅད་འོད་དང་བདུད་རྩི་སྔོན་པོའི་རྣམ་པར་བཀུག་སྟེ་སྔགས་འཕྲེང་ལ་ཐིམ། ནས་
ཁྱད་པར་དུའང་འབྱུང་བ་རླུང་གི་སྒོ་ནས་ཚེ་ཉམས་པ་སོར་ཆུད་ཅེས་སོགས་སྔར་བཞིན་ནོ། ། ཡང་འོད་ཟེར་
229

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འཕྲོས། ཕྱོགས་བཅུའི་འཇིག་རྟེན་ཁམས་ཀྱི་འབྱུང་བ་མེའི་ཁམས་ཀྱི་བཀྲག་མདངས་ནུས་པ་ཐམས་ཅད་འོད་
དང་བདུད་རྩི་དམར་པོའི་རྣམ་པར་བཀུག་སྟེ་ནས་ཁྱད་པར་དུ་འབྱུང་བ་མེའི་སྒོ་ནས་ཚེ་ཉམས་པ་སོར་ཆུད་ཅེས་
སོགས་སྔར་བཞིན། ཡང་འོད་ཟེར་འཕྲོས། ཕྱོགས་བཅུའི་འཇིག་རྟེན་ཁམས་ཀྱི་འབྱུང་བ་ཆུའི་ཁམས་ཀྱི་རོ་
བཅུད་ནུས་པ་བཀྲག་མདངས་ཐམས་ཅད་འོད་དང་བདུད་རྩི་དཀར་པོའི་རྣམ་པར་བཀུག་སྟེ་ནས་ཁྱད་པར་དུ་
འབྱུང་བ་ཆུའི་སྒོ་ནས་ཚེ་ཉམས་པ་སོར་ཆུད་ཅེས་སོགས་སྔར་བཞིན་ཡང་མདུན་གྱི་ཚེ་དཔག་མེད་ཀྱི་ཕྱག་མཚན་
བུམ་པའི་ནང་གི་ཧི ཡིག་ལས་འོད་ཟེར་འཕྲོས། ཕྱོགས་བཅུའི་འཇིག་རྟེན་ཁམས་ཀྱི་འབྱུང་བ་སའི་རོ་བཅུད་
ནུས་པ་བཀྲག་མདངས་ཐམས་ཅད་འོད་དང་བདུད་རྩི་སེར་པོའི་རྣམ་པར་བཀུག་སྟེ་ནས་ཁྱད་པར་དུ་ཁྱེད་རང་
རྣམས་ཀྱི་འབྱུང་བ་སའི་སྒོ་ནས་ཚེ་ཉམས་པ་སོར་ཆུད། འཆི་བ་མེད་པའི་ཚེའི་རིག་འཛིན་ཐོབ་བྱུང་སྙམ་པའི་
མོས་པ་མཛོད་ཅིག ཅེས་སོགས་སྔར་བཞིན་ནོ། ། འདི་དག་བསྡུ་ན། འོད་ཟེར་འཕྲོས་འཇིག་རྟེན་ཁམས་ཀྱི་
འབྱུང་བ་ས་ཆུ་མེ་རླུང་ནམ་མཁའི་བཀྲག་མདངས་ནུས་པ་ཐམས་ཅད་འོད་དང་བདུད་རྩི་ཁ་དོག་སྣ་ལྔའི་རྣམ་
པར་བཀུག་ཅེས་བསྡུས་ཏེ་བྱ་བ་སྔར་གྱི་རིགས་པས་ཤེས་པར་བྱའོ། ། གཉིས་པ་སྟོབས་དང་བསོད་ནམས་ཉམས་
པ་གསོ་བ་ནི། ཡང་སྔགས་འཕྲེང་ལས་འོད་ཟེར་འཕྲོས། རྒྱལ་བ་སྲས་བཅས་ཐམས་ཅད་ཀྱི་བྱིན་རླབས་ནུས་
མཐུ་བསོད་ནམས་དང་། ལྷ་ཀླུ་མི་ལ་སོགས་པའི་བསོད་ནམས་དང་སྟོབས་དང་གཟི་བརྗིད་ཐམས་ཅད་དང་།
སེམས་ཅན་ཐམས་ཅད་ཀྱི་ཚེ་དང་བསོད་ནམས་དང་སྟོབས་དང་གཟི་བརྗིད་དང་སྨན་དང་སྔགས་ལ་སོགས་པའི་
ནུས་པ་དང་མདོར་ན་འཇིག་རྟེན་ཁམས་ཀྱི་དཔལ་འབྱོར་ཕུན་སུམ་ཚོགས་པ་ཐམས་ཅད། བཀྲ་ཤིས་པའི་རྟགས་
བརྒྱུད། རྒྱལ་སྲིད་སྣ་བདུན། བཀྲ་ཤིས་པའི་རྫས་བརྒྱུད་ལ་སོགས་པའི་རྣམ་པར་བཀུག་སྟེ། ནས་ཁྱད་པར་དུ་
ཡང་ཁྱེད་རང་རྣམས་ཀྱི་སྟོབས་དང་བསོད་ནམས་ཉམས་པ་སོར་ཆུད། ཅེས་སོགས་སྔར་བཞིན། གསུམ་པ་དམ་
ཚིག་དང་སྡོམ་པ་ཉམས་པ་གསོ་བ་ནི། ཡང་སྔགས་འཕྲེང་ལས་འོད་ཟེར་འཕྲོས། བླ་མ་རྒྱལ་བ་སྲས་བཅས་
ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ ཅད་བདུད་རྩི་དཀར་དམར་མཐིང་གསུམ་དང་། སྐུ་
གཟུགས་དང་གསུང་རབ་པོ་ཏི་དང་རྡོར་དྲིལ་ལ་སོགས་པའི་རྣམ་པར་བཀུག་སྟེ་ནས་ཁྱད་པར་དུ་ཁྱེད་རང་རྣམས་
ཀྱི་དམ་ཚིག་དང་སྡོམ་པ་ཉམས་པའི་ཉེས་སྐྱོན་ཐམས་ཅད་སྦྱངས། དམ་ཚིག་དང་སྡོམ་པ་ཉམས་པ་སོར་ཆུད་
ཅེས་སོགས་སྔར་བཞིན། ཚེ་འགུག་བསྒོས་སུ་བྱེད་ན། ཡང་སྔགས་འཕྲེང་ལས་འོད་ཟེར་འཕྲོས། སྐྱེ་འཕགས་
ཀུན་གྱི་ཚེ་ཕུན་སུམ་ཚོགས་པ་ཐམས་ཅད་དང་། ཁྱད་པར་དུ་རྒྱལ་བ་ཚེ་དཔག་མེད་ཀྱི་སྐུ་ཚེའི་དཔལ་ཕུན་སུམ་
ཚོགས་པ་ཐམས་ཅད་འཆི་མེད་ཚེའི་བདུད་རྩིའི་རྣམ་པར་བཀུག་སྟེ་ནས་ཁྱད་པར་དུ་ཁྱེད་རང་རྣམས་ཀྱི་ཚེ་ཉམས་
230

༄༅། ། ཚེ་རིལ་བསྒྲུབ་པ་དང་ཚེ་དབང་བསྐུར་ཚུལ་འཆི་མེད་དཔལ་སྟེར། །
པའི་ཉེས་སྐྱོན་ཐམས་ཅད་སྦྱངས། ཚེ་ཉམས་པ་སོར་ཆུད་ཅེས་སོགས་སྔར་བཞིན་བྱའོ། ། བརྒྱ་ཚོར་སོགས་བྱེད་
ན་ཚེ་ཡར་བ་འགུག་པ་ནས་འདིའི་བར་རྒྱུས་པར་རམ་བསྡུས་ཏེ་བྱས་ཀྱང་ཆོག་གོ།
གསུམ་པ་ཚེ་བསྟིམ་པ་ནི། མདུན་བསྐྱེད་ཀྱི་ཚེ་དཔག་མེད་ཁྱེད་རང་རྣམས་ཀྱི་སྤྱི་བོར་སྤྱན་དྲངས། བུམ་
པ་མགོ་བོར་འཇོག་པའམ་བཞག་པར་མོས་ནས། རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་
རྣམས་ཀྱིས་བྱིན་གྱིས་རློབས་ཤིག སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས། ཡི་དམ་དཀྱིལ་
འཁོར་གྱི་ལྷ་ཚོགས་རྣམས་ཀྱིས+ ། དཔའ་བོ་མཁའ་འགྲོ་དང་ཆོས་སྐྱོང་སྲུང་མ་ཐམས་ཅད་ཀྱིས+། ཁྱད་པར་
དུའང་རྒྱལ་བ་ཚེ་དཔག་མེད། མ་གཅིག་གྲུབ་པའི་རྒྱལ་མོ་ལ་སོགས་པའི་ཚེ་འཁྲིད་བརྒྱུད་པའི་བླ་མ་རྣམས་ཀྱིས་
བྱིན་གྱིས་རློབས་ཤིག ཁྱེད་རྣམས་ཀྱིས་སློབ་མ་འདི་དག་གི་ནད་གདོན་བགེགས་པར་དུ་གཅོད་པའི་མི་མཐུན་
པའི་ཕྱོགས་ཐམས་ཅད་ཞི་བར་མཛོད། དུས་མ་ཡིན་པའི་འཆི་བ་ལས་ཐར་བར་མཛོད། ཚེ་རིང་བར་མཛོད།
སྲུང་བར་མཛོད། སྐྱོབ་པར་མཛོད་ཅིག གཟུངས་རིང་ཚར་གཅིག་བརྗོད་ལ། ཚེ་དཔག་མེད་འོད་དང་བདུད་
རྩིའི་རྣམ་པར་ཞུ་སྟེ་ཁྱེད་རང་རྣམས་ཀྱི་སྤྱི་བོ་ནས་ཞུགས་སྙིང་ཀར་ཐིམ་པས་བྱིན་གྱིས་བརླབ་པར་གྱུར་བར་
བསམས། ཚར་མང་པོ་བྱེད་ན་མདུན་བསྐྱེད་ལས་མར་མེ་གཅིག་ལས་གཉིས་ཆད་ཀྱི་ཚུལ་དུ་ཛ ཧཱུཾ་ཡཾ་ཧོ༔ ས་
བསྟིམ་པ་ཡིན་ཞིང་། དེ་ཡང་ ཐ་མལ་བཀའ་བསྒོ་ཚར་གསུམ་དང་། གཞན་རྣམས་ལ་ལྷ་རེ་རེ་བསྟིམ་པ་ལས་
བཀའ་བསྒོ་མ་བྱས་ཀྱང་ཆོག་གོ། གཉིས་པ་ཚེ་ཆང་ལ་བརྟེན་ནས་དབང་བསྐུར་ནི། སྦྱངས་རྟོགས་སྤང་གསུམ་
བྱས་ནས་བྱིན་གྱིས་བརླབས་པའི་ཚེ་ཆང་འདི་གསོལ་བས་རྩ་རླུང་ཐིག་ལེ་བྱིན་གྱིས་བརླབ་བདེ་སྟོང་གི་ཏིང་ངེ་
འཛིན་རྒྱུད་ལ་སྐྱེ་བའི་ནུས་པ་ཁྱད་པར་ཅན་བཞག རྩ་རླུང་ཐིག་ལེའི་ནུས་པ་ཉམས་པ་སོར་ཆུད། འཆི་མེད་
ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག ཅེས་བརྗོད་ལ་སྦྱིན། གསུམ་པ་ཚེ་རིལ་བརྟེན་ནས་
དབང་བསྐུར་བ་ནི། ཚེ་རིལ་འདི་རྣམས་ནི་སྨན་ལ་སོགས་པའི་བཅུད་ཐམས་ཅད་བསྡུས་ནས་བྱིན་གྱིས་བརླབས་
པ་སྟེ། འདི་ཟོས་པས་ནད་རིགས་བཞི་བརྒྱ་རྩ་བཞི་ལས་གྲོལ་བའི་ནུས་པ་བཞག འཆི་མེད་ཚེའི་རིགས་འཛིན་
ཐོབ་བྱུང་སྙམ་པའི་མོས་པ་མཛོད་ཅིག། སྙིང་པོ་བསྡུས་པའི་བཅུད་འདི་ནི། ། དེ་རིང་ཁྱོད་ཀྱིས་བཟའ་བར་
གྱིས། ། འདི་ཟོས་དུས་མིན་འཆི་བ་ལས། ། གྲོལ་འགྱུར་འདི་ལ་ཐེ་ཚོམ་མེད། ། ཅེས་བརྗོད་ཅིང་སྤྲིན་ནོ། །
བཞི་བ་ཚེ་སྤེལ་བའི་ཤིས་བརྗོད་ནི་ནམ་འཁར་བཞུགས་པའི་བླ་མ་རྒྱལ་བ་སྲས་བཅས་གྱིས་ཤིས་པ་བརྗོད་པ་བསས་
ཏེ། སྦྱིན་པའི་སྟོབས་ཀྱིས་སངས་རྒྱས་ཡང་དག་འཕགས། ། མི་ཡི་སེངྒེ་སྦྱིན་པའི་ཞེས་སོགས་སོ་སོར་བྱ་བའམ།
ཕྱིན་དྲུག་སྟོབས་ཀྱིས་སངས་རྒྱས་ཞེས་སོགས་རྒྱས་བསྡུས་ཅི་རིགས་དང༌། འདས་བཟང་གཙུག་ཕུད་ཅེས་སོགས་
231

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དང༌། དུས་མིན་འཆི་བའི་ཞེས་ཚོགས་དང་། བགེགས་རིགས་སྟོང་ཕྲག་སོགས་དང༌། ཚངས་དང་ལྷ་དབང་
སོགས་ཀྱིས་ཤིས་བརྗོད་བྱའོ། །
སྤྱིར་བསྒྲུབས་པའི་ཚེ་རིང་ལ་ལོངས་སྤྱོད་པ་དང་ཚེ་དབང་འདི་ལྟར་བྱས་པས་ཕན་ཡོན་གྱི་ཡོན་ཏན་གཙོ་བོ་
གཉིས་ཏེ། གནས་སྐབས་ཚེ་རིང་བ་དང་། ཕྱི་མ་བདེ་བ་ཅན་དུ་སྐྱེ་བའི་རྟེན་འབྲེལ་ཡོད་ཅིང་། སྒོས་སུ་གང་ལ་
དམིགས་པའི་ཡུལ་དེ་ཉིད་དུས་མིན་འཆི་བ་ལས་གྲོལ་བར་འགྱུར་རོ། ། ཚེ་དཔག་མེད་ཀྱི་སྒོ་ནས་ཚེ་རིལ་སྒྲུབ་པ་
དང་ཚེ་དབང་བསྐུར་བའི་ཚུལ་འཆི་བདག་དབུར་འཇོམས་འཆི་མེད་དཔལ་སྟེར་ཞེས་བྱ་བ་འདི་ནི། རང་གི་སློབ་
མ་གནས་ བརྟན་བྱ་བཏང་ ཤེས་ རབ་ བཀྲ་ཤིས་ཀྱིས་གཞན་རེ་ གཉིས་ ལ་ ཕན་པར་བསམས་ཏེ་བསྐུལ་བའི་ཚེ།
ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་བླ་མ་གོང་མས་མཛད་པའི་མན་ངག་དུ་མ་ལ་བརྟེན་ནས་ཇི་ལྟར་འཚམ་
པར་ཅོ་ནེ་དགོན་ཉིད་དུ་སྦྱར་ཞིང༌། དད་པ་དང་རྣམ་དཔྱོད་ཟུང་འབྲེལ་བའི་གནས་བརྟན་བཟོད་པའི་མིང་ཅན་
གྱིས་དད་པས་པར་དུ་བསྒྲུབས་པ་སྟེ། དགེ་བས་འགྲོ་བ་ཀུན་གནས་སྐབས་དུས་མིན་འཆི་བ་ལས་གྲོལ་ཞིང་། ཕྱི་
མར་བདེ་བ་ཅན་དུ་སྐྱེས་ནས་རྒྱལ་བ་ཚེ་དཔག་མེད་ཡབ་སྲས་ཀྱིས་རྗེས་སུ་འཛིན་པའི་རྒྱུར་གྱུར་ཅིག ། ། ། བཀྲ་
ཤིས། ། དགེའོ། །
232

༄༅། ། ཚེ་རིལ་བསྒྲུབ་ཚུལ་འཆི་མེད་དཔལ་སྦྱིན་བཞུགས་སོ། །
ཚེ་ཡི་མཆོག་སྩོལ་མགོན་པོ་ཚེ་དཔག་མེད། ། འཆི་མེད་དཔལ་སྟེར་རྗེ་བཙུན་རྣམ་པར་རྒྱལ། ། ཚེ་སྦྱིན་
ཡིད་བཞིན་འཁོར་ལོ་ལ་སོགས་པ། ། འཆི་མེད་སྩོལ་མཛད་རྣམས་ལ་གུས་ཕྱག་འཚལ། ། འདིར་ཚེ་རིལ་བསྒྲུབ་
པར་འདོད་ན། མཆོད་པ་རྣམས་སྟ་གོན་བྱས་ལ། སྐྱབས་སེམས་སྔོན་དུ་བཏང་། བདག་མདུན་གཉིས་ལས།
དང་པོ་ལ། རང་ཉིད་སྐད་ཅིག་གིས་རྒྱལ་བ་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པར་
གསལ་བར་གྱུར། བདག་མདུན་གྱི་མཆོད་པ་ཐུན་མོང་དུ་བྱིན་བརླབ་བྱ་བ་ནི། ཨོཾ་པདྨནྟ་ཀྲི་ཏ་ཧཱུཾ་ཕཊ། ཨོཾ་སྭབྷ་
ཝ་ནས་ཧཾ༔ སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་རང་རང་གི་མིད་
ཡིག་དང་པོ་ཐིག་ལས་བརྒྱན་པ་ཞུ་བ་ལས་བྱུང་བའི་མཆོད་ཡོན། ཞབས་བསིལ། ནས་རོལ་མོ་རྣམས་དྭངས་
ཤིང་ཐོག་པ་མེད་པ་ཟག་མེད་ཀྱི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨགྷཾ་ཨཱཿ ཧཱུྃ་ནས་ ཤཔྟ་ཨཱ༔ ཧཱུྃ་གིས་
བརླག དེ་ནས། སྭ་བྷཱ་ཝས་སྦྱངས། སྟོང་བའི་ངང་ལས་པཾ་ལས་པད་མ་དང་ཨ་ལས་ཟླ་བའི་དཀྱིལ་འཁོར་གྱི་
སྟེང་དུ་རང་གི་སེམས་ཉིད་ཧཱི ཡིག་དམར་པོ་རིང་ཆ་ཚེག་དྲག་དང་བཅས་པ། དེ་ལས་འོད་ཟེར་འཕྲོས།
སེམས་ཅན་གྱི་དོན་བྱས་ཚུར་འདུས་ཡོངས་སུ་གྱུར་བ་ལས། རང་ཉིད་རྒྱལ་བ་ཚེ་དཔག་མེད་སྐུ་མདོག་དམར་པོ་
ཞལ་གཅིག་ཕྱག་གཉིས་པ་མཉམ་གཞག་གི་ཕྱག་རྒྱའི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་
པ། རིན་པོ་ཆེའི་དབུ་རྒྱན་ལ་སོགས་པ་རིན་པོ་ཆེའི་རྒྱན་སྣ་ཚོགས་ལས་སྤྲས་ཤིང་། ལྷ་རྫས་ཀྱི་དར་གྱི་སྟོད་
གཡོགས་དང་སྨད་གཡོགས་མཛེས་པར་གསོལ་བ། འོད་ཀྱི་ཕུང་བོའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་
བཞུགས་པ། རང་གི་སྤྱི་བོར་ཨོཾ་དཀར་པོ་ནས་ཧཱུྃ་སྔོན་པོ། དེ་ལས་འོད་ཟེར་འཕྲོས། བདེ་བ་ཅན་ནས་རྒྱལ་བ་
ཚེ་དཔག་མེད་ལ་ སངས་རྒྱས་དང་བྱང་ཆུབ་སེམས་དཔའི་ཚོགས་ ཀྱིས་ བསྐོར་བ་སྤྱན་དྲངས། ཛ ཧཱུྃ་ ཐཾ་
ཧོགཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས།
ཁྱེད་རྣམས་ཀྱིས་བདག་ལ་མངོན་པར་དབང་བསྐུར་ཏུ་གསོལ། ནས་ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་
གྱུར་བ་ལས་སྤྲུལ་སྐུ་ཚེ་དཔག་མེད་ཀྱིས་དབུ་བརྒྱན་པར་གྱུར། དེ་ནས་མཆོད་པ་འབུལ་བ་ནི། ཚིགས་བཅད་
233

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སྔགས་དང་བཅས་བསམ། བསྡུ་ན་ཨོཾ་ཨཱརྱ་ཨ་པཱ་རེ་མི་ཏ་ཨཱ་ཡུར་ཛྙཱ་ན་ས་པ་རི་ཝཱ་ར་ཨགྷཾ་པྲ་ཏི་ཙྪ་ཧཱུཾ་སྭཱཧཱ། ནས་
ཤཔྟའི་བར་གྱིས་མཆོད་ཅིང་། འཇིག་རྟེན་འདྲེན་པའི་གཙོ་བོ་ཚེ་དཔག་མེད། ། ཅེས་སོགས་ཀྱིས་བསྟོད་ལ།
རང་གི་ཐུགས་ཀའི་ཟླ་གདན་གྱི་སྟེ་ཧུ་ཧཱི ཡིག་དམར་པོའི་མཐར་བཟླས་བྱའི་སྔགས་ཕྲེང་གིས་བསྐོར་བ། དེ་
ལས་འོད་ཟེར་ཕྱོགས་བཅུར་འཕྲོས་པས། འཇིག་རྟེན་དང་འཇིག་རྟེན་ལས་འདས་པའི་ཚེ་དཔལ་བསོད་ནམས་
ཐམས་ཅད་བཀུགས་ནས་སྔགས་ཕྲེང་ལ་ཐིམ་པར་གྱུར་པར་བསམས་ལ། གཟུངས་རིང་ཐུང་གཉིས་ཅི་འགྲུབ་
བཟླས་ནས་མཐར་ཡིག་བརྒྱ་བརྗོད་ཅིང་། སྔར་བཞིན་མཆོད་བསྟོད་བྱའོ། ། གཉིས་པ་མདུན་བསྐྱེད་ནི།
བྲག་ཞུན་ཅོང་ཞི། བུ་རམ། མར། ཀ་ར། སྦྲང་རྩི། ཤུག་འབྲས་སོགས་བཅུད་ལེན་དང་། གཞན་དུག་
རིགས་མིན་པའི་སྨན་སྣ་ཚོགས་དང་། བུམ་རྫས་ཉེར་ལྔ་སོགས་ལས་རིལ་བུ་ཅི་འདོད་བྱས་པ་ན་བཟའ་དམར་པོ་
སོགས་གང་རིགས་ སུ་ བསྒྱུར་ཏེ་བསྐུམ་པ་བུམ་པ་བཟང་པོའི་ནང་དུ་བླུགས་ནས སྟེགས་ཀྱི་ཁར་བཞག་ལ།
མཆོད་པས་མཐའ་བསྐོར། རྒྱས་པར་ན་འདིར་ཡང་བྱིན་བརླབ་བྱ། བུམ་པ་སྔར་བཞིན་བསངས་སྦྱངས།
སྟོང་པའི་ང་ལས་ཧཱུྃ་ལས་རིན་པོ་ཆེའི་བུམ་པ་དམར་པོ་མཚན་ཉིད་ཐམས་ཅད་དང་ལྡན་ཞིང་། ལྷ་རྫས་ཀྱི་གོས་
ཀྱིས་དཀྲིས་པའི་ནང་དུ། ཚེ་རིལ་རྣམས་ཡོངས་སུ་གྱུར་བ་ལས་ཧི ཡིག་དམར་པོ་རེ་རེ། དེ་རྣམས་ལས་འོད་
ཟེར་འཕྲོས། ནས། རང་ཉིད་ཞེས་པ་དོན་ཏེ། སྔར་བཞིན་དང་། སྐྱིལ་ཀྲུང་གིས་བཞུགས་པ་རེ་རེར་གྱུར།
དེ་རྣམས་ཀྱི་སྤྱི་བོར་ཨོཾ་དཀར་པོ། ནས་བདག་ལ་ཞེས་པ་ནི་འདི་ལ་ཞེས་པར་བསྒྱུར་བ་མ་གཏོགས་སྔར་ལྟར་རོ།
དེ་ནས་རབ་འབྱམས་རྒྱ་མཚོ་འམ། མཆོད་ཡོན་ཕལ་ཆེར་སོགས་ཀྱིས་མཆོད་ལ། འཇིག་རྟེན་འདྲེན་པའི་
སོགས་དང་བཅོམ་ལྡན་མགོན་པོ་ཚེ་དཔག་མེད། སྡིག་པའི་དྲི་མ་ཕྱིར་བསལ་ནས། ། མཁའ་དང་མཉམ་པའི་
སྐུ་མངའ་བ། ། མཉམ་ཉིད་སྐུ་ལ་ཕྱག་འཚལ་བསྟོད། ། ཞེས་པ་དང་། རྒྱས་པར་ན། ཉི་གཞོན་འཆར་ཀ་མས་
བསྟོད་ཀྱང་མི་འགལ། དེ་ནས་དེ་རྣམས་ཀྱི་ཐུགས་ཀ་དང་ཕྱག་མཚན་བུམ་པའི་ནང་དུ་ཟླ་གདན་གྱི་སྟེང་དུ་
ཧཱི ཡིག་གི་མཐར་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས། བསྒྲུབ་བྱའི་ཚེ་མི་མ་ཡིན་གྱིས་ཕྲོགས་པ་
དང་བརྐུས་པ་དང་ཡར་བ་ལ་སོགས་པ་རྣམས་བུམ་པ་དང་ལྷུང་བཟེད་བདུད་རྩིས་བཀང་བའི་རྣམ་པར་བསྡུས་
ནས་སྔགས་ཕྲེང་ལ་ཐིམ་ཡང་འོད་ཟེར་འཕྲོས། འབྱུང་བ་ས་ཆུ་མེ་རླུང་ནམ་མཁའི་རོ་བཅུད་ནུས་པ་ཐམས་ཅད་
དང༌། སྐྱེ་འཕགས་ཐམས་ཅད་ཀྱི་ཚེ་དང་བསོད་ནམས་རྒྱལ་བ་སྲས་བཅས་ཀྱི་བྱིན་བརླབས་སྔགས་དང་སྨན་ལ་
སོགས་པ་འཇིག་རྟེན་དང་འཇིག་རྟེན་ལས་འདས་པའི་བཅུད་ཀྱི་སྙིང་པོ་ཐམས་ཅད་བསྡུས་ནས་སྔགས་ཕྲེང་ལ་
ཐིམ་པར་གྱུར། བར་བསམས་ལ། གཟུངས་ཐུང་ ལ་གཙོ་བོར་འབད་ ཅིང་། གཟུངས་རིང་ ཅི་ མང་ བཟླ།
234

༄༅། ། ཚེ་རིལ་བསྒྲུབ་ཚུལ་འཆི་མེད་དཔལ་སྦྱིན། །
མཐར་ཡིག་བརྒྱ་བརྗོད་ཅིང་། མཆོད་བསྟོད་དང་མ་རྙེད་སོགས་ཀྱིས་བཟོད་གསོལ་བྱས་ནས། བཅོམ་ལྡན་
འདས་བདག་དང་སྦྱིན་པའི་བདག་པོ་ལ་ཚེ་དང་བསོད་ནམས་མ་ལུས་པ་བསྩལ་དུ་གསོལ། ཞེས་གསོལ་བ་
གདབ། འདིར་ནི་རྟེན་དང་སོགས་ཀྱིས་བརྟན་བཞུགས་བྱས་ཏེ། ཤིས་བརྗོད་སྤྱི་དང་། ཕྱིན་དྲུག་དང་སྦྱར་
བའི་བཀྲ་ཤིས་བྱའོ། ། གཏོར་མ་འབུལ་བར་འདོད་ན། གོང་གི་ཡིག་བརྒྱའི་མཇུག་དེར་བྱིན་བརླབས་བྱས་ནས།
ཨ་ཀཱ་རོ་ནས། ཨོཾ་ཨ་པཱ་ར་མི་ཏས་འབུལ་རང་། གཞི་བདག་གཏོར་མ་འབུལ་འདོད་ནའང་སྤྱི་ལྟར་འབུལ།
གཞན་ཡང་འགའ་ཞིག་ཏུ། མཆོད་གཏོར་བླ་མེད་ལྟར་ཡང་བྱ་བར་བཤད་པས། དེ་ལྟར་བྱས་ཀྱང་མི་འགལ་
བར་སེམས། འདིའི་སྐབས་སུ་ཐུན་དུ་བཅད་དེ་བསྒྲུབས་ན་ནི་ཕུན་སུམ་ཚོགས་པར་འགྱུར་ཡང་། མ་བྱས་ཀྱང་
ཆད་ལྷག་ ཏུ མི་འགྱུར་བར་གང་བདེ་བྱ། གྲོལ་ཉིན་བར། མཆོད་བསྟོད་ཡིག་བརྒྱ་དང་བཅས་མཇུག་ཏུ།
བཟོད་གསོལ་དང་གསོལ་འདེབས་བྱས་རྗེས། ལྷ་རྣམས་འོད་དུ་ཞུ་ནས་རིལ་བུའི་རྣམ་པར་གྱུར་བར་བསམས་ལ།
བརྟན་བཞུགས་དང་ཤིས་བརྗོད་བྱའོ། ། དེ་ལྟར་བསྒྲུབ་པ་ནི་རྒྱུས་པའི་དབང་དུ་བྱས་ལ། བསྡུ་ན་བུམ་ནང་གི་
རིལ་བུ་རྣམས་ཀྱི་སྟེང་དུ་ཟླ་གདན་ལ་གནས་པའི་བྷིཡིག་ལས་འོད་ཟེར་འཕྲོས་པས་བཅུད་རྣམས་བསྡུས་ནས་དེ་
ཉིད་ལ་ཐིམ་པར་བསམ་ཞིང་། སྔགས་བཟླས་ཀྱང་ཆོག་པར་བཤད་དོ། ། ཚུལ་འདིར་འབད་ལས་བྱུང་བའི་
རྣམ་དཀར་དགེས། ། བསྟན་པའི་མངའ་བདག་ཀོའུ་ཤི་ནང་སོ་ཡི། ། སྐུ་ཚེ་བསྐལ་བརྒྱར་མི་གཡོ་རྟག་བརྟན་
ཅིང་། ། ཐུབ་བསྟན་རྒྱལ་མཚན་ཕྱོགས་བཅུར་བསྒྲེང་གྱུར་ཅིག། ཅེས་ཚེ་རིལ་བསྒྲུབ་ཚུལ་འཆི་མེད་དཔལ་སྦྱིན་
འདི་ཡང་བསྟན་པའི་མངའ་བདག་ཀོའུ་ཤི་ནང་སོའི་སྐུ་ཚེ་སྤེལ་བའི་ཐབས་མཁས་རྟེན་འབྲེལ་བསྒྲིགས་པའི་ཕྱིར་
དུ་བསྐུལ་བའི་ངོར། ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་ལེགས་པར་སྦྱར་བའོ། བཀྲ་ཤིས། ། ། །
235

༄༅། ། ལས་སྒྲིབ་སྦྱོང་བའི་ཐབས་མཆོག་རྡོ་རྗེ་སེམས་
དཔའི་བུམ་སྒྲུབ་བཞུགས་སོ། །
ན་མོ་བཛྲ་སཏྭཱ་ཡེ། འདིར་ལས་སྒྲིབ་དང་སྡིག་ལྟུང་སྦྱང་བའི་ཐབས་དམ་པ་རྡོ་རྗེ་སེམས་དཔའི་བུམ་སྒྲུབ་
བཤད་པ་ལ། བུམ་རྫས་དང་ལྡན་པའི་བུམ་པ་མགུལ་འཆིང་དཀར་པོ་དང་བཅས་པ་སྟ་གོན་བྱས་ལ། དེའི་
མདུན་དུ་མཆོད་གཏོར་བཤམས་ཏེ། སྐྱབས་སེམས་སོགས་སྔོན་དུ་བཏང་ནས། རང་ཉིད་སྐད་ཅིག་གིས་རྡོར་
སེམས་སུ་བསྐྱེད་ཀྱང་རུང་ལ། ཅུང་ཟད་རྒྱས་པར་ན། སྭ་བྷཱ་ཝས་སྦྱངས། སྟོང་བའི་ངང་ལས་པཾ་ལས་པདྨ་
དཀར་པོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་དེའི་སྟེང་དུ་རང་གི་སེམས་ཉིད་ཧཱུཾ་ཡིག་
དཀར་པོ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས་ཚུལ་འདུས་ཡོངས་སུ་གྱུར་བ་
ལས་རང་ཉིད་རྡོ་རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་
དབྱིངས་ཀྱིས་དབང་ཕྱུག་དུ་མ་དཀར་མོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ་ལ་འཁྱུད་པ་གཉིས་
ཀའང་དར་གྱི་ན་བཟའ་དང་རིན་པོ་ཆེའི་དབུ་རྒྱན་ལ་སོགས་པ་རིན་པོ་ཆེའི་རྒྱན་གྱིས་བརྒྱན་ཅིང་དར་སྣ་ཚོགས་
ཀྱི་ན་བཟའ་གསོལ་བ། འོད་ཀྱི་ཕུང་བོའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་བཞུགས་པ། དེའི་སྤྱིར་བོར་ༀ་
དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ་དེ་ལས་འོད་ཟེར་འཕྲོས་རང་བཞིན་གྱི་གནས་
ནས་བཅོམ་ལྡན་འདས་རྡོ་རྗེ་སེམས་དཔའ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་
བཛྲ་སམཱ་ཛ ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་
འཕྲོས། དབང་གིས་ལྷ་རྣམས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་
ཕ།སོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་
ཥེ་ཀ་ཏ་ས་མཱ་ཡ་ཤྲི་ཡེ་ཧཱུྃ༔ ཞེས་གསུངས་ཤིང་། སྤྱི་བོ་ནས་དབང་བསྐུར། ལས་ཐམས་ཅད་གང་། དྲི་མ་ཐམས་
ཅད་དག ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན་པར་གྱུར། མཆོད་པ་ཨ་མྲྀ་ཏས་བསངས སྭ་
བྷ་ཝས་སྦྱངས། སྟོང་བའི་ངང་ལས་ཨ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་པ་རྣམས་ཀྱི་ནང་དུ་རང་རང་གི་
236

༄༅། ། ལས་སྒྲིབ་སྦྱོང་བའི་ཐབས་མཆོག་རྡོ་རྗེ་སེམས་དཔའི་བུམ་སྒྲུབ། །
མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་ནས་ཟག་པ་མེད་
པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱཿ ཧཱུཾ་ནས་ཤཔྟ་ཨཱ ཧཱུྃ་གི་བར་གྱིས་བླ་མེད་ལྟར་བྱིན་གྱིས་
བརླབས་ལ། ཨོཾ་བཛྲ་ས་ཏཱ་ཨགྷཾ་པྲ་ཏི་ཙྪ་ནས་ཤཔྟའི་བར་གྱིས་མཆོད། ནང་མཆོད་ཡོད་ན་ནི་འབུལ་རུང་། མི་
བསྐྱོད་རྡོ་རྗེ་ཡེ་ཤེས་ཆེ། ། རྡོ་རྗེ་དབྱིངས་ནི་མཁས་པ་ཆེ། ། རྡོ་རྗེ་གསུམ་མཆོག་དཀྱིལ་འཁོར་གསུམ། ། རྡོ་རྗེ་
སེམས་དཔའ་ལ་ཕྱག་འཚལ། ། ཞེས་བསྟོད། རང་གི་ཐུགས་ཀའི་ཟླ་གདན་ལ་གནས་པའི་ཧཱུཾ་ཡིག་གི་མཐར་
སྔགས་འཕྲེང་གིས་བསྐོར་བ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་
སྲས་བཅས་ལ་མཉེས་པའི་མཆོད་པ་ཕུལ། དེ་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་འོད་
ཀྱི་རྣམ་པར་བསྡུས་ནས་ཐུགས་ཀའི་ཧཱུཾ་ཡིག་སྔགས་འཕྲེང་དང་བཅས་པ་ལ་ཐིམ་པས་གཟི་བརྗིད་དང་མཐུ་སྟོབས་
ཡོན་ཏན་ཕུན་སུམ་ཚོགས་པར་གྱུར་བར་བསམས་ལ། ཡིག་བརྒྱ་ བརྒྱའམ་ཉེར་གཅིག་བཟླ་ཞིང་མཐར་སྔར་
བཞིན་མཆོད་བསྟོད་བྱའོ། ། དེ་ནས་མཆོད་པ་སྔར་ལྟར་བྱིན་བརླབས་བྱས་ཏེ། བུམ་པ་ཨ་མྲྀ་ཏས་བསངས། སྭ་
བྷཱ་ཝས་སྦྱངས། སྟོང་བའི་ངང་ལས་པཾ་ལས་བྱུང་བའི་བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ་མཆུ་འཕྱང་
བ་ལ་སོགས་པའི་མཚན་ཉིད་ཐམས་ཅད་དང་ལྡན་པར་གྱུར། བུམ་པའི་ནང་དུ་པཾ་ལས་པདྨ་དཀར་པོ་འདབ་མ་
བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་དེའི་སྟེང་དུ་ཧཱུྃ་ཡིག་དཀར་པོ་ནས་ཡོངས་སུ་གྱུར་བ་ལས་རྡོ་རྗེ་
སེམས་དཔའ་དཀར་པོ་ནས་མི་བསྐྱོད་པས་དབུ་བརྒྱན་པར་གྱུར་ཞེས་བའི་བར་སྔར་བཞིན་བྱ། དེ་ནས་མཆོད་པ་
ནི། ཆུ་བོ་གངྒཱ་ལ་སོགས་ཅི་རིགས་ཀྱི་མཐར། ཨོཾ་བཛྲ་སཏྭ་ས་པཱ་རི་ཝ་ར་ཨགྷཾ་སོགས་བཏགས་ལ་མཆོད་ཅིང་སྔར་
བཞིན་བསྟོད་ལ། བཅོམ་ལྡན་འདས་རྡོ་རྗེ་སེམས་དཔའ་བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང་
དམ་ཚིག་ཉམས་ཆགས་ཐམས་ཅད་བྱང་ཞིང་དག་པར་མཛད་དུ་གསོལ་ཞེས་གསོལ་བ་བཏབ་བས་ཐུགས་ཀའི་ཟླ་
གདན་ལ་གནས་པའི་ཧཱུཾ་ཡིག་གི་མཐར་སྔགས་འཕྲེང་གིས་བསྐོར་བ་ལས་འོད་ཟེར་འཕྲོས་ནས་ཡོན་ཏན་ཕུན་སུམ་
ཚོགས་པར་གྱུར་ཏེ་སྐུ་ཡི་ཆ་ནས་བདུད་རྩིའི་རྒྱུན་བབས་པས་བུམ་པ་གང་བར་གྱུར་བར་བསམས་ལ། ཡིག་བརྒྱ་
བརྒྱའམ་སྟོང་ངམ་ཁྲི་སོགས་ཅི་འགྲུབ་བཟླ། དེ་ནས་གཏོར་མ་སྔར་བཞིན་བསངས་སྦྱངས། སྟོང་བའི་ངང་ལས་
ཨཱལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ་ཤ་ལྔ་བདུད་རྩི་ལྔའི་སྟེང་དུ་ཡི་གེ་གསུམ། དེ་ལས་འོད་
ཟེར་འཕྲོས་རླུང་གཡོས་མེ་སྦར་ཐོད་པའི་རྫས་རྣམས་ཞུ་ཞིང་འཁོལ་རྡོ་རྗེ་གསུམ་གྱི་ལྷ་ཚོགས་རྣམས་བཀུག་ནས་ཡི་
གེ་གསུམ་ལ་ཐིམ་པས་དེ་གསུམ་ཡང་རིམ་གྱིས་ཞུ་ནས་ཐོད་པར་ལྷུང་བས་སྦྱང་རྟོགས་སྦྱར་གསུམ་བྱས་པའི་ཟག་
མེད་ཀྱི་ཡེ་ཤེས་ཀྱི་བདུད་རྩིའི་ངོ་བོར་གྱུར། ཨོཾ་ཨཱ༔ ཧཱུྃ་ལན་གསུམ། བཅོམ་ལྡན་འདས་ཀྱི་ལྗགས་འོད་ཟེར་གྱི་སྤུ་
237

༄༅། ། རྗེ་བཙུན་གྲགས་པ་བཤུད་སྒྲུབ་ཀྱི་གསུང་འབུམ། །
གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་བཛྲ་སཏཱ་ས་པཱ་རི་ཝ་ར་ཨི་དམ་པ་ལིཾ་ཏ་ཁ་ཁ་
ཁཱ་ཧི་ཁཱ་ཧི། ལན་བདུན་ནམ་གསུམ་གྱིས་དབུལ་ཞིང་མཆོད་བསྟོད་བྱ། མ་རྙེད་སོགས་ཀྱིས་བཟོད་གསོལ་གྱི་
མཐར། ཨོཾ་ཨཱ༔ བཛྲ་མུ ཡེ་ཤེས་པ་རང་བཞིན་གྱི་གནས་སུ་གཤེགས་ཤིང་། དམ་ཚིག་པ་བུམ་པའི་ཆུ་དང་
དབྱེར་མེད་དུ་གྱུར་བར་བསམ༔ དེ་ལྟར་བསྒྲུབས་པའི་ཆུ་དེ་རང་གཞན་གང་གིས་ཀྱང་འཐུང་ཞིང་ཁྲུས་བྱས་
ནའང་ལས་སྒྲིབ་སྡིག་ལྟུང་དམ་ཚིག་ཉམས་ཆགས་ཐམས་ཅད་བྱང་བར་འགྱུར་བས་དགོས་བ་ཤིན་ཏུ་ཆེ་བའི་ཕྱིར་
རང་ཅག་ལྟ་བུས་འདི་ལ་འབད་པར་བྱའོ། ། ། ། །
རྡོར་སེམས་ཀྱི་སྒོམ་བཟླས་བྱེད་པར་འདོད་ན། སངས་རྒྱས་ཆོས་ཚོགས་མ་ལན་གསུམ་གྱིས་སྐྱབས་སེམས་
བྱས་ནས། སྤྱིར་རྡོར་སེམས་བསྐྱེད་ཚུལ་ལ། རང་རྡོར་སེམས་སུ་བསྐྱེད་པ་དང་། རང་གི་མདུན་གྱི་ནམ་མཁར་
བསྐྱེད་ཅིང་བཟླས་པ་བྱེད་པ་དང་། གོང་དུ་བཤད་པ་ལྟར་བྱ་བ་སོགས་དུ་མ་ཞིག་ཡོད་པ་རྣམས་གང་བྱས་ཀྱང་མི་
འགལ་ཞིང་ཕུན་སུམ་ཚོགས་པར་འགྱུར་མོད། འདིར་བླ་མ་སྔ་མའི་ཕྱག་ལེན་ལྟར་རང་གི་སྤྱི་བོར་རྡོར་སེམས་
བསྐྱེད་ཆོག་མཛད་པ་བཞིན་བྱེད་པར་འདོད་ན། རང་ཐ་མལ་བའམ། ལྷའི་ང་རྒྱལ་ལ་གནས་པས་ཀྱང་རུང་ལ།
རང་གི་སྤྱི་བོར་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ཡིག་དཀར་པོ་དེ་ལས་འོད་འཕྲོས།
འཕགས་པ་མཆོད༔ སེམས་ཅན་གྱི་དོན་བྱས། ཚུལ་འདུས་ཡོངས་སུ་གྱུར་བ་ལས། རྡོ་རྗེ་སེམས་དཔའ་དཀར་
པོ་ཞེས་པ་ནས་བསྐོར་བ་ཨོཾ་བཛྲ་ས་མཱ་ཛ༔ ཨོཾ་བཛྲ་སཏྭ་ས་པཱ་རི་ཝ་ར་ཨགྷཾ་ནས་ཤཔྟའི་བར་གྱིས་མཆོད། ཛ ཧཱུཾ་བཾ་
ཧོ༔ དམ་ཚིག་པ་དང་གཉིས་སུ་མེད་པར་གྱུར། ཞེས་པ་ནས་ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་
བརྒྱན་པར་གྱུར་ཅེས་པའི་བར་གོང་བཞིན་བྱའོ། ། དེ་ནས་བཅོམ་ལྡན་འདས་རྡོ་རྗེ་སེམས་དཔའ་བདག་གཞན་
སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་པར་མཛད་དུ་གསོལ།
ཞེས་པ་ནས། མཐུ་སྟོབས་ཡོན་ཏན་ཕུན་སུམ་ཚོགས་པར་གྱུར་ཅེས་པའི་བར་གྱི་གསོལ་བ་གདབ་ཅིང་། ཡིག་
བརྒྱ་ཉེར་གཅིག་གམ་ཅི་འགྲུབ་བཟླའོ། ། ཡི་གེ་བརྒྱ་བའི་གྲངས་ནི་སྲོག་ལྡན་གྱི་ཡི་གེ་དབང་དུ་བྱས་ཀྱི་གཞན་བརྒྱ་
ལས་མང་ཞིང་། ཨོཾ་དང་ཧཱུཾ་ཕཊ་རྣམས་ནི་དེར་མ་གཏོགས་སོ། ། མཐར་བདག་ནི་མི་ཤེས་རྨོངས་པ་ཡིས། །
ཞེས་པ་ནས་སྐུ་གསུང་ཐུགས་དབྱེར་མི་ཕྱེད་པར་གྱུར་བར་བསམ་མོ། ། འདི་ལ་ སྟོབས་བཞི་ཚང་ཚུལ་ནི།
སྐྱབས་འགྲོ་སེམས་བསྐྱེད་གཉིས་རྟེན་གྱི་སྟོབས། ཡིག་བརྒྱའི་བཟླས་པ་ནི་གཉེན་པོ་ཀུན་ཏུ་སྤྱོད་པའི་སྟོབས།
བདག་ནི་མི་ཤེས་སོགས་ནི་སུན་འབྱིན་པའི་སྟོབས་ཡིན་ལ། དེའི་ཤུགས་ལ་སླར་ལྡོག་པའི་སྟོབས་བསྟན་ཏོ། །
ཡི་གེ་བརྒྱ་བའི་སྔགས་དོན་ནི། ཨོཾ་ནི་སྐུ་རྡོ་རྗེའི་ས་བོན་ཡིན་ཞིང་། མཆོག་ནོར་བཀྲ་ཤིས་སོགས་དོན་བདུན་ལ་
238

༄༅། ། ལས་སྒྲིབ་སྦྱོང་བའི་ཐབས་མཆོག་རྡོ་རྗེ་སེམས་དཔའི་བུམ་སྒྲུབ། །
འཇུག བཛྲ་ས་ཏཱ་ནི་རྡོ་རྗེ་སེམས་དཔའ། ས་མ་ཡ་ནི་དམ་ཚིག མ་ནུ་པཱ་ལ་ཡ་ནི་རྗེས་སུ་སྐྱོངས། བཛྲ་སཏྭཱ་ཏེ་
ནོ་བ་ནི་རྡོ་རྗེ་སེམས་དཔའ་ཉིད་ཀྱིས་ཉེ་བར། ཏིཥྛ་ནི་གནས་པ། ཌེ་ལྷོ་ནི་བརྟན་པ། མེ་ནི་བདག བྷ་ཝ་ནི་
དངོས་པོ་འམ་རང་བཞིན་དུ་མཛོད། སུ་ཏོ་ཁྱོ་ནི་ཤིན་ཏུ་དགྱེས་པ། སུ་པོ་ཁྱོ་ནི་ཤིན་ཏུ་རྒྱས་པ། ཨ་ནུ་རཀྟ་ནི་
རྗེས་སུ་ཆགས་པ། མེ་བྷ་ཝ་གསུམ་ནི་སྔར་བཞིན་ནོ། ། སརྦ་སིདྡྷི་ནི་དངོས་གྲུབ་ཐམས་ཅད། མེ་པྲ་ཡཙྪ་ནི་
བདག་ལ་སྩོལ་བར་མཛོད། སརྦ་ཀརྨ་སུ་ཙ་མེ་ནི་བདག་ལ་ལས་ཐམས་ཅད་རྩོལ་བར་མཛོད། ཙིཏྟཾ་ཤྲཱི་ཡ ཀུ་རུ་
ནི་སེམས་སམ་སྙིང་གི་དཔལ་དུ་མཛོད། ཧཱུྃ་ནི་ཐུགས་ཀྱི་ས་བོན་དང་། ཧ་བཞི་དང་ཧོ་དང་ལྔས་ནི་ཡེ་ཤེས་ལྔ་
མཚོན། བྷ་ག་ཝན་ནི་བཅོམ་ལྡན་འདས། ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད་ཀྱི། བཛྲ་མ་མེ་ནི་རྡོ་
རྗེ་བདག མུཉྩ་ནི་མ་འདོར་ཅིག བཛྲ་བྷ་ཝ་ནི་རྡོ་རྗེ་ཅན་གྱི་རང་བཞིན་དུ། མ་ཧཱ་ས་མ་ཡ་ས་ཏྭ་ནི་དམ་ཚིག་
ཆེན་པོའི་སེམས་དཔའ་ཡཿ ནི་གསུང་དང་། ཧཱུྃ་ནི་ཐུགས་ཀྱི་ས་བོན། ཕཊ་ནི་གསལ་བར་བྱེད་པའམ་འཇོམས་
པར་བྱེད་པའོ། ། ཡི་གེ་བརྒྱ་བ་ཚུལ་བཞིན་དུ་བཟླས་ན། སྡིག་ལྟུང་ཐམས་ཅད་སྦྱོང་ཞིང་འཕེལ་ཁ་གཅོད་པ་
དང་དམ་ཚིག་ཉམས་པ་སྦྱོང་བའི་ཐབས་མཆོག་ཏུ་གྱུར་པ་ཡིན་ཏེ། སྙིང་པོ་རྒྱན་ལས། སངས་རྒྱས་ཀུན་གྱི་སྐུ་
གཅིག་པོ། ། པད་དཀར་ཟླ་བའི་དབུས་གནས་ཤིང་། ། རྡོ་རྗེ་དྲིལ་བུ་རྒྱན་སྤྲས་པའི། ། རྡོ་རྗེ་སེམས་དཔའ་
ལེགས་དམིགས་ཤིང་། ། ཡི་གེ་བརྒྱ་བ་ཆོ་ག་བཞིན། ། ཉི་ཤུ་རྩ་ནི་རེ་རེ་བཟླས། ། ལྟུང་སོགས་བྱིན་གྱིས་བརློབ་
འགྱུར་བས། ། འཕེལ་བ་རུ་ནི་མི་འགྱུར་ཞེས། ། གྲུབ་པ་མཆོག་རྣམས་ཀྱིས་བཤད་པ། ། ཐུན་མཚམས་སུ་ནི་
སྤྱད་པར་བྱ། ། འབུམ་ཕྲག་ཏུ་ནི་བཟླས་གྱུར་ན། ། རྣམ་པར་དག་པའི་བདག་ཉིད་འགྱུར། ། ཞེས་གསུངས་
པའི་ཕྱིར་རོ། ། འདིའི་དམིགས་སྐོར་བྱེད་ཚུལ་ལ་མང་སྟེ། རང་ལྷར་གསལ་བའི་ཐུགས་ཀའི་ཧཱུཾ་ཡིག་གི་ཐིག་
ལེའི་ནང་དུ་ཟླ་གདན་གྱི་དབུས་སུ་རང་དང་མཐར་ཕ་མ་སོགས་སེམས་ཅན་ཐམས་ཅད་ཀྱིས་བསྐོར་བར་དམིགས་
ནས། རང་གི་སྤྱི་བོའི་རྡོར་སེམས་ཡབ་ཡུམ་གྱི་སྦྱོར་མཚམས་ནས་བྱང་ཆུབ་སེམས་ཀྱི་བདུད་རྩི་རང་གི་ཚངས་
བུག་ནས་ཞུགས་ཏེ་རང་དང་སེམས་ཅན་ཐམས་ཅད་ཀྱི་སྡིག་སྒྲིབ་སྦྱོང་བའི་དམིགས་པ་དང་། ཡང་རང་ལྷར་
གསལ་བའི་ཐུགས་ཀའི་ཟླ་གདན་གྱི་དབུས་སུ་རང་དང་མཐར་སེམས་ཅན་ཐམས་ཅད་འཁོད་པར་མོས་ནས་སྔར་
བཞིན་འབེབས་སྦྱང་བྱེད་པ་དང་། ཡང་རང་ལྟར་གསལ་བའི་མདུན་དུ་དབུས་སུ་རང་དང་མཐར་སེམས་ཅན་
འཁོད་པའམ། ཡང་རང་ཐ་མལ་དུ་གནས་འི་མདུན་ནས་བརྩམས་ཏེ་ཕ་མ་ལ་སོགས་པའི་སེམས་ཅན་ཐམས་
ཅད་ཀྱིས་བསྐོར་བར་བསམས་ནས། རང་གི་སྤྱི་བོའི་རྡོ་རྗེ་སེམས་དཔའི་ཐུགས་ཀའི་ཧཱུྃ་ཡིག་ལས་རྡོར་སེམས་
ཡབ་ཡུམ་དཔག་ཏུ་མེད་པ་སེམས་ཅན་ཐམས་ཅད་ཀྱི་གྲངས་དང་མཉམ་པ་སྤྲོས། སེམས་ཅན་ཐམས་ཅད་ཀྱི་སྤྱི་
239

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བོར་རྡོར་སེམས་ཡབ་ཡུམ་ཟུང་རེ་རེ་བཞུགས་པར་གྱུར་ནས་རང་དང་སེམས་ཅན་ཐམས་ཅད་ཀྱིས་ཡིས་བརྒྱ་
འདོན་པར་བསམ་ཞིང་། རང་དང་སེམས་ཅན་སོ་སོའི་སྤྱི་བོ་ནས་བཞུགས་པའི་རྡོར་སེམས་ཡབ་ཡུམ་གྱི་སྦྱོར་
མཚམས་ནས་བདུད་རྩིའི་རྒྱུན་ནར་ནར་བྱུང་སྟེ། རང་གཞན་ཐམས་ཅད་ཀྱི་སྤྱི་བོ་ནས་ཞུགས་པས་སྡིག་ལྟུང་
ཐམས་ཅད་སོལ་ཁུ་དང་དུད་ཁུའི་རྣམ་པར་དབང་པོའི་སྒོ་དང་བ་སྤུའི་བུ་ག་ཐམས་ཅད་ནས་ཕྱིར་འཐོན་ཏེ་སྡིག་
སྒྲིབ་ཐམས་ཅད་དག་པར་མོས་པའི་ཚུལ་རྣམས་ལས། ཕྱི་མ་ལྟར་བྱས་ན་བདེ་བར་སེམས་སོ། ། མཐར་རྡོར་
སེམས་རང་ལ་བསྟིམ་ནས་དབྱེར་མེད་དུ་གྱུར་བར་བསམས་ཏེ། སླར་ཡང་ཡིག་བརྒྱ་རེ་གཉིས་སོགས་གང་འགྲུབ་
དང་། ཨོཾ་བཛྲ་སཏྭཱ་ཧཱུྃ་ཞེས་པ་རྡོར་སེམས་ཀྱི་སྙིང་པོ་ཅི་འགྲུབ་རེ་བཟླས་ན་ནི་ཁྱད་ཚེ། དེ་ནས་དགེ་བ་འདི་ཡིས་
མྱུར་དུ་བདག། རྡོ་རྗེ་སེམས་དཔའ་འགྲུབ་གྱུར་ནས། ། ཞེས་སོགས་བརྗོད་ཅིང་། གཏོར་མ་འབུལ་བར་
འདོད་ན་སྔར་ལྟར་བྱའོ། ། ཞེས་པ་འདི་ནི་དད་དང་རྣམ་དཔྱོད་ལྡན་པའི་གནས་བརྟན་རྒྱལ་མཚན་བཀྲ་ཤིས་
ཞེས་བགྱི་བ་རང་ཉིད་ཀྱི་དད་པས་ཀུན་ནས་བསླངས་ཏེ་པར་དུ་བརྐོ་བར་བྱའོ་ཞེས་བསྐུལ་བའི་དོན་དུ་ཤཱཀྱའི་དགེ་
སློང་བཤད་སྒྲུབ་མིང་ཅན་གྱིས་གཞན་འགའ་རེ་ལ་ཕན་སྲིད་སྙམ་དུ་བསམས་ནས་སྦྱར་བའོ། ། ། ། སརྦ་སིདྷི་མྨེ་པྲ་
ཡཙྪ་ནུ། མཾ་ག་ལཾ་ཀུརླནྟུ། །
240

༄༅། ། སྐྱབས་འགྲོའི་ཁྲིད་ཡིག་མདོར་བསྡུས་
གསལ་བ་བཞུགས་སོ། །
སྤངས་རྟོགས་མཐར་ཕྱིན་རྫོགས་སངས་རྒྱས། ། བདེན་གཉིས་ཟུང་འཇུག་དམ་པའི་ཆོས། ། ཚོགས་
གཉིས་ཉམས་ལེན་དགེ་འདུན་ཏེ། ། དཀོན་ཅོག་གསུམ་ལ་ཕྱག་འཚལ་ལོ། ། འདིར་སྐྱབས་འགྲོ་བྱེད་ཚུལ་གྱི་
རིམ་པ་ཉམས་ལེན་དུ་འཁྱེར་བདེ་བར་འགོད་པ་ལ་བཞི། སྐྱབས་སུ་འགྲོ་བའི་དགོས་པ། ཕན་ཡོན། འགྲོ་ཚུལ།
བསླབ་བྱའོ། ། དང་པོ་ནི། དཀོན་ཅོག་ལ་སྐྱབས་སུ་འགྲོ་དགོས་ཏེ། སངས་རྒྱས་ཀྱི་བསྟན་པ་དང་མཇལ་མ་
མཇལ་དང་། བསྟན་པ་ལ་ཞུགས་མ་ཞུགས་ནི་དཀོན་ཅོག་ལ་སྐྱབས་སུ་སོང་མ་སོང་བའི་སྒོ་ནས་འཇོག་པའི་ཕྱིར་
ཏེ། དཀོན་ཅོག་ལ་སྐྱབས་སུ་འགྲོ་བའི་སྐྱབས་འགྲོ་ནི་སངས་རྒྱས་ཀྱི་བསྟན་པ་ལ་འཇུག་པའི་སྒོ་ཡིན་པའི་ཕྱིར་
རོ། ། གཉིས་པ། སྐྱབས་སུ་སོང་བའི་ཕན་ཡོན་ཡོད་དེ། ནང་བ་སངས་རྒྱས་པར་ཚུད་པ་སྡོམ་པ་ཐམས་ཅད་སྐྱེ་
བའི་རྟེན་བྱེད་པ། སྡིག་ལྟུང་འདག་པ། ཚོགས་རྫོགས་པ། ངན་སོང་ལས་ཐར་བ། མྱུར་དུ་འཚང་རྒྱ་བ་
སོགས་ཀྱི་ཕན་ཡོན་ཡོད་པའི་ཕྱིར་རོ། ། གསུམ་པ། སྐྱབས་སུ་འགྲོ་ཚུལ་ལ། བསམ་པ་ནི་འཁོར་བ་དང་ངན་
སོང་གི་སྡུག་བསྔལ་གྱིས་འཇིགས་ནས་དེ་ལས་སྐྱོབ་པའི་ནུས་པ་དཀོན་ཅོག་ལ་ཡོད་པར་ཡིད་ཆེས་ཏེ། ཁྱེད་
མཁྱེན་སྙམ་དུ་སྙིང་ཐག་པ་ནས་རེ་ལྟོས་འཆའ་བའི་བློས་སྐྱབས་སུ་འགྲོ་དགོས་སོ། ། གཞན་དུ་ན་བླ་མ་ལ་སྐྱབས་
སུ་མཆིའོ་ཞེས་སོགས་ཀྱི་ཚིག་ཙམ་མང་དུ་བརྗོད་པ་ལས་ཕན་ཡོན་ཙམ་འབྱུང་ཡང་། དཀོན་ཅོག་ལ་སྐྱབས་སུ་
སོང་བའི་སྐྱབས་འགྲོ་མཚན་ཉིད་པར་འགྱུར་བ་མ་ཡིན་ཏེ། སྐྱབས་འགྲོ་ཁྱད་པར་ཅན་དངོས་ནི་རྗོད་པའི་ཚིག་
ཙམ་མ་ཡིན་པར། དཀོན་ཅོག་ལ་དཔུང་གཉེན་དུ་རེ་ལྟོས་འཆའ་བའི་བློ་ཞིག་གི་སྟེང་ནས་འཇོག་དགོས་པའི་
ཕྱིར་རོ། ། སྐྱབས་སུ་འགྲོ་བའི་ཡུལ་ནི། སྤྱིར་ཕྱོགས་བཅུའི་ཞིང་རབ་འབྱམས་ན་བཞུགས་པའི་དཀོན་ཅོག་
གསུམ་དམིགས་ཡུལ་དུ་བྱེད་པའམ། ཚོགས་ཞིང་དུ་སྤྱན་དྲངས་ནས་ཡན་ལན་བདུན་པ་ཕུལ་ཏེ། སྐྱབས་སུ་
འགྲོ་བའང་རུང་མོད། འཇུག་པ་བདེ་ཆེན་འདི་ལྟར་བྱ་བར་གསུངས་ཏེ། དེ་ཡང་། མདུན་གྱི་ནམ་མཁར་སེང་
ཁྲི་པདྨ་ཉི་ཟླའི་གདན་ལ་རྩ་བའི་བླ་མ་དང་དབྱེར་མེད་པའི་རྒྱལ་བ་ཤཱཀྱ་ཐུབ་པ་ལ་བླ་མ་ཡི་དམ་སངས་རྒྱས་བྱང་
241

༄༅། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སེམས་ཉན་རང་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དཔག་ཏུ་མེད་པས་བསྐོར་ནས་འཁྲིགས་སེ་
བཞུགས་པར་གྱུར། ཅེས་བརྗོད་དམ། མ་ཡིན་ཀྱང་དེའི་མོས་པ་ཤུགས་ཅན་བྱ། དེ་ནས་རང་དང་སེམས་ཅན་
ཐམས་ཅད་མཉམ་དུ། ཕྱོགས་བཅུ་ནས་བླ་མ་ལ་སྐྱབས་སུ་མཆིའོ། ། སོགས་སྐྱབས་འགྲོ་བཞི་སྐོར་གང་མང་
དང་། ཡི་དམ་དཀྱིལ་འཁོར་སོགས་བཏགས་པའི་སྐྱབས་འགྲོ་དྲུག་སྐོར། ལན་བདུན་ནམ་གསུམ་སོགས་བྱ་
ཞིང་དེའི་ཚེ། སྐྱབས་གནས་དེ་རྣམས་ཀྱི་ཐུགས་ཀ་ནས་འོད་དཀར་པོ་དཔག་ཏུ་མེད་པ་བྱུང་ནས་རང་གཞན་
སེམས་ཅན་ཐམས་ཅད་ལ་ཕོག་པས་སྡིག་སྒྲིབ་ཐམས་ཅད་དག་པར་གྱུར་སོང་སྙམ་དུ་བསམ། དེ་ནས་ཡང་། བླ་
མ་དང་དཀོན་ཅོག་རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། ། ཁྱེད་རྣམས་ཀྱིས་བདག་གི་
རྒྱུད་བྱིན་གྱིས་རློབ་ཏུ་གསོལ། ཞེས་ལན་གསུམ་སོགས་བརྗོད་པས། སྐྱབས་ཡུལ་རྣམས་དགྱེས་བཞིན་འོད་དུ་
ཞུ་ནས་རང་ལ་ཐིམ་པས་བྱིན་གྱིས་བརླབས་པར་བྱས་སོ། ། སྙམ་དུ་བསམ་མོ། ། བཞི་བ། བསླབ་བྱ་བསྡུ་ན།
བྲིས་འབུར་གྱི་སྐུ་གཟུགས་གང་ཡིན་ཀྱང་སངས་རྒྱས་དངོས་ཀྱི་འདུ་ཤེས། ཆོས་ཚིགས་བཅད་གཅིག་ཡན་ལ་ཆོས་
དཀོན་ཅོག་གི་འདུ་ཤེས། རབ་བྱུང་གི་རྟགས་ཙམ་འཛིན་པ་ལའང་དགེ་འདུན་དཀོན་ཅོག་དངོས་ཀྱི་འདུ་ཤེས་
འཇོག་ཅིང་། སངས་རྒྱས་ལ་སྐྱབས་སུ་སོང་ནས་འཇིག་རྟེན་པའི་ལྷ་ལ་སྐྱབས་སུ་མི་འགྲོ། ཆོས་ལ་སྐྱབས་སུ་སོང་
ནས་སེམས་ཅན་ལ་གནོད་འཚེ་སྤོང་། དགེ་འདུན་ལ་སྐྱབས་སུ་སོང་ནས་གྲོགས་དཀོན་ཅོག་ལ་མི་གུས་པ་དང་
མཛའ་མཐུན་བྱས་ནས་མི་འགྲོགས་ཤིང་། ཅི་ཟ་ཅི་འཐུང་གི་ཕུད་ཀྱིས་མཆོད་པ་སོགས་ལ་བསླབ་དགོས་སོ། །
དེ་ནས་སེམས་བསྐྱེད་སོགས་བྱེད་ན། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱའོ་
སྙམ་སྟེ། སངས་རྒྱས་ཆོས་ཚོགས་མ་དང་། དཀོན་ཅོག་གསུམ་ལ་སོགས་གཉིས་ཀའམ་གང་རུང་ལན་གསུམ་
གྱིས་སེམས་བསྐྱེད། སེམས་ཅན་ཐམས་ཅད་བདེ་བ་ལ་འགོད་འདོད་ཀྱི་བྱམས་པ་དང་། སྡུག་བསྔལ་དང་བྲལ་
འདོད་ཀྱི་སྙིང་རྗེ་དང་། བདེ་བ་དང་མི་འབྲལ་བར་འདོད་པའི་དགའ་བ་དང་། ཉེ་རིང་ཆགས་སྡང་དང་བྲལ་
འདོད་ཀྱི་བཏང་སྙོམས་ལ་གནས་པར་བྱའོ་སྙམ་སྟེ་བསམ་པ་ཐག་པས། སེམས་ཅན་ཐམས་ཅད་བདེ་བ་དང་
ལྡན་པར་གྱུར་ཅིག་སོགས་ལན་གསུམ་བརྗོད་ནས་ཚད་མེད་བཞི་བསྒོམ་མོ། ། དེ་ལྟར་ཚུལ་བཞིན་དུ་ཉམས་སུ་
བླངས་ནས་ཆོས་ཀྱི་གནད་བསྡུས་པའི་སྡོམ་པ་ཉམས་སུ་བླངས་པར་འགྱུར་བས་དོན་ཤིན་ཏུ་ཆེ་ལ། ཚིག་ཙམ་
གྱིས་སྐྱབས་འགྲོ་སེམས་བསྐྱེད་ཚད་མེད་བཞི་བྱེད་པ་ནི་སྙིང་པོ་ཆུང་ངོ་། ། སྐྱབས་འགྲོ་ཁྱད་པར་ཅན་ལ་ཕན་
ཡོན་སྔར་བཤད་པ་ལྟར་མ་ཟད། བྱང་ཆུབ་ཏུ་སེམས་བསྐྱེད་པ་དང་ཚད་མེད་བཞི་བསྒོམས་པ་ལའང་ཕན་ཡོན་
མང་དུ་ཡོད་ཚུལ་མདོ་བསྟན་བཅོས་ལས་གསུངས་པ་རྣམས་ཀྱང་ཤེས་དགོས་སོ། ། དེའི་ཕྱིར་སྐྱབས་འགྲོ་སེམས་
242

༄༅། ། སྐྱབས་འགྲོའི་ཁྲིད་ཡིག་མདོར་བསྡུས་གསལ་བ། །
བསྐྱེད་སོགས་ཉམས་ལེན་གྱི་སྙིང་པོར་བྱེད་པར་རིགས་སོ། ། ཞེས་པ་འདི་ནི།ཤཱཀྱའི་བཙུན་པ་བཤད་སྒྲུབ་མིང་
ཅན་གྱིས་གཞན་ལའང་ཕན་གྱིས་སྙམ་ནས་དམ་པའི་མན་ངག་བཞིན་སྦྱར་བའོ། ། ། ། སྡིག་སྒྲིབ་འཇོམས་ཕྱིར་
སྟོབས་བཞིའི་ཉི་མ་བཞུགས། ན་མོ་ཤཱཀྱ་མུ་ན་ཡེ། འདིར་ཡན་ལག་བདུན་པ་དང་འབྲེལ་བའི་སྟོབས་བཞིའི་
བཤགས་པ་བྱེད་ཚུལ་འཆད་པ་ལ། གནས་ཁང་ཕྱི་དོར་བྱས་ནས་སྐུ་གསུང་ཐུགས་ཀྱི་རྟེན་འཀྲམ། མཆོད་པ་ཅི་
ནུས་བཤམས་ཏེ། སྐྱབས་སེམས་རྒྱུད་དང་འདྲེས་པ་ཞིག་སྔོན་དུ་བཏང་ནས། འཇུག་པ་བདེ་ཆེན་འདི་ལྟར་བྱ་སྟེ།
བླ་མ་མཆོག་གསུམ་བདེ་གཤེགས་མཆེད་བདུན་དང་། ། ཤཱ་ཐུབ་ལ་སོགས་རྒྱལ་བ་སུམ་ཅུ་ལྔ། ། སངས་རྒྱས་
སྟོང་དང་སེམས་དཔའ་བརྒྱད་ལ་སོགས། ། སྐྱབས་གནས་འཁོར་བཅས་འདིར་གཤེགས་བཞུགས་སུ་གསོལ། །
ཞེས་སོགས་ཚིགས་བཅད་ཅི་རིགས་ཀྱིས་སྤྱན་དྲངས་ནས་མདུན་གྱི་ནམ་མཁར་མངོན་སུམ་དུ་བཞུགས་པའི་མོས་པ་
དུང་དུང་བྱ། སངས་རྒྱས་ཐམས་ཅད་འདུས་པའི་སྐུ། སོགས་དང་། མགོན་པོ་ཐུགས་རྗེ་སོགས་དང་། ཇི་སྙེད་
སུདག་སོགས་ཀྱིས་ཡན་ལག་བདུན་པ་བྱ་ཞིང་། བསམ་ཤེས་ན་འདིར་སྟོབས་བཞི་དོན་ཀྱིས་ཚང་བར་འགྱུར་
རོ། ། སྡིག་པ་བཤགས་པའི་ཚེ་སྒོས་སུ་བྱས་ན་ལེགས་པས།རྩ་བརྒྱུད་ཀྱི་བླ་མ་རྣམས་དང་དཀོན་ཅོག་རིན་པོ་ཆེ་
རྣམ་པ་གསུམ་དང་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལ་ཕྱག་འཚལ་ཞིང་སྐྱབས་སུ་མཆིའོ། །
བདག་འཁོར་བ་དང་ངན་སོང་གི་འཇིགས་པ་ལས་བསྐྱབ་ཏུ་གསོལ། ། ཞེས་ལན་གསུམ་སོགས་བརྗོད་ལས་སམ།
གཙོ་བོ་རྒྱལ་བ་སོགས་ཀྱིས་ཀྱང་དེ་དག་གི་སྐྱབས་འོག་ཏུ་ཆུད་པར་བྱ། དེ་ནས་བསམ་པ་ཐག་པ། སེམས་ཅན་
ཐམས་ཅད་བདེ་བ་དང་ལྡན་པར་གྱུར་ཅིག ལྡན་ན་ཅི་མ་རུང་། ལྡན་པར་བདག་གིས་བྱའོ། ། སེམས་ཅན་
ཐམས་ཅད་སྡུག་བསྔལ་དང་བྲལ་བར་གྱུར་ཅིག། བྲལ་ན་ཅི་མ་རུང་། བྲལ་བ་བདག་གིས་བྱའོ། ། དེའི་ཆེད་དུ་
བདག་ཉིད་སངས་རྒྱས་ཀྱི་གོ་འཕང་མྱུར་དུ་ཐོབ་པར་བྱའོ། ། ཞེས་ལན་མང་དུ་བརྗོད་ཅིང་བསམ་པར་བྱ་སྟེ།
དེ་གཉིས་ཀའང་རྟེན་གྱི་སྟོབས་སོ། ། རྒྱལ་བ་སྲས་དང་བཅས་ པ་ ཐམས་ ཅད་བདག་ལ་དགོངས་སུ་ གསོལ།
བདག་གིས་ཚེ་རབས་འཁོར་བ་ཐོག་མ་མེད་པ་ནས་ད་ལྟ་ལ་ཐུག་གི་བར་དུ་ཉོན་མོངས་པའི་དབང་དུ་གྱུར་ཏེ། མི་
དགེ་བ་བཅུ་དང་། མཚམས་མེད་པ་ལྔ་དང༌། དེ་དང་ཉེ་བ་ལྔ་བགྱིས་པ་དང༌། འཕགས་པ་ལ་བསྐུར་བ་བཏབ་
པ་དང་། སེམས་ཅན་ལ་གནོད་པའི་ལས་བགྱེས་པ་དང་། དམ་པའི་ཆོས་སྤངས་པ་དང་། སྡོམ་པ་གསུམ་གྱི་
བཅས་པ་དང་འགལ་བས་མཚོན་ཏེ། བཅས་རང་གི་ཁ་ན་མ་ཐོ་བའི་སྡིག་པའི་ལས་བདག་གིས་བགྱིས་པ་དང་།
གཞན་ལ་བགྱིད་དུ་སྩལ་བ་དང་། བགྱིད་པ་ལ་རྗེས་སུ་ཡི་རང་བ་ལ་སོགས་པ་མདོར་ན་མཐོ་རིས་དང་ཐར་བའི་
གེགས་སུ་གྱུར་ཅིང་། འཁོར་བ་དང་ངན་སོང་གི་རྒྱུར་གྱུར་བའི་ཉེས་པའི་ཚོགས་ཅི་མཆིས་པ་ཐམས་ཅད་མཐོལ་
243

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལོ། ། འཆགས་སོ། ། མི་འཆབ་པོ། ། མི་སྦེད་དོ། ། ཞེས་རང་གི་ཉེས་པ་རྣམས་ནོངས་ཤིང་འགྱོད་པའི་ཡིད་
ཀྱིས་ལན་གསུམ་སོགས་བསྒྲགས་པ་ནི། རྣམ་པར་སུན་འབྱིན་པའི་སྟོབས་སོ། ། དེ་ལྟ་བུའི་ཉེས་པའི་ཚོགས་
ཐམས་ཅད་ཀྱང་སླན་ཆད་མི་བྱེད་པར་གཅོད་ཅིང་སྡོམ་པར་བགྱིའོ། ། ཞེས་ལན་གསུམ་གྱིས་ཕྱིན་ཆད་ཅི་འོས་སུ་
མི་བྱེད་པའི་སྡོམ་སེམས་བྱ་སྟེ། སླར་ལྡོག་པའི་སྟོབས་སོ། ། བཤགས་པ་པོར་དང་བཤགས་ཡུལ་དང་བཤགས་བྱ་
ལ་སོགས་པའི་ཆོས་ཐམས་ཅད་ཀྱང༌། རང་རང་གི་གདགས་གཞི་དང་ཆ་ཤས་ལ་བརྟེན་ནས་རྟོག་པས་བཞག་
པའི་རྟེན་འབྲེལ་ཡིན་པའི་ཕྱིར། རྨི་ལམ་དང་སྒྱུ་མ་དང་ཆུའི་ཟླ་བ་ལྟར་སྣང་བ་ལས་རང་བཞིན་གྱིས་གྲུབ་པ་མེད་
དོ། ། ཞེས་བརྗོད་ཅིང༌། དེའི་དོན་ཅི་ནུས་བསམས་ལ། ཤེར་སྙིང་ལན་གསུམ་དང་བསྔོ་སྨོན་བྱའོ། ། རྒྱས་པར་
དེ་མདོ་སྡེ་ཟབ་མོ་གཞན་འདོན་པ་དང་། སངས་རྒྱས་བྱང་སེམས་ཀྱི་མཚན་བརྗོད་པ་དང་། མི་འཁྲུགས་པ་
རྣམ་རྒྱལ་ངན་སོང་སྦྱོང་བའི་གཟུངས་སོགས་བཟླ་བ་དང་། རྟེན་བཞེངས་པ། མཆོད་པ་འབུལ་བ། ཚ་ཚ་གདབ་
པ་སོགས་གང་འགྲུབ་བྱ་བར་གསུངས་ལ། ལྟ་བ་དྲན་པ་དང་། ཉེས་པ་ལས་ལྡོག་པ་གཉིས་ཚིག་གིས་མ་བརྗོད་
པར་བསམས་ཀྱང་ཆོག་མོད། སྐབས་ཕྱེད་པའི་ཕྱིར་དེ་ལྟར་བཤད་དོ། ། ལྟུང་བཤགས་དང་སྦྲེལ་ནས་བྱེད་
ནའང་། ཕྱག་འཚལ་བ་རྣམས་ནི། ཡན་ལག་བདུན་པའི་ཕྱག་གི་སྐབས་དང་། བཤགས་པ་དང་སླར་ལྡོག་གཉིས་
རྣམ་པར་སུན་འབྱིན་པ་ལ་སོགས་པའི་སྐབས་གཉིས་སུ་གྱུར་ཞིང་། བསྔོ་བ་ནི། མཐར་བྱས་ན་ལེགས་སོ་སྟོབས་
བཞིའི་དང་པོ་དང་ཐ་མ་གཉིས་ལ་ངོས་འཛིན་ལུགས་ཅུང་མི་འདྲ་བ་རེ་ཡོད་ཀྱང༌། སྔར་བཤད་པའི་རིམ་པ་དེ།
མདོ་ཉིད་དང་རྗེ་རིན་པོ་ཆེའི་དགོས་པའོ། ། དེ་ལྟར་སྟོབས་བཞིའི་སྒོ་ནས་བཤགས་པ་ལན་མང་དུ་བྱས་ན། ངན་
སོང་མྱོང་ངེས་ཀྱི་ལས་སྟོབས་ཆེན་ཡང་འདག་པར་གསུངས་སོ། ། མི་བཟད་སྡུག་བསྔལ་འབྱུང་བའི་སྒོ། ། སྡིག་
ལྟུང་མུན་ནམ་སྡུགས་པོ་ཀུན། ། སྟོབས་བཞིའི་འོད་སྟོང་འབར་བའི་མེས། ། འཇོམས་ཕྱིར་ཚུལ་འདིར་འབད་པ་
གནད། ། ཅེས་པ་འདི་ཡང་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་གཞན་ལའང་ཕན་སྲིད་སྙམ་ནས་སྦྱར་
བའོ། །
ན་མོ་ལོ་ཀེ་ཤྭ་ར་ཡ། ཚོགས་གཉིས་བདེ་བླག་ཏུ་ཚོགས་པའི་ཐབས་དམ་པ་བརྒྱ་རྩའི་རིམ་པ་མདོར་བསྡུས་
བྱ་བར་འདོད་ན་ཕྱག་ལེན་མཐོང་བརྒྱུད་ལྟར་ཤེས་པར་བྱས་ཏེ། སངས་རྒྱས་ཆོས་དང་སོགས་ཀྱིས་སྐྱབས་སེམས་
སྔོན་དུ་བཏང་ནས། རང་ཉིད་སྐད་ཅིག་གིས་ཐུགས་རྗེ་ཆེན་པོ་ཞལ་གཅིག་ཕྱག་བཞི་བར་གྱུར། རང་གི་ཐུགས་
ཀའི་ཧི༔ལས་འོད་ཟེར་འཕྲོས། རང་འདྲའི་ཡེ་ཤེས་པ་ཨོཾ་བཛྲ་ས་མ་ཛ ཛ ཧཱུྃ་བཾ་ཧོ༔ གཉིས་སུ་མེད་པར་གྱུར།
སླར་ཡང་ཐུགས་ཀའི་ཧཱུྃལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་སརྦ་ནས་འོད་དཔག་
མེད་ཀྱིས་དབུ་བརྒྱན་པར་གྱུར། ཨོ་ལོ་ཀེ་ཤཱ་ར་ཨགྷཾ་ནས་ཤཔྟའི་བར་གྱིས་མཆོད། སྐྱོན་གྱིས་མ་གོས་སོགས་ཀྱིས་
244

༄༅། ། སྐྱབས་འགྲོའི་ཁྲིད་ཡིག་མདོར་བསྡུས་གསལ་བ། །
བསྟོད་པ། ཡིག་བརྒྱ་བགྲེང་། མཆོད་པ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་མཆོད་
པ་རྣམས་ཕུལ་དུ་བྱུང་བའི་ལྷ་རྫས་ཕུན་སུམ་ཚོགས་པར་གྱུར། ཨོཾ་ཨཱཿ ཧཱུྃ་གསུམ་གྱིས་བྱིན་བརླབས་བྱས་ལ།
རང་གི་ཐུགས་ཀའི་ཧི༔ལས་འོད་ཟེར་འཕྲོས་འཇིག་རྟེན་དང་འཇིག་རྟེན་ལས་པའི་མགྲོན་རྣམས་སྤྱན་དྲངས།
བླ་མ་ཡི་དམ་མཆོག་གསུམ་སོགས། ། གཏོར་མགྲོན་འཁོར་དང་བཅས་པ་རྣམས། ། མཆོད་སྦྱིན་ཆེད་དུ་སྤྱན་
འདྲེན་གྱི། ། འདིར་གཤེགས་གདན་ལ་བཞུགས་སུ་གསོལ། ། ཕྱག་བྱར་འོས་པ་ཐམས་ཅད་ལ། ། ཞེས་སོགས་
ཀྱིས་ཕྱག་བྱ་ལ། ཨོཾ་བཛྲ་ཨརྒྱུ་སོགས་ཀྱིས་མཆོད། ཞལ་ཟས་རོ་བརྒྱ་ལྡན་པའི་སོགས་ཀྱིས་ཞལ་ཟས་དང་། ཇི་
ལྟར་བལྟམས་པ་སོགས་ཀྱི་མཐར། ཨོཾ་སརྦ་ཏ་ཐཱ་ག་ཏཱ་ཨ་བྷི་ནས་ཧཱུྃ་གིས་འཁྲུས་བྱ། འཕགས་པ་སྤྱན་རས་
གཟིགས་དབང་གི། ཞེས་སོགས་ཨོཾ་ཨཱཿ བི ཧཱུྃ༔ དང་ཨོཾ་མ་ཎི་པདྨེ་ཧཱུྃ་དང་ཨི་ཛཱ་ལ་མེ་དམ་སརྦ་པྲ་ཏ་བྷུ སཱཧཱ།
དང་ཨོཾ་ཛྙཱ་ན་ཨ་ཝ་ལོ་ཀི་ཏེ་ས་མནྟ་སྤ་ར་ཎ་ར་སྨི་བྷ་ཝ་ས་མ་ཡ་མ་ཧཱ་མ་ཎི་དུ་རུ་དུ་རུ་ཧྲི་ད་ཡ་ཛྭ་ལ་ནི་སྭཱཧཱ། དང་
འདོད་ན། ཀཾ་ཀ་ནི་སོགས་ཀྱིས་ཀྱང་ཆུ་སྦྱིན་བྱ། ཆུའི་སྦྱིན་པ་འདི་ལ་བརྟེན་ནས་ཀླུའི་རྒྱལ་བོ་དགའ་བོ་དང་ཉེ་
དགའ་ལ་སོགས་པ་སྲིད་པ་ཆུ་ཀླུང་གི་བདག་པོ་དང་། གཞི་བདག་གཉུག་མར་གནས་པ་དང་། སེམས་ཅན་
ཐམས་ཅད་ཀྱི་རྒྱུད་ལ་སྦྱིན་པ་དམ་པ་སེམས་ཀྱི་རྒྱན་དུ་གྱུར་ནས་དོན་གྱི་མཆོག་ཐོབ་པར་གྱུར་ཅིག དེ་ནས་
གཏོར་མ་རྣམས་ཐུན་མོང་དུ་ཨ་མྲྀ་ཏས་བསངས་སྭ་བྷཱ་ཝ་བ་སྦྱངས། སྟོང་བའི་ངང་ལས་ཧཱུཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་ཟག་པ་མེད་པ་ཡེ་ཤེས་ཀྱི་བདུད་རྩིའི་
རྒྱ་མཚོ་ཆེན་པོར་གྱུར་བར་བསམས་ཏེ། ཨོཾ་ཨཱཿཧཱུྃ། ལན་གསུམ་བརྗོད་དེ་བྱིན་གྱིས་བརླབ། ན་མ སརྦ་ཏ་ཐཱ་
ག་ཏ་ཨ་ཝ་ལོ་ཀེ་ཏེ་ཨོཾ་སམྦྷ་ར་སམྦྷ་ར་ཧཱུྃ། ཞེས་པ་བདུན་ནམ་གསུམ་གྱིས་བསྔོ། མགྲོན་ཚན་བཞི་པ་ཡན་ལ།
སམྦྷ་རའི་མཇུག་ཏུ། ཨོཾ་བཛྲ་ཨརྒྱུ་སོགས་ཀྱིས་མཆོད། ལྔ་བ་མན་ལ། ཨརྒྱུ་སོགས་ཀྱི་ཚབ་ཏུ་དེ་བཞིན་གཤེགས་
པ་བཞིའི་མཚན་བརྗོད། དང་པོའི་མཆོད་པའི་མཇུག་ཏུ། བདུད་རྩིའི་རྒྱ་མཚོའི་གཏོར་མ་འདི། ། བླ་མ་
སངས་རྒྱས་བྱང་སེམས་དང་། ། ཡི་དམ་མཁའ་འགྲོའི་ཚོགས་ལ་འབུལ། ། བཞེས་ནས་མཆོག་ཐུན་དངོས་གྲུབ་
སྩོལ། ། གཉིས་པའི་ཚེ། བདུད་རྩེའི ༼ཡེ་ ཤེས་ མགོན་པོ་ ལ་ སོགས་པ། ། ཆོས་སྐྱོང་སྲུང་མའི་ཚོགས་ལ་
འབུལ། ། བཞེས་ནས་འཕྲིན་ལས་རྣམ་བཞི་སྒྲུབས། ། གསུམ་པའི་ཚེ༑ བདུད་རྩིའི་དྲང་སྲོང་ཆེན་པོ་མཆོག་
བརྒྱད་སོགས། ། བདེན་ཚིག་གྲུབ་པ་རྣམས་ལ་འབུལ། ། བཞེས་ནས་བསམ་དོན་འགྲུབ་པར་མཛོད། ། བཞི་
བའི་ཚེ།བདུད་རྩིའིxཛམྦྷ་ལ་སོགས་ནོར་ལྷ་དང་། ། ལྷན་ཅིག་སྐྱེས་པའི་ལྷ་ལ་འབུལ། ། བཞེས་ནས་འདོད་རྒྱུ་
ཆར་བཞིན་ཕོབ། ། ལྔ་ བའི་ཚེ། བདུདས་ཡི་ལྷ་མོ་བརྟན་མ་སོགས། ། ཡུལ་ ལྷ་གཞི་བདག་རྣམས་ལ་
245

༄༅༔ ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འབུལ། ༈ བཞེས་ནས་སྟོང་གྲོགས་བཟང་པོ་མཛོད། དྲུག་པའི་ཚེ། བདུདxརྟ་བདག་བརྒྱད་སོགས་གནོད་སྦྱིན་
དང་། ། ལྷ་ཀླུ་སྡེ་བརྒྱུད་ཚོགས་ལ་འབུལ། ། བཞེས་ནས་བདེ་སྐྱིད་འབྱུང་བར་མཛོད། ། བདུན་པའི་ཚེ་
བདུད་རྩིxའཕྲོག་མ་བུ་ལ་སོགས་པ་ཡི། ། གདོན་བགེགས་འབྱུང་བོ་རྣམས་ལ་འབུལ། ། བཞེས་ནས་གནོད་
སེམས་ཞི་བར་མཛོད། ། བརྒྱུད་པའི་ཚེ ༑ བདུད་རྩིའིxསྐྱེ་གནས་རྣམ་པ་བཞེས་བསྡུས་པའི། ། རིགས་དྲུག་འགྲོ་
བའི་ཚོགས་ལ་འབུལ། ། བཞེས་ནས་སྡུག་བསྔལ་ལས་གྲོལ་ཤོག། དགུ་བའི་ཚེ།བདུད་རྩིའིxཁ་འབར་རྒྱལ་མོས་
གཙོ་བྱས་པའི། ། ཡི་དྭགས་ཚོགས་རྣམས་ཀུན་ལ་འབུལ། ། བཞེས་ནས་བཀྲེས་སྐོམ་ཞི་གྱུར་ཅིག། བཅུ་བའི་
ཚེ༑ བདུད་རྩིའིxཐོག་མ་མེད་ནས་ལན་ཆགས་པའི། ། ཤ་ཁོན་གཉེར་བ་རྣམས་ལ་འབུལ། ། བཞེས་ནས་བུ་
ལོན་ཁྱེར་གྱུར་ཅིག། བཅུ་གཅིག་པའི་ཚེ༔ བདུད་རྩིའིxསྐལ་ཆད་དབང་ཆུང་གྱུར་བ་ཡི། ། ལྷག་ལ་རེ་བ་རྣམས་
ལ་འབུལ། ། བཞེས་ནས་ལུས་སེམས་ཚིམ་གྱུར་ཅིག།ཞེས་བསྔོས་ལ ༈ ཆོས་རྣམས་ཐམས་ཅད་རྒྱུ་ལས་བྱུང་། །
ཞེས་སོགས་དང་། སྐར་མ་རབ་རིབ་སོགས་ཀྱིས་ཆོས་སྦྱིན་དང་། བདག་གི་བསམ་པའི་སོགས་ཀྱི་མཐོར༑ བཛྲ་
མུ གཏོར་མགྲོན་རྣམས་རང་གནས་སུ་གཤེགས་པར་གྱུར། ཅེས་བརྗོད་ལ། སེ་གོལ་གདབ་ཅིང༌། བསྔོ་སྨོན་
བྱའོ། ། ཚིག་གི་ལོ་མའི་སྤྲོས་བྲལ་ཡང་། ། བརྒྱ་རྩེའི་དོན་གྱི་སྙིང་པོ་ཀུན། ། མ་ཚང་མེད་པར་གཅིག་དྲིལ་བ། །
འདི་ཀོ་ཡིད་བཞིན་ནོར་བུའོ། ། ཅེས་པ་འདི་ཡང་ ༑ པཎ་ཆེན་ ཐམས་ ཅད་ མཁྱེན་པས་མཛད་པའི་བརྒྱ་རྩ་
བསྡུས་པ་དང་མཐུན་པར་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས། བརྒྱ་རྩ་གཏོང་འདོད་ཀྱང་རྒྱུས་པ་མ་
ལྕོགས་པ་འགའ་ལའང་ཕན་སྲིད་སྙམ་ནས་སྦྱར་བའོ། །
ཆ་བཞི་དང་ལན་ཆགས་གཏོར་མ་གཏོང་བར་འདོད་ན། གཏོར་སྣོད་ལྔ་རིལ་བུ་ཆུ་གཙང་བཅས་སྟ་གོན་
བྱས་ལ། སྐྱབས་སེམས་མདོར་བསྡུས་སྔོན་དུ་བཏང་ནས། རང་ཉིད་སྐད་ཅིག་གིས་ཐུགས་རྗེ་ཆེན་པོ་ཞལ་གཅིག་
ཕྱག་བཞི་བར་གསལ་བར་གྱུར། གཏོར་མ་རྣམས་ཐུན་མོང་དུ། ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་
བའི་ངང་ལས་ཧཱུྃ་ལས་རིན་པོ་ཆེའི་སྣོད་ནས། རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ་གྱིས་བྱིན་བརླབ་
བྱ་བའམ། ཡང་ན་ཕྱི་མ་རྣམས་ཀྱི་ཚེའང་ཡི་གེ་གསུམ་ལན་གསུམ་རེ་བརྗོད་ནས་བྱིན་གྱིས་བརླབ། རང་གི་ཐུགས་
ཀའི་ཧིལས་འོད་ཟེར་འཕྲོས་པས། བླ་མ་ཡི་དམ་སངས་རྒྱས་བྱང་སེམས་ཉན་རང་དཔའ་བོ་མཁའ་འགྲོ་ཆོས་
སྐྱོང་སྲུང་མ་ལྷ་ཀླུ་གཞི་བདག་རིགས་དྲུག་དང་ལན་ཆགས་ཀྱི་མགྲོན་རྣམས་མ་ལུས་པ་གནས་འདིར་སྤྱན་དྲངས།
ཨེ་བྱེ་ཧི། ཀ་མ་ལཱ་ཡེ་ཧཱུཾ། མགྲོན་ཚན་དང་པོ་གཉིས་སོ་སོ་ལ། སམྦྷ་རས་ལན་བདུན་ནམ་གསུམ་གྱིས་ཕུལ་ལ།
ཨོཾ་བཛྲ་ཨགྷོ་སོགས་ཀྱིས་མཆོད། དང་པོའི་མཐར། མཆོད་སྦྱིན་གྱི་གཏོར་མ་འདི་ནི། རྩ་བརྒྱུད་ཀྱི་བླ་མ་ཡི་དམ་
246

ཆུ༄༅། ། སྐྱབས་འགྲོའི་ཁྲིད་ཡིག་མདོར་བསྡུས་གསལ་བ། །
ལྷ་ཚོགས་སངས་རྒྱས་བྱང་སེམས་ཉན་རང་དཔའ་མོ་མཁའི་འགྲོ་ཚོགས་རྣམས་ལ་འབུལ་ལོ། ། བཞེས་ནས་
བདག་ཅག་འཁོར་དང་བཅས་པ་ཐམས་ཅད་ཀྱི་ཚོགས་གཉིས་རྫོགས། སྒྲིབ་གཉིས་བྱུང་བ་སོགས་མཆོག་ཐུན་གྱི་
དངོས་གྲུབ་མ་ལུས་པ་འགྲུབ་པར་བྱིན་གྱིས་རློབ་ཏུ་གསོལ། གཉིས་པའི་ཚེ༑ མཆོདzམྱུར་མཛད་ཡེ་ཤེས་ཀྱི་
མགོན་པོ། ། དམ་ཅན་ཆོས་ཀྱི་རྒྱལ་པོ། འདོད་ཁམས་ཀྱི་དབང་ཕྱུག་ རྒྱལ་པོ་ཆེན་པོ་རྣམ་ཐོས་སྲས་ལ་སོགས་
པ་ཆོས་སྐྱོང་སྲུང་མའི་ཚོགས་རྣམས་ལ་འབུལ་ལོ། ། བཞེས་ནས་སངས་རྒྱས་ཀྱི་བསྟན་པ་རིན་པོ་ཆེ་དང་།
བདག་ཅག་སྲུང་ཞིང་སྐྱོབ་པ་དང་འགལ་རྐྱེན་ཞི་ཞིང་མཐུན་རྐྱེན་ཐམས་ཅད་ཆོས་བཞིན་དུ་འགྲུབ་པར་མཛད་དུ་
གསོལ། ཕྱི་མ་གསུམ་ལ། སམྦྷ་རས་བསྔོས་ནས། དེ་བཞིན་གཤེགས་པ་བཞིའི་མཚན་བརྗོད། དང་པོའི་མཇུག་
ཏུ། མཆོདxསྲིད་པ་བར་དོར་གནས་པ་དང་། ཡི་དྭགས་ཀྱི་ཚོགས་ཐམས་ཅད་དང་། རིགས་དྲུག་གི་སེམས་
ཅན་རྣམས་ལའང་སྦྱིན་ནོ། ། བཞེས་ནས་སྡུག་བསྔལ་མཐའ་དག་ལས་གྲོལ་ཏེ་མྱུར་དུ་མངོན་པར་རྫོགས་པར་
འཚང་རྒྱ་བར་གྱུར་ཅིག གཉིས་པའི་ཚེ།མཆོདxལྷ་ཀླུ་སྡེ་བརྒྱད་རྣམས་དང་ཡུལ་ལྷ་གཞི་བདག་གི་ཚོགས་ཐམས་
ཅད་ལ་འབུལ་ལོ། ། བཞེས་ནས་བདག་ཅག་གིས་ལས་དང་བྱ་བ་ཅི་བྱས་ཀྱང་ཀོ་ལོང་དང་ཕྲག་དོག་མི་མཛད་
པར་མཐུན་རྐྱེན་རྣམས་ཡིད་བཞིན་དུ་འགྲུབ་པར་མཛད་དུ་གསོལ། ། གསུམ་པའི་ཚེ༑ མཆོད་སྦྱིན་གྱི་གཏོར་མ་
འདི་ནི། ཐོག་མ་མེད་པ་ནས་ད་ལྟའི་བར་དུ་གཞན་གྱི་སྲོག་བཅད་པ་དང་། འཕྲོག་པ་དང་། བརྐུས་པ་ལ་
སོགས་པའི་དབང་གིས་བུ་ལོན་ལན་ཚོགས་སུ་གྱུར་ནས་ཤ་ཁོན་གཉེར་བར་བྱེད་པ་རྣམས་ལ་འབུལ་ལོ། ། བཞེས་
ནས་ལན་ཆགས་བུ་ལོན་མཐའ་དག་ཁྱེར་ ཤ་ཁོན་གནོད་པ་ཐམས་ཅད་ཞི་ནས་བྱམས་པའི་སེམས་དང་ལྡན་
པར་གྱུར་ཅིག། ཆོས་རྣམས་ཐམས་ཅད་རྒྱུ་ལས་བྱུང་། ། དེ་རྒྱུ་དེ་བཞིན་གཤེགས་པས་གསུང་། ། རྒྱུ་ལ་འགོག་
པ་གང་ཡིན་པ། ། དགེ་སྦྱོང་ཆེན་པོས་དེ་སྐད་གསུང་། ། ཞེས་དང་། བདག་གི་བསམ་པའི་སོགས་དང་།
མགྲོན་རྣམས་མཉེས་ཤིང་ཚིམ་ནས་རང་གནས་སུ་གཤེགས་པར་གྱུར། ཅེས་བརྗོད་ལ། སེ་གོལ་གདབ་ཅིང་།
བསྔོ་སྨོན་བྱའོ། ། ལན་ཆགས་གཏོར་མ་མང་དུ་གཏོང་བར་འདོད་ནའང་། བྱིན་རླབས་སྔར་ལྟར་བྱས་ལ། སམྦྷ་
རས་ལན་ཉེར་གཅིག་ཕུལ་བའི་མཐར། དེ་བཞིན་གཤེགས་པ་བཞིའི་མཚན་བརྗོད་པ་སོགས་བྱའོ། ། ཡང་ན།
རང་གི་ཐུགས་ཀའི་ཧཱི ལས་འོད་ཟེར་འཕྲོས་གདོན་བགེགས་ལན་ཆགས་ཀྱི་མགྲོན་རྣམས་མ་ལུས་པ་གནས་
འདིར་སྤྱན་དྲངས་སོགས་བརྗོད་ལ་སྔར་ལྟར་བྱིན་གྱིས་བརླབས་ནས་འབུལ་བ་སོགས་བྱས་ཏེ། མཐར་གཤེགས་
པར་བྱའོ། ། མཆོད་སྦྱིན་དག་པའི་ཞིང་ས་ལ། ། དགེ་ཚོགས་ས་བོན་བཏབ་པ་ཡི། ། ཉེར་འབྲས་ཕན་བདེའི་
དགའ་སྟོན་ཆེར། ། སྤྱོད་པའི་སྐལ་བཟང་མྱོར་བར་ཤོག ། ། ། །
247

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ན་མོ་ཨཱརྱ་ཏཱ་ར་ཡེ། འབྱུང་བཞིའི་གཏོར་མ་གཏོང་བར་འདོད་པས། ཟན་ལེབ་ལ་ཟླ་གམ་གྲུ་གསུམ་ཟླུམ་
པོ་གྲུ་བཞི་ཟན་རིལ་རྣམས་དང་། ངར་གླུད་མཐེབ་ཀྱུ་ཆང་བུ་རྣམས་ཅི་ཙམ་དགོས་པ་སྟ་གོན་བྱས་ལ། རང་གི་
མདུན་གྱི་གཡོན་ཕྱོགས་ནས་འགོ་བརྩམས་ཏེ། སྣོད་སོ་སོའི་ནང་དུ་རིམ་པར་བཤགས་པའམ། སྣོད་གཅིག་ཏུ་
བྱེད་ན་ཟླུམ་གཏོར་དབུས་དང་མདུན་ནས་གཡས་སྐོར་དུ་ཟླ་གམ་སོགས་རིམ་བཞིན་དང་། ངར་མི་མཐེབ་ཀྱུ་ཆང་
བུ་བཅས་ལོགས་སུ་བཞག་སྟེ། སྐྱབས་སེམས་རྒྱུས་བསྡུས་སྤྱི་ལྟར་བྱས་ལ། སྭ་བྷཱ་ཝས་སྦྱངས། སྟོང་བའི་ངང་ལས་
སྣ་ཚོགས་པདྨ་ཟླ་བ་ཀྲིཥྛས་རའི་པགས་བའི་སྟེང་དུ་རང་ཉིད་སྐད་ཅིག་གིས་དམ་པ་རྒྱ་གར་ཞལ་གཅིག་ཕྱག་
གཉིས་པ། མཚན་དཔེས་སྤྲས་ཤིང་ཞབས་གཉིས་སྐྱིལ་ཀྲུང་གིས་བཞུགས་པར་གྱུར། མཆོད་ པ་ ཨ་མྲྀ་ཏས་
བསངས། སྭ་བྷཱ་ཝས་སྦྱངས། སྟོང་བའི་ངང་ལས་མཆོད་གཏོར་རྣམས་ལྷ་རྫས་དམ་པ་ཕུན་སུམ་ཚོགས་པ་ནམ་
མཁའི་ཁམས་གང་བར་གྱུར། ཨོཾ་ཨཱཿ ཧཱུཾ། ལན་གསུམ་གྱིས་བརླབ། མཆོད་ཡུལ་བསྐྱེད་པ་སོགས་ནི། ཆོས་ཀུན་
རང་བཞིན་སྟོང་བ་ཉིད་དུ་གྱུར། ། སྟོང་བའི་ངང་ལས་མདུན་གྱི་མཁའ་དབྱིངས་སུ། ། རིན་ཆེན་ཁྲི་སྟེང་པད་
ཉི་ཟླ་གདན་དང་། ། ཀྲྀཥཱ་པ་རའི་པགས་སྟེང་དུས་གསུམ་གྱི། ། རྒྱལ་ཀུན་ངོ་བོ་དམ་པ་རྒྱ་གར་ནི། ། མཆོག་
གསུམ་རིགས་ལྔ་ཡི་དམ་མཁའ་འགྲོ་དང་། ། བསྟན་སྲུང་རྒྱ་མཚོས་བསྐོར་ནས་རབ་བཞུགས་པའི། ། གནས་
གསུམ་རྡོ་རྗེ་གསུམ་མཚན་ཧཱུྃ་ཡིག་ལས། ། འོད་འཕྲོས་རང་བཞིན་གནས་ནས་རང་འདྲ་བའི། ། ཡེ་ཤེས་པ་
རྣམས་སྤྱན་དྲངས་དབྱེར་མེད་གྱུར། ། བསོད་ནམས་ཡེ་ཤེས་ཚོགས་ལས་ཉེར་འཁྲུངས་ཤིང་། ། ལུང་རྟོགས་
ཡོན་ཏན་དུ་མའི་ཚོགས་ཀྱིས་བརྒྱན། ། ཡིད་འོང་མཚན་དང་དཔེ་བྱད་དཔལ་འབར་བ། ། གྲུབ་པའི་དབང་
ཕྱུག་ཞབས་ལ་ཕྱག་འཚལ་ལོ། ། དཔག་མེད་ལུས་སྤྲུལ་སྒོ་གསུམ་གུས་ཕྱག་འཚལ། ། དངོས་བཤམས་ཡིད་སྤྲུལ་
མཆོད་སྤྲིན་རྒྱ་མཚོ་འབུལ། ། སྡིག་ལྟུང་ཉེས་པའི་ཚོགས་རྣམས་སོ་སོར་བཤགས། ། རང་གཞན་ཀུན་གྱི་དགེ་ལ་
རྗེས་ཡི་རང་། ། མྱ་ངན་མི་འདའ་རྟག་པར་ལེགས་བཞུགས་ནས། ། འགྲོ་ལ་ཆོས་ཀྱི་འཁོར་ལོ་བསྐོར་བར་
བསྐུལ། ། དགེ་ཀུན་རྫོགས་པའི་སངས་རྒྱས་ཐོབ་ཕྱིར་བསྔོ། ། རྩོད་མེད་གྲུབ་ཆེན་དམ་པ་རྒྱ་གར་དང་། །
མཆོག་གསུམ་རྒྱལ་བ་སྲས་བཅས་ཐམས་ཅད་ལ། ། གསོལ་བ་འདེབས་སོ་བདག་དང་སྦྱིན་བདག་སོགས། །
བསྲུང་སྐྱོབས་མཛད་ཅིང་མཆོག་ཐུན་དངོས་གྲུབ་སྩོལ། ། གཏོར་མ་རྣམས་སྔར་ལྟར་བསངས་སྦྱངས། སྟོང་
བའི་ངང་ལས་ཧཱུྃ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཡོར་པོ་ལོ་བཞི། དེ་ཡོངས་སུ་གྱུར་
བ་ལས་འབྱུང་བཞིའི་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་འདོད་ཡོན་ལྔ་ལྡན་གྱི་བདུད་རྩིའི་རྒྱུ་མཚོ་
ཆེན་པོར་གྱུར། ཨོཾ་ཨཱཿ ཧཱུཾ། གསུམ་གྱིས་བརླབས་ལ། བསྔོ་བ་ནི། དང་པོ་ཟླ་གམ་ལ་དམིགས་ཏེ། ༀ་ཙ་ཚ་ཛ་
248

༄༅། ། སྐྱབས་འགྲོའི་ཁྲིད་ཡིག་མདོར་བསྡུས་གསལ་བ། །
ཚུ་ཏྲ་སཾ་ཨོ་ཨོཾ་སྭཱཧཱ། ཞེས་ལན་གསུམ་མམ་བདུན་གྱིས་བསྔོས་ལ། ཨོཾ་བཛྲ་ཨགྷཾ་པྲ་ཏི་ཙྪ་སོགས་ཀྱིས་མཆོད། ཨོཾ་
ལས་བྱུང་བའི་རླུང་རྫས་ཡངས་ཤིང་གཡོ། ། རབ་སྔོ་འདོད་ཡོན་ལྔ་ལྡན་གཏོར་མ་འདི། ། བླ་མ་སངས་རྒྱས་
བྱང་སེམས་ཡི་དམ་ལྷ། ། ཉན་རང་དཔའ་བོ་མཁའ་འགྲོ་ཆོས་སྐྱོང་དང་། ། ཁྱད་པར་རྡོ་རྗེའི་རིགས་རྣམས་
འཁོར་བཅས་ལ། ། འབུལ་ལོ་བཞེས་ནས་རྣལ་འབྱོར་སྦྱིན་བདག་གི། རླུང་ནད་རྒྱལ་འགོང་ཤར་ཕྱོགས་གདོན་
རྣམས་དང་། ། ཞེ་སྡང་སོགས་ཞི་འབྱུང་བཞི་སྙོམས་པར་མཛོད། ༈ གཉིས་པ་གྲུ་གསུམ་ལ་དམིགས་ཏེ། ཨོཾ་ཊ་
ཋ་ཌ་ཌྷ་ཎ་ར་ཨེ་ཨི་རེ་རཾ་སྭཱཧཱ། ལན་གསུམ་མམ་བདུན་དང༌། སྔར་བཞིན་མཆོད། རོ་ལས་བྱུང་བའི་མོ་རྫས་ཚ་
ཞིང་བསྲེག། ། རབ་དམར་འདོད་ཡོན ། ། བླ་མx། ། ཉན་རངx། ། ཁྱད་པར་རིན་ཆེན་རིགས་རྣམས
x། ། འབུལ་ལོ ། ། མཁྲིས་ནད་བདུད་བཙན་ལྷོ་ཕྱོགས་གདོན་རྣམས་དང་། ། ང་རྒྱལ་སོགས་ཞི་འབྱུང་
བཞིས། ། གསུམ་པ་ཊི་བོ་ལ་མ་དམིགས་ཏེ། ཨོ་པ་ཡི་བྷ་མ་བོ་ཨུ་སྤུ་སྭཱཧཱ། ལན་གསུམ་མམ་བདུན་དང༌། སྔར་
བཞིན་མཆོད། པཾ་ལས་བྱུང་བའི་ཆུ་རྫས་བརླན་ཞིང་གཤེར། ། རབ་དཀར་འདོད་ཡོན ། ། བླ་མx། ། ཉན་
རངྐx[ ། ཁྱད་པར་པདྨའི་རིགས་རྣམས ། ། འབུལ་ལོx། ། གྲང་ནད་དམ་སྲི་ནུབ་ཕྱོགས་གདོན་རྣམས་
དང་། ། འདོད་ཆགས་སོགས་ཞི་འབྱུང་བཞིx། ། བཞི་བ་གྲུ་བཞི་ལ་དམིགས་ཏེ། ཨོ་ཏ་ཐ་ད་དྷ་ནཾ་འ་ལི་ལི་ཨི་
ཨཱ་ཨཱ་ཧཱ། ལན་གསུམ་མམ་བདུན་དང་། སྔར་བཞིན་མཆོད། ལོ་ལས་བྱུང་བའི་ས་ཛས་སྲ་ཞིང་འཐས། ། རབ་
སེར་འདོད་ཡོནx{ ། བླ་མx། ། ཉན་རངཿx། ། ཁྱད་པར་ལས་ཀྱི་རིགས་རྣམསx། ། འབུལ་ལོx། ། བད་
ཀན་ས་བདག་བྱང་ཕྱོགས་གདོན་རྣམས་དང་། ། ཕྲག་དོག་སོགས་ཞི་འབྱུང་བཞི་སྙོམས་པར་མཛོད། ། ལྔ་བ་
གཏོར་མ་བྱིན་བརླབས་སྤྱི་ལྟར་བྱ་བའམ། ཨོཾ་ཨཱཿ ཧཱུྃ། ལན་གསུམ་གྱིས་བརླབས་ལ། རང་གི་ཐུགས་ཀའི་ཧཱུཾ་ལས་
འོད་ཟེར་འཕྲོས། གནོད་བྱེད་གདོན་བགེགས་ལན་ཆགས་ཀྱི་མགྲོན་རྣམས་མ་ལུས་པ་འདིར་སྤྱན་དྲངས། ཨ་
ཀཱ་རོ་ལན་གསུམ་གྱིས་བསྔོ། དེ་བཞིན་གཤེགས་པ་བཞིའི་མཚན་བརྗོད་དེ། ཕུན་ཚོགས་འདོད་ཡོན་ལྔ་ལྡན་
པའི། ། བདུད་རྩིའི་རྒྱ་མཚོའི་གཏོར་མ་འདི། ། སྟེང་འོག་བར་གྱི་གདོན་ཀུན་དང་། ། བུ་ལོན་ཆགས་པ་
རྣམས་ལ་བསྔོ། ། བཞེས་ནས་གནོད་འཚེའི་སེམས་པོར་ཏེ། ། བྱམས་པའི་སེམས་དང་ལྡན་པར་མཛོད། །
རྒྱུན་པར་ཡིན་ན་ཆོས་སྦྱིན་དང་གཤེགས་གསོལ། ། བསྔོ་སྨོན་བྱས་ནས་མཇུག་བསྡུ་བའང་རུང་ལ། ནད་པའི་
ཆེད་དུ་གླུད་ཡོད་ན་ལེགས་པས། དེ་སྔར་ལྟར་བསངས་སྦྱངས། སྟོང་བའི་ངང་ལས་འདོད་ཡོན་ལྔ་ལྡན་གྱི་ངར་
མི་མཁོ་དགུའི་ཡོ་བྱད་ཕུན་སུམ་ཚོགས་པ་དང་ལྡན་པར་གྱུར། ཨོཾ་ཨཱཿ ཧཱུྃ། ལན་གསུམ་བརྗོད་དེ། ཨ་ཀཱ་རོས་
བསྔོ། དེ་ནས་ཀྱི་འབྱུང་བའི་ཁྱད་པར་རྒྱས་པ་ལས། ། རུས་པའི་གླུད་འདི་རྡོ་ལ་གཏོང་། ། ཤ་ཡི་གླུད་འདི་ས་ལ་
249

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
x ། ཁྲག་གི་གླུད་འདི་ཆུx] ། དྲོད་ཀྱི་གླུད་འདི་མེx། ། དབུགས་ཀྱི་གླུད་འདི་རླུང་ལx། ། སེམས་ཀྱི་གླུད་
འདི་མཁའ་ལx། ། རྡོ་དང་ས་ཆུ་མེ་རླུང་དང༌། ། མཁའ་ལ་གནས་པའི་ལྷ་འདྲེ་རྣམས། ། གླུད་དང་གཏོར་མ་
འདི་ལོང་ལ། ། གནོད་འཚེའི་བསམ་སྦྱོར་གཏན་བོར་ལ། ། ཕྱིན་ཆད་ཁོན་དང་གནོད་མ་བྱེད། ། ཕྱི་ལྟར་
བལྟས་ནས་དྲི་སྨན་ལྔ། ། ནང་ལྟར་བལྟས་ན་རིན་ཆེན་ལྔ། ། གསང་བ་ཡེ་ཤེས་མཁའ་འགྲོ་ལྔ། ། རྒྱུ་སྦྱོར་ཡོན་
བདག་འཁོར་བཅས་ཀྱི། ། ཀླུད་དང་གཏོར་མ་འདི་ལོང་ལ། ། ཁོན་དང་གནོད་པ་མ་བྱེད་ཅིག། ཆོས་རྣམས་
ཐམས་ཅད་རྒྱུ་ལས་བྱུང་། ། ཞེས་སོགས་ཀྱིས་ཆོས་སྦྱིན་བྱ། མཐར་སེ་གོལ་དང་བཅས་ཏེ། མགྲོན་རྣམས་མཉེས་
ཤིང་ཚིམ་ནས་རང་གནས་སུ་གཤེགས་པར་གྱུར། ཅེས་བརྗོད་ལ། གཏོར་མ་རྣམས་ཕྱོགས་བཞིར་བསྐྱལ་ལོ། །
བསྡུ་ན་སྣོད་གཅིག་ཏུ་དབུས་སུ་ངར་གླུད་འཇོག་པ་སོགས་བྱས་ཀྱང་རུང་བར། ལོ་གྲངས་ཡིན་ན་སྔར་ལྟར་བྱས་པ་
རེང་ཚར་རང་ཏེ་བརྩི་ཞིང༌། གལ་ཏེ་བརྩི་མི་ཐུབ་ན། གཏོར་མ་རྣམས་རེ་རེ་ནས་ལོ་གྲངས་བྱས་པ་རང་རང་གི་
སྟེང་དུ་བརྩིགས་ནས་བསྔོ་སྔགས་ཚིགས་བཅད་གཉིས་ལོ་གྲངས་དང་། དེ་ཡང་མ་ལྕོགས་ན་ཚར་གཅིག་བཤམས་
ཏེ་སྔགས་ལོ་གྲངས་དང་ཚིགས་བཅད་ལན་ཅིག་བརྗོད་ནས་བསྔོ་བའི་ཚུལ་ཡང་བཤད་དོ། ། ཇི་སྐད་བརྗོད་པ་དེ་
དག་དམ་པ་གཞན་གྱི་མན་ངག་དང་། གཙོ་བོར་པཎ་ཆེན་རིན་པོ་ཆེའི་གསུང་ལ་བརྟེན་པ་ཡིན་ནའང༌། འདིར་
རླུང་དང་མེའི་འབུལ་སྔགས་ཀྱི་གསལ་བྱེད་དེ་ལས་གོ་བཟློག་སྟེ་བཤད་པ་ནི་སྔགས་ཀྱི་བཟླག་ཐབས་མང་པོ་ལས་ཙ་
སྡེ་རླུང་ཁམས་དང་། ཊ་སྡེ་མེ་ཁམས་སུ་བཤད་པ་དང་མཐུན་པར་བྱས་པའོ། ། །
ན་མོ་ཨུཏྟེ་ཥ་བི་ཛ་ཡེ། བསུར་གཏོང་བར་འདོད་དང་། དྲི་བསུང་སྟ་གོན་བྱས་ལ། སྐྱབས་འགྲོ་སེམས་
བསྐྱེད་རྒྱས་བསྡུས་ཅི་རིགས་སྔོན་དུ་བཏང་ནས། ཨོཾ་སྭ་བྷཱ་ཝས་སྦྱངས༔ སྟོང་བའི་ངང་ལས་པད་ཟླའི་གདན་ལ་
རང་ཉིད་སྐད་ཅིག་གིས་རྗེ་བཙུན་སྤྱན་རས་གཟིགས་དབང་ཕྱུག་ཞལ་གཅིག་ཕྱག་བཞི་བར་གསལ་བར་གྱུར།
རང་གི་ཐུགས་ཀའི་ཧིལས་འོད་འཕྲོས་པས། ། བླ་མ་ཡི་དམ་དཀོན་མཆོག་སྲིད་ཞུའི་མགྲོན། ། གདོན་
བགེགས་ལན་ཆགས་རིགས་དྲུག་སྙིང་རྗེའི་མགྲོན། ། མ་ལུས་སྤྱན་འདོད་པའི་གདན་ལ་བཞུགས། ། ཨོཾ་བཛྲ་ཨ་
མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཧཱུྃ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་
ཨོཾ་འོད་དུ་ཞུ་བ་ལས་བྱུང་བའི་འདོད་ཡོན་ལྔ་ལྡན་གྱི་དྲི་ཕུན་སུམ་ཚོགས་པ་ས་དང་བར་སྣང་ནམ་མཁའི་ཁྱོན་
ཐམས་ཅད་གང་བར་གྱུར། ། ཨོཾ་ཨཱ༔ ཧཱུྃ། ལན་གསུམ། ན་མ སརྦ་ཏ་ཐཱ་ག་ཏ་ཨ་པ་ལོ་གོ་ཏེ་ཨོཾ་སམྦྷ་ར་སམྦྷ་ར་
ཧཱུྃ། ཞེས་པ་བདུན་གྱིས་བསྔོ། ཨོཾ་བཛྲ་ཨགྷཾ་པྲ་ཏི་ཙྪ་ནས། ཤལྟའི་བར་གྱིས་མཆོད། དེ་བཞིན་གཤེགས་པ་
བཞིའི་མཚན་བརྗོད། དྲི་མཆོག་འདོད་ཡོན་ལྔ་ལྡན་པའི། ། ཟག་མེད་བསུར་གྱི་མཆོད་པ་འདི། ། བླ་མ་ཡི་
དམ་དཀོན་ཅོག་གསུམ། ། མཁའ་འགྲོ་ཆོས་སྐྱོང་ ཐམས་ཅད་དང་། ། དྲི་ཟའི་ཚོགས་དང་རིགས་དྲུག་
250

༄༅། ། སྐྱབས་འགྲོའི་ཁྲིད་ཡིག་མདོར་བསྡུས་གསལ་བ། །
མགྲོན། ། ལྷ་ཀླུ་གཞི་བདག་ཐམས་ཅད་དང་། ། ལན་ཆགས་ཤ་ཁོན་གཉེར་བའི་གདོན། ། ཁྱད་པར་བར་
དོའི་འགྲོ་བ་ལ། ། འབུལ་ལོ་བཞེས་ཤིང་ཚིམ་གྱུར་ཏེ། གནས་སྐབས་བར་ཆད་ཀུན་ཞི་ཞིང་། ། ཚེ་རིང་ནད་
མེད་འབྱོར་བ་རྒྱས། ། མཐར་ཡང་བདེ་བ་ཅན་ལ་སོགས། ། དག་པའི་ཞིང་དུ་སྐྱེས་ནས་ཀྱང་། ། འགྲོ་དོན་
རིས་མེད་བྱེད་གྱུར་ཅིག། བཛྲ་མུ མགྲོན་རྣམས་རང་གནས་སུ་གཤེགས་པར་གྱུར། ཅེས་བརྗོད་ལ་བསྔོ་སྨོན་
བྱའོ། ། དེ་ལྟར་བྱས་ན་ཕན་ཡོན་མང་དུ་ཡོད་པར་གསུངས་སོ། །དགེའོ། །
ན་མོ་གུ་རུ། སཱཙྪ་གདབ་པར་འདོད་ན། ཨོཾ་བཛྲ་ཁ་ན་ཁ་ན་ཧཱུྃ་གིས་བརྐོས་པའི་ས་ལ་རིན་པོ་ཆེ་དང་དྲི་
བཟང་གི་ཕྱེ་མ་བསྲེས་པ་ལས་འཇིམ་པ་ག་ཙང་མ། ལག་པ་གཡོན་པའི་མཐེ་བོས་མཐེའུ་ཆུང་བསྣན་ལ་ཁ་ཡར་
བསྟན་གཡས་པ་ལ་དེ་བཞིན་དུ་བྱས་ལ་ཁ་བ་ཀ་བའི་བར་དུ་བཟུང་སྟེ། རང་ཉིད་སྐད་ཅིག་གིས་དཔལ་རྡོ་རྗེ་
འཇིགས་བྱེད་ཅེས་པ་ནས། ཡུམ་དང་བཅས་པའི་སྐུར་བཞེངས་པར་གྱུར། འཇིམ་པ་ཧིཋིས་བསངས། སྭ་
བྷཱ་ཝས་སྦྱངས། སྟོང་བའི་ངང་ལས་ཧཱུྃ་ལས་འཇིམ་པ་རིན་པོ་ཆེའི་ཕུར་བོར་གྱུར། རང་གི་ཐུགས་ཀའི་ཧཱུཾ་ལས་
འོད་ཟེར་འཕྲོས། རྣམ་པར་སྣང་མཛད་ཀྱི་ཐུགས་རྒྱུད་དེ་སྐུལ་ཏེ། དེའི་ཐུགས་ཀ་ནས་འོད་དང་བདུད་རྩི་
དཔག་ཏུ་མེད་པ་བྱུང་། འཇིམ་པ་ལ་ཐིམ་པར་བྱིན་གྱིས་བརླབས་པར་བསམས་ལ། ན་མོ་བྷ་ག་ཝ་ཏེ་བི་རོ་ཙ་ན་
པྲ་བྷ་རཱ་ཛཱ་ཡེ། ཏ་ཐཱ་ག་ཏཱ་ཡ། ཨརྡ་ཏེ་སཾ་མྱཀྑཾ་བུདྡྷཱ་ཡ། ཏདྱ་ཐཱ། ཨོཾ་སུ་ཀླུ་མེ་སུ་ཀྵ་མེ། ས་མེ་ས་མེ། ཤནྟེ་ད་
སྟེ། ས་མ་རོ་པེ། ཨ་ན་ལནྡྷེ། ཏ་ར་སྟེ། ཡ་ཤོ་ཝ་ཏེ། མ་ཧཱ་ཏེ་ཛེ། ནི་རྐུ་ལེ། ནི་ར་ཝ་ཏེ་། སརྦ་བུད་དྷ་ཨ་
དྷི་ན་དྷིཎྜི་ཏེ་སྭཱཧཱ། ཞེས་པ་ཉེར་གཅིག་གམ་བདུན་སོགས་བཟླ། ན་མ ས་མནྟ་བུད་དྷཱ་ནཾ། ཨོཾ་བཛྲ་ཨཱ་ཡུ་ཥ་
སཱཧཱ། ཞེས་པས་འཇིམ་པ་བཅད། ཨོཾ་བཛྲ་ཨུད་བྷ་ཝཱ་ཡེ་སྭཱཧཱ་ས་འབི་འབི་བྱ། ཨོཾ་ཨ་ར་ཛི་བི་ར་ཛེ་སྭཱཧཱ་ས་སྣུམ་
འབྱུག ཨོཾ་དྷརྨ་དྷཱ་ཏུ་གཏྟེ་སྭཱཧཱས་པར་དུ་འཇུག ༀ་བཛྲ་མུད་ག་ར་ཨ་ཀོ་ཊ་ཡ་ཨ་ཀོ་ཊ་ཡ་ཧཱུྃ་གིས་བརྡུང་། ཨོཾ་ཡེ་
དྷ་རྨཱ་ཧེ་ཏུ་བྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་ནཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་ཝཱ་དཱི་ཧཱ་མ་ཐཱ་མ་ཎེ་ཡེ་སྭཱཧཱས་མེ་ཏོག་
འབུལ། ཨོཾ་དྷརྨ་ཏ་རེ་སྭཱཧཱས་འབྱུང༌། ཨོཾ་སུ་པྲ་ཏི་ཥྛ་བཛྲ་ཡེ་སྭཱཧཱས་བརྟན་བཞུགས་བྱའོ། ། སཱཙྪའི་ནང་དུ་
གཟུངས་ཁྱད་པར་ཅན་དབུ་ནས་ནང་དུ་བསྒྲིལ་ཏེ་བཅུག་ན་ལས་སྒྲིབ་འདག་པ་སོགས་ཕན་ཡོན་ལྷག་པར་ཆེ་བར་
བཤད་པས། དེ་ལྟར་བྱས་ན་ལེགས་སོ། ། སཱཙྪ་ལ་རབ་གནས་རྒྱས་པ་མ་གྲུབ་ནི། ཨོཾ་སརྦ་ཏ་ཐཱ་ག་ཏཱ་མ་ཎི་ཤ་ཏཱ་
དཱི་ལྟ་ཛཱ་ལ་ཛཱ་ལ་དྷརྨ་དྷཱ་ཏུ་གཏྟེ་སཱཧཱ། ཇི་སྲིད་མེ་དང་ཆུ་དང་ནི། ། རླུང་གིས་བསྐལ་བ་འཇིག་གི་བར། །
སེམས་ཅན་ཀུན་གྱི་དོན་གྱི་ཕྱིར། ། བཅོམ་ལྡན་ཁྱོད་ནི་བཞུགས་པར་མཛོད། ། ཅེས་ལན་གསུམ་དང་། སུ་པྲ་
ཏེཥྛ་བརྗོད་ན་རང་རབ་ཏུ་གནས་པའི་གོ་ཆོད་པར་བཤད་དོ། ། དེ་ལྟ་བུའི་སཱཙྪ་ནི་རྟེན་གྲལ་ལམ། འབུམ་ཁང་
251

༄༅། ། རྗེ་བཙུན་གྲུགས་པ་བཤད་སྒྲུབ་ཀྱི་གསུང་འབུམ། །
དང༌། མཆོད་རྟེན་སོགས་ཀྱི་ནང་ངམ། གནས་གཙང་མ་བླ་གབ་ཅན་དུ་བཞུགས་པ་དང༌། བཞུགས་པའི་གནས་
མི་བདེ་ན་ཆུ་བོ་ཆེན་པོར་འདོར་བར་ཡང་གསུངས་སོ། ། སྨྲས་པ། རྗོད་བྱེད་ཚིག་གི་ལོ་འདབ་རྒྱས་མིན་ཀྱང༌། །
བརྗོད་བྱའི་འབྲས་བུའི་ཁུར་གྱིས་རབ་དུད་པའི། ། གཟུར་གནས་རེ་སྐོང་ཡོངས་འདུའི་དབང་འདི་ཡང་། ། དམ་
པའི་ལེགས་བཤད་དགའ་བའི་ཚལ་ལས་འོངས། ། ཞེས་ཆ་བཞི། འབྱུང་བཞིའི་གཏོར་མ་བསུར་གཏོང་ཚུལ།
སཱཙྪ་གདབ་པའི་རིམ་པ་རྣམས་མདོར་བསྡུས་ཏེ་བརྗོད་པ་འདི་ཡང་། དམ་པ་སྔ་མའི་མན་ངག་ལས་འབྱུང་བའི་
དོན་བཞིན་གཞན་ལ་ཕན་སྲིད་སྙམ་པའི་འདུན་པས་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་མཛེས་བྱེད་ཀྱི་
ལོར་སྦྱར་བའི་ཚེ། དཔོན་སྲས་དབོན་ཆུང་རིན་པོ་ཆེས་པར་ཤིང་གི་གནང་སྦྱིན་སྩལ་བ་ལ་བརྟེན་ནས་པར་དུ་
བསྒྲུབས་པའོ། ། ། ། མངྒ་ལཾ། ། །
རུས་ཆོག་མདོར་བསྡུས་བྱེད་ན། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ནས་བཞེངས་པར་
གྱུར། བུམ་པ་དྲི་བཟང་གི་ཆུས་བཀང་བ་ལ་དམིགས་ཏེ། ཀཾ་ཀ་ནི་དང་ཀུན་རིག་གི་གཟུངས་ཅི་ནུས་བཟླས་ལ།
རུས་པ་ཨ་མྲྀ་ཏས་བསངས། རུས་པའི་སྟེང་དུ་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཨ་དཀར་པོས་མཚན་པ།
དེ་ལས་བདུད་རྩིའི་རྒྱུན་བབས་པས་དམིགས་ཡུལ་གྱི་སྡིག་སྒྲིབ་ཐམས་ཅད་སྦྱངས་ཤིང་དག་པར་གྱུར་བར་
བསམས་ལ་སྔགས་གཉིས་བརྗོད་ཅིང་སྤེལ་ཚིག་དང་བཅས་པས་བཀྲུ་བར་བྱའོ། ། ཤུ་བོ། །
252

༄༅། ། སྐྲ་ཆོག་སྡིག་སྒྲིབ་ཀུན་འཇོམས་
ཞེས་བྱ་བ་བཞུགས་སོ། །
མཚན་ཙམ་དྲན་པ་ཡིས་ཀྱང་ངན་འགྲོ་ཡི། ། སྡུག་བསྔལ་རྒྱུ་བཅས་དྲུང་ནས་རབ་འབྱིན་པ། ། མངོན་
དགའི་ཞིང་གི་དཔལ་གྱུར་བཅོམ་ལྡན་འདས། ། རྒྱལ་བ་མི་འཁྲུགས་པ་ལ་ཕྱག་འཚལ་ལོ། ། འདིར་ཚེ་ལྡན་
གྱིའམ། ཚེ་འདས་ཀྱི་དོན་དུ་རུས་ཆོག་བྱེད་པར་འདོད་ན། བུམ་རྫས་དང་ལྡན་པའི་བུམ་པ་མགུལ་འཆིང་ཅན་
དང་མཆོད་པ་སྟ་གོན་བྱས་ལ། སྐྱབས་འགྲོ་སོགས་སྔོན་དུ་བཏང་ནས། རང་ཉིད་སྐད་ཅིག་གིས་རྒྱལ་བ་མི་
འཁྲུགས་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་པར་གསལ་བར་གྱུར། བུམ་པ། ཨ་མྲྀ་ཏས་བསངས། སྭ་
བྷཱ་ཝས་སྦྱངས། སྟོང་བའི་ངང་ལས་བཾ་ལས་བྱུང་བའི་བུམ་པ་ལྟོ་བ་ཆེ་བ་མགྲིན་པ་རིང་བ་མཆུ་འཕྱང་བ་ལ་སོགས་
པའི་མཚན་ཉིད་ཐམས་ཅད་དང་ལྡན་པའི་ནང་དུ་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་
ལས་རྡོ་རྗེ་ཧཱུྃ་གྱིས་མཚན་པ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་
འདུས་ཡོངས་སུ་གྱུར་བ་ལས་རྡོ་རྗེ་མི་འཁྲུགས་པ་སྐུ་མདོག་སྔོན་པོ། ཞལ་གཅིག་ཕྱག་གཉིས་གཡས་ས་གནོན་
དང་། གཡོན་མཉམ་གཞག་གི་ཕྱག་རྒྱའི་སྟེང་ན་རྡོ་རྗེ་རྩེ་ལྔ་བ་བསྣམས་པ། དར་གྱི་ན་བཟའ་དང་དབུ་རྒྱན་ལ་
སོགས་པ་རིན་པོ་ཆེའི་རྒྱན་སྣ་ཚོགས་པས་སྤྲས་ཤིང་། འོད་ཀྱི་ཕུང་པོའི་དབུས་ན་ཞབས་རྡོ་རྗེའི་སྐྱིལ་ཀྲུང་གིས་
བཞུགས་པ། དེའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་
ཧཱུྃལས་འོད་ཟེར་འཕྲོས། རང་བཞིན་གྱི་གནས་ནས་རྒྱལ་བ་མི་འཁྲུགས་པ་ལ་སངས་རྒྱས་དང་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་
ལས་འོད་འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་འདི་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་
ནས་ཤྲཱི་ཡེ་ཨཱཿཧཱུཾ། ཞེས་དབང་བསྐུར། ལུས་ཐམས་ཅད་གང་། དྲི་མ་ཐམས་ཅད་དག ཆུའི་ལྷག་མ་ཡར་ལུད་
པ་ལས་རྡོ་རྗེ་སེམས་དཔས་དབུ་བརྒྱན་པར་གྱུར། མཆོད་པ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་
253

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན་
ནས་ནམ་མཁའ་དང་མཉམ་པར་གྱུར། ཨོཾ་ཨགྷཾ་ཨཱཿ ཧཱུཾ་ནས་ཤཔྟ་ཨཱ༔ ཧཱུྃ་གིས་བྱིན་གྱིས་བརླབས་ལ། ཨོཾ་ཨཀློ་
བྷུ ས་པཱ་རི་ཝཱ་ར་ཨགྷཾ་ནས་ཤཔྟའི་བར་གྱིས་མཆོད། ཆོས་དབྱིངས་རང་བཞིན་ཨིནྡྲ་ནི་ལའི་མདོག། ཞལ་གཅིག་
ཕྱག་གཉིས་ས་གནོན་མཉམ་གཞག་ཅན། ། ལྷ་ཡི་གོས་དང་རིན་ཆེན་རྒྱུན་མང་མཛེས། ། བཅོམ་ལྡན་མི་
འཁྲུགས་པ་ལ་ཕྱག་འཚལ་བསྟོད། ། བཅོམ་ལྡན་འདས་ཀྱི་ཐུགས་ཀའི་ཟླ་གདན་གྱི་སྟེང་དུ་ཧཱུྃ་གི་མཐར་སྔགས་
ཕྲེང་གིས་བསྐོར་བ་ལས་འོད་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་བྱང་སེམས་
རྣམས་ཀྱི་བྱིན་རླབས་ཐམས་ཅད་འོད་དང་བདུད་རྩིའི་རྣམ་པར་བཀུག་ནས་སྔགས་ཕྲེང་ལ་ཐིམ་པར་གྱུར་བར་
བསམས་ལ། ན་མོ་རཏྣ་ཏྲ་ཡཱ་ཡ། ཨོཾ་ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲཱ་ས་ནི་ཏྲཱ་ས་ནི།
པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རཾ་པ་རཱ་ཎི་མེ་སརྦ་སཏྭཱ་ནཉྩ་སྭཱཧཱ། ཅི་ནུས་བཟླའོ། ། ཡིག་བརྒྱ་བརྗོད་དེ་
མཆོད་བསྟོད་བྱས་ནས། བཛྲ་མུ བུམ་ལྷ་ཡེ་ཤེས་པ་གཤེགས་ཤིང་དམ་ཚིག་པ་བུམ་པའི་ཆུ་དང་རོ་གཅིག་ཏུ་
གྱུར་བར་བསམ། དེ་ནས་སྐྲའམ་རུས་པ་གང་ཡིན་ཀྱང་། ཨ་མྲྀ་ཏས་བསངས། སྐྲའམ་རུས་པ་རྣམས་ཀྱི་སྟེང་དུ་
ཟླ་བའི་དཀྱིལ་འཁོར་གྱི་དབུས་སུ་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་བདུད་རྩིའི་རྒྱུན་བབས་
པ་བུམ་པའི་ཆུ་དང་འདྲེས་ཏེ། སྒྲ་འམ། རུས་པ་རྣམས་ལ་ཐིམ་པས་ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་
སྦྱངས་པར་གྱུར་བར་བསམས་ལ། ཀཾ་ཀ་ནི་དང་། རྣམ་སྣང་གི་གཟུངས་རིང་ཐུང་གཉིས་དང་། ཨོཾ་བཛྲ་པྲ་མདྷ་
ན་ཡེ་སྭཱཧཱ། ཞེས་པ་རྣམས་ཅི་ནུས་བཟླས་ལ། བུམ་པའི་ཆུས་ཁྲུས་བྱ། བར་བར་དུ་སྔགས་ཀྱི་མཐར། ཆེ་གེ་མོའི་
སྡིག་སྒྲིབ་ཐམས་ཅད་དག་ནས་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག ཅེས་བརྗོད། རྒྱས་པར་
བྱ་ན། འདི་ནི་སྦྱིན་པའི་རང་བཞིན་ཆུ། ། སོགས་དང་། འདོད་ཆགས་ཞེ་སྡང་གཏི་མུག་རྣམས། ། སོགས་
དང༌། ས་ནི་དུག་གི་མ་ཡིན་ཏེ། ། ཞེས་སོགས་རེ་རེའི་མཐར་སྔགས་སྤེལ་ཚིག་དང་བཅས་པ་བརྗོད་ཅིང་ཁྲུས་
བྱའོ། ། འདི་ནི་ཅུང་ཟད་རྒྱས་པའི་ལུགས་ཡིན་ལ། བསྡུས་པ་ནི་གཞན་དུ་བཤད་ཟིན་ཏོ། ། སྐྲ་དང་རུས་པ་ཙམ་
དུ་མ་ཟད་ཚེ་ལྡན་ནམ་ཚེ་འདས་ཀྱི་སོ་དང་སེན་མོ་སོགས་ལའང་དེ་བཞིན་བྱ་བར་གསུངས་སོ། ། བཀྲུས་པའི་ཆུ་
གཙང་བར་འདོར་རམ། རུས་པ་སོགས་ཞིབ་པར་བརྡུང་བའམ༔ སྐྲ་ལྟ་བུ་བསྲེག་པའི་ཐལ་བ་དང་སྦྱར་ནས་སཙྪ་
འདེབས་པའི་སར་བསྲེས་ལ། སཱཙྪ་འདེབས་ཆོག་ལྟར་བྱའོ༔ ། ཡང་ན་རུས་པ་སོགས་ཆུ་བོ་ཆེན་པོ་དང་། རིའི་རྩེ་
ནས་རླུང་ལ་བསྐུར་བར་གསུང་། དེ་ལྟར་དུས་ཆོ་ག་ཚུལ་བཞིན་དུ་བྱས་པའམ། གཟུངས་སྔགས་མིང་སྤེལ་དང་
བཅས་པ་བྲིས་ཏེ་མཆོད་རྟེན་ཆེན་པོ་དང༌། སཙྪའི་ནང་དུ་བཅུག་པ་མང་དུ་བྱས་ན་གང་ཟག་དེ་ངན་འགྲོ་ལས་
གྲོལ་བར་འགྱུར་ཞེས་མི་འཁྲུགས་པའི་རྒྱུད་ལས་བཤད་དོ། །
254

༄༅། ། སྐུ་ཆོག་སྡིག་སྒྲིབ་ཀུན་འཇོམས། །
ན་མོ་བེ་རོ་ཙ་ན་ཡེ། རྣམ་པར་སྣང་མཛད་ཀྱི་སྒོ་ནས་སྐུའམ་རུས་ཆོག་བྱེད་པར་འདོད་ན། བུམ་པ་སོགས་
སྟ་གོན་བྱས་ཏེ། སྐྱབས་སེམས་སྔོན་དུ་བཏང་ནས། རང་ཉིད་སྐད་ཅིག་གིས་རྣམ་སྣང་དཀར་པོ་ཞལ་གཅིག་ཕྱག་
གཉིས་པར་གསལ་བར་གྱུར་བར་བསམ། བུམ་པ་སྔར་བཞིན་བསངས་སྦྱངས། སྟོང་པའི་ངང་ལས་ཧཱུཾ་ལས་བྱུང་
བའི་བུམ་པ་མཚན་ཉིད་ཐམས་ཅད་དང་ལྡན་པའི་ནང་དུ་བད་ཟླའི་གདན་ལ་ཨོཾ་ལས་འཁོར་ལོ་ཨོཾ་གྱིས་མཚན་པ།
དེ་ལས་འོད་ཟེར་འཕྲོས། དོན་གཉིས་བྱས་འདུས་ཡོངས་སུ་གྱུར་བ་ལས། རྣམ་སྣང་དཀར་པོ་ཞལ་བཞི་དཀར་
བ། ཕྱག་གཉིས་མཉམ་གཞག་གི་ཕྱག་རྒྱས་འཁོར་ལོ་བསྣམས་པ། དར་གྱི་ན་བཟའ་དང་རིན་པོ་ཆེའི་རྒྱན་གྱིས་
སྤུས་ཤིང་། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དེའི་སྤྱི་བོར་ཨོཾ་དཀར་པོ། ནས་ཧཱུྃ་སྔོན་པོ། དེ་ལས་
འོད་ཟེར་འཕྲོས། རང་བཞིན་གྱི་གནས་ནས་བཅོམ་ལྡན་འདས་རྣམ་པར་སྣང་མཛད་ལ་སངས་རྒྱས་དང་བྱང་
ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཛ ཧཱུཾ་བཾ་ཧོ༔ གཉིས་སུ་མེད་པར་གྱུར། སླར་ཡང་ནས་
ཚུའི་ལྷག་མ་ཡར་ལུད་པ་ལས་རྡོ་རྗེ་སེམས་དཔས་དབུ་བརྒྱན་པར་གྱུར། བར་བསམས་ལ། མཆོད་པ་བྱིན་གྱིས་
བརླབས་ཏེ། ཨོཾ་བི་རོ་ཙ་ན་ཨགྷཾ་ནས་ཤཔྟའི་བར་གྱིས་མཆོད། ཆོས་དབྱིངས་ཡེ་ཤེས་རྣམ་པར་དག། རྣམ་པར་
སྣང་མཛད་བཅོམ་ལྡན་འདས། ། ཏིང་ངེ་འཛིན་ལྡན་ཕྱག་རྒྱ་ཅན། ། རྣམ་པར་སྣང་མཛད་ལ་ཕྱག་འཚལ། །
ཞེས་པས་བསྟོད། བཅོམ་ལྡན་འདས་ཀྱི་ཐུགས་ཀའི་ཨོཾ་ཡིག་གི་མཐར་སྔགས་འཕྲེང་གིས་བསྐོར་བ་ལས་འོད་
འཕྲོས། སེམས་ཅན་ཐམས་ཅད་ཀྱི་ངན་སོང་གི་སྡུག་བསྔལ་རྒྱུ་དང་བཅས་པ་ཞི་བར་བྱས། འོད་ཟེར་སླར་
འདུས་ནས་དེ་ཉིད་ལ་ཐིམ་པར་བསམས་ལ། ཨོཾ་སརྦ་བིད་སརྦ་ཨཱ་ཝ་ར་ཎ་བི་ཤོ་དྷ་ན་ཧ་ན་ཧཱུཾ་ཕཊ། ཅེས་
གཟུངས་ཐུང་དང་། ༀ་ན་མོ་བྷ་ག་ཝ་ཏེ་སརྦ་དུརྒ་ཏེ་པརི་ཤོ་དྷ་ན་རཱ་ཛཱ་ཡ་ཏ་ཐཱ་ག་ཏཱ་ཡ་ཨརྟ་ཏེ་སཾམྱཀཾ་བུད་དྷཱ་ཡ།
ཏདྱ་ཐཱ། ཨོཾ་ཤོདྷ་ནེ་ཤོ་དྷ་ནེ་སརྦ་པཱ་པཾ་བི་ཤོ་དྷ་ནེ་ཤུད་དྷེ་བི་ཤུད་དྷེ། སརྦ་ཀརྨ་ཨཱ་པ་ར་ཎ་བི་ཤོ་དྷ་ནེ་སྭཱཧཱ།
ཞེས་གཟུངས་རིང་ཅི་ནུས་བཟླ། མཇུག་ཏུ་ཡིག་བརྒྱ་དང་མཆོད་བསྟོད་བྱས་ཏེ། བཛྲ་མུ ཡེ་ཤེས་པ་གཤེགས་
ཤིང་། དམ་ཚིག་པ་བུམ་པའི་ཆུ་དང་རོ་གཅིག་ཏུ་གྱུར་བར་བསམ་མོ། ། དེ་ནས་ཁྲུས་ཀྱི་ཚེ་སྐུ་དང་རུས་པ་སོགས་
གང་ཡིན་ཀྱང་སྔར་མི་འཁྲུགས་པའི་སྐབས་སུ་བཤད་པ་ཇི་ལྟ་བཞིན་བྱ་ལ། འདོད་ན་གཟུངས་དང་སྦྲེལ་ཏེ་ཀཾ་ཀ་
ནི་བཟླས་ནའང་ཕུན་སུམ་ཚོགས་པར་འགྱུར་རོ། ། དེའི་ཚེ་ཁྱད་པར་ནི་སྐྲའམ་རུས་པའི་སྟེང་དུ་ཨོཾ་ཡིག་གི་མཐར་
ཞེས་བསྒྱུར་བར་བྱའོ། ། ཀུན་རིག་གི་ཆོ་ག་སྦྱོང་བ་དང་བཅས་པ་བྱེད་བཞིན་པ་ཡིན་ན་འདི་ལྟར་མ་བྱས་ཀྱང་
འགྲུབ་ལ། བྱས་ནའང་མི་འགུལ་བར་མ་ཟད་ཤིན་ཏུ་ལེགས་པ་ཡིན་ནོ། ། མཐར་སྐྲ་དང་རུས་པ་སོགས་ཇི་ལྟར་བྱ་
བའང་མི་འཁྲུགས་པའི་སྐབས་སུ་བཤད་པ་ལྟར་རོ། །
255

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་ ༣།
ན་མོ་ཨུཏྟཱི་ཥ་བི་ཛ་ཡེ། འདིར་རྣམ་པར་རྒྱལ་མའི་སྒོ་ནས་སྐྲའམ་རུས་ཆོག་བྱེད་པར་འདོད་ན། བུམ་པ་
སོགས་སྟ་གོན་བྱས་ལ། སྐྱབས་སེམས་སྔོན་དུ་བཏང་ནས། རང་ཉིད་སྐད་ཅིག་གིས་རྗེ་བཙུན་རྣམ་པར་རྒྱལ་མར་
གསལ་བར་གྱུར། བུམ་པ་སྔར་བཞིན་བསངས་སྦྱངས། སྟོང་བའི་ངང་ལས་ཧཱུྃ་ལས་བྱུང་བའི་བུམ་པ་མཚན་ཉིད་
ཐམས་ཅད་དང་ལྡན་པའི་ནང་དུ་པད་ཟླའི་གདན་ལ་ཧཱུྃ་ཡིག་དཀར་པོ། དེ་ལས་འོད་ཟེར་འཕྲོས། དོན་གཉིས་
བྱས། འདུས་ཡོངས་སུ་གྱུར་བས་རྗེ་བཙུན་རྣམ་པར་རྒྱལ་མ་སྐུ་མདོག་དཀར་མོ་ཞལ་གསུམ་ཕྱག་བརྒྱད་མ། རྩ་
ཞལ་དཀར། གཡས་ཞལ་སེར། གཡོན་ཞལ་སྔོན་པོ་ཡིད་ཙམ་ཁྲོ་བ། ཞར་རེ་རེ་ལའང་སྤྱན་གསུམ་གསུམ་དང་
ལྡན་ཞིང་། མཆེ་བ་ཅུང་ཟད་གཙིགས་པ། ཕྱག་བརྒྱད་ཀྱི་གཡས་དང་པོས་སྣ་ཚོགས་རྡོ་རྗེ། གཉིས་པས་འོད་
དཔག་མེད། གསུམ་པས་མདའ། བཞི་བ་གནོད་སྦྱིན་གྱི་ཕྱག་རྒྱ་མཛད་པ། གཡོན་དང་པོས་སྡིགས་མཛུབ་
དང་བཅས་ཏེ་ཞགས་པ་འཛིན་པ། གཉིས་པས་མི་འཇིགས་པའི་ཕྱག་རྒྱ། གསུམ་པ་ན་གཞུ། བཞི་བས་མཉམ་
གཞག་གི་ཕྱག་རྒྱུའི་སྟེང་ན་བདུད་རྩིས་གང་བའི་བུམ་པ་བསྣམས་པ། དར་དང་རིན་པོ་ཆེའི་རྒྱན་སྣ་ཚོགས་པས་
བརྒྱན་ཅིང་། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དེའི་སྤྱི་བོར་ཨོཾ་དཀར་པོ། ནས་ཧཱུྃ་སྔོན་པོ། དེ་ལས་
འོད་ཟེར་འཕྲོས། རང་བཞིན་གྱི་གནས་ནས་རྗེ་བཙུན་རྣམ་པར་རྒྱལ་མ་ལ་སངས་རྒྱས་དང་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་སྤྱན་དྲངས། ཛ ཧཱུྃ་བཾ་ཧོ༔གཉིས་སུ་མེད་པར་གྱུར། སླར་ཡང་ནས། རྣམ་པར་
སྣང་མཛད་ཀྱི་དབུ་བརྒྱན་པར་གྱུར་བར་བསམས་ལ། མཆོད་པ་སྔར་བཞིན་བྱིན་གྱིས་བརླབས་ནས། ཨོཾ་ཨཱརྱ་
ཨུཊྛིཏཱ་པི་ཛ་ཡ་ས་པཱ་རི་ཝཱ་ར་ཨགྷཾ་ནས་ཤཔའི་བར་གྱིས་མཆོད༔ དཔལ་ལྡན་ལྷ་མོ་སྟོན་ཀའི་ཟླ་བའི་མདོག། ཞལ་
གསུམ་ཕྱག་བརྒྱུད་རབ་མཛེས་ཞི་བའི་སྐུ། ། ཡེ་ཤེས་དཔག་ཡས་ཚེ་ཡི་མཆོག་སྩོལ་མ། ། རྣམ་པར་རྒྱལ་མའི་
ཞབས་ལ་ཕྱག་འཚལ་བསྟོད། ། ཅེས་པས་བསྟོད། རྗེ་བཙུན་མའི་ཐུགས་ཀའི་ས་བོན་སྔགས་འཕྲེང་དང་བཅས་
པ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་ལས་སྒྲིབ་མ་ལུས་པ་སྦྱངས་རྒྱལ་བ་སྲས་བཅས་ཀྱི་བྱིན་
རླབས་ཐམས་ཅད་བསྡུས་ནས་སྔགས་འཕྲེང་ལ་ཐིམ་པར་གྱུར་བར་བསམས་ལ། གཟུངས་རིང་ཅི་ནུས་བཟླ།
མཇུག་ཏུ་ཡིག་བརྒྱ་བརྗོད་དེ། མཆོད་བསྟོད་བྱས་ལ། བཛྲ་མུ ཡེ་ཤེས་པ་གཤེགས་ཤིང་། དམ་ཚིག་པ་བུམ་
པའི་ཆུ་དང་རོ་གཅིག་ཏུ་གྱུར་བར་བསམས། དེ་ནས་ཁྲུས་བྱ་ཚེ། སྐྲའམ། རུས་པའི་སྟེང་དུ་ཧཱུཾ་ཡིག་གི་མཐར་
ཞེས་བསྒྱུར་བ་མ་གཏོགས། སྔར་མི་འཁྲུགས་པའི་སྐབས་སུ་བཤད་པ་ཇི་ལྟ་བ་བཞིན་ཏེ། འདོད་ན་གཟུངས་ཀྱི་
འཕྲོར་མི་འཁྲུགས་པ་དང་། རྣམ་སྣང་གི་གཟུངས་རིང་ཐུང་གཉིས་བཟླས་ནའང་ཕུན་སུམ་ཚོགས་པར་འགྱུར་ལ།
མཇུག་ཏུ་སྐྱ་སོགས་ཇི་ལྟར་བྱ་བའང་སྔར་མི་འཁྲིགས་པའི་སྐབས་སུ་བཤད་པ་ལྟར་རོ། །
256

༄༅། ། སྒྲ་ཆོག་སྡིག་སྒྲིབ་ཀུན་འཇོམས། །
སྔར་བཤད་པ་དེ་ལས་ཅུང་ཟད་བསྡུས་པ་བྱེད་ན། རང་ཉིད་ལྷ་གང་འདོད་པ་དེར་བསྐྱེད་དེ། བུམ་པ་དྲི་
བཟང་གི་ཆུས་ཕྱེད་ཙམ་བཀང་བ་ཨ་མྲྀ་ཏས་བསངས། སྭཱ་བྷཱ་ཝས་སྦྱངས། སྟོང་བའི་ངང་ལས་པཾ་ལས་བྱུང་བའི་
བུམ་པའི་ནང་དུ་ཟླ་བའི་གདན་ལ་ཧཱུྃ་ཡིག་གི་མཐར་ཡི་གེ་བརྒྱ་བ་ལ་སོགས་པའི་སྔགས་འཕྲེང་གིས་བསྐོར་བ་ལས་
འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་
འོད་དང་བདུད་རྩིའི་རྣམ་པར་བསྡུས་ནས་སྔགས་འཕྲེང་ལ་ཐིམ། དེ་ལས་བདུད་རྩིའི་རྒྱུན་བབས་པར་བུམ་པ་
གང་བར་གྱུར་བར་བསམས་ཏེ། ཡིག་བརྒྱ། ཀཾ་ཀ་ནི། དུར་ག་ཏེ། རྣམ་རྒྱལ་གྱི་གཟུངས་རིང་། གཙུག་ཏོར་དྲི་
མེད། པདྨ་ཨུཏྟཱིཥ་རྣམས་ཅི་འགྲུབ་བཟླ། དེ་ནས་སྐྲའམ་རུས་པ་ཨ་མྲྀ་ཏས་བསངས། སྐྲ་འམ་རུས་པའི་སྟེང་དུ་
ཟླ་གདན་ལ་ཧཱུྃ་ཡིག་དཀར་པོ། དེ་ལས་བདུད་རྩིའི་རྒྱུན་དཀར་ཆིལ་ཆིལ་བབས་པས། ཆེ་གེ་མོའི་སྡིག་པ་དང་
སྒྲིབ་པ་ཐམས་ཅད་སྦྱངས་ཤིང་དག་པར་གྱུར། ཞེས་བརྗོད་ཅིང་། གཟུངས་དེ་རྣམས་བཟླ་ཞིང་མཐར་སྤེལ་ཚིག་
སྦྱར་ལ་བཀྲུ་བར་བྱའོ། ། སྤྱིར་སྡིག་སྒྲིབ་སྦྱོར་བའི་ཐབས་མང་ནའང་ངན་སོང་སྦྱོང་བ་ལ་བསྔགས་པའི་གཟུངས་
སྔགས་ཁྱད་པར་ཅན་ལ་བརྟེན་ནས་འདི་ལྟར་བྱེད་པ་ནི་འཇུག་པ་བདེ་ཞིང་། གང་ལ་དམིགས་པ་དེ་ཉིད་ངན་
སོང་ལས་ཐར་བར་འགྱུར་བ་སོགས་ཕན་ཡོན་ཀྱང་ཤིན་ཏུ་ཆེ་བས་ན། རང་གཞན་གང་ལའང་ཕན་པའི་ཉེ་བར་
མཁོ་བ་ཡིན་ནོ། ། སྨྲས་པ། ངན་འགྲོར་འཕེན་བྱེད་སྡིག་སྒྲིབ་ཀྱི། ། དྲི་མ་བག་ཆགས་བཅས་པ་ཀུན། ། དྲུང་
འབྱིན་སྐྲ་ཆོག་བདུད་རྩིའི་རྒྱུན། ། འདི་ནི་སྔོན་མེད་གངྒཱའོ། ། ཞེས་སྐུ་ཆོག་སྡིག་སྒྲིབ་ཀུན་འཇོམས་ཞེས་བྱ་བ་
འདི་ཡང་། ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་གཞན་ལ་ཕན་པར་གྱུར་ན་སྙམ་པའི་འདུན་པ་ཁོ་ནས་དམ་
པའི་མན་ངག་དང་མཐུན་པར་སྦྱར་བའོ། ། བཀྲ་ཤིས། །
257

༄༅། ། འཇིགས་བྱེད་ལ་གཏོར་འབུལ་བྱེད་
ཚུལ་བཞུགས་སོ། །
ན་མོ་བཛྲ་བྷེ་ར་ཝ་ཡེ།འཇིགས་བྱེད་ལ་གཏོར་འབུལ་བྱེད་ཚུལ་ལ་རྒྱུས་འབྲིང་བསྡུས་གསུམ་ཡོད་པ་ལས།
རྒྱས་པ་ནི་གཞན་དུ་ཤེས་པར་བྱ་ཞིང་། འདིར་འབྲིང་དང་བསྡུས་པའི་དབང་དུ་བྱས་ཏེ་འཆད་པ་ལ་གཉིས་ལས།
དང་པོ་ནི། མངོན་རྟོགས་བསྒོམས་ཏེ་བཟླས་པ་མཆོད་བསྟོད་དང་བཅས་པའི་ཐུན་གྱི་མཇུག་ལྟ་བུ་འམ། དེ་མིན་
ལྷར་གཏོར་མ་འབུལ་ན། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ནས་ཡུམ་དང་བཅས་པའི་སྐུར་
བཞེངས་པར་གྱུར་བར་བསམས་ཏེ། མཆོད་གཏོར་བྱིན་གྱིས་བརླབས་ལ། ཨོཾ་སྭ་བྷཱ་ཝས་སྦྱངས། སྟོང་བའི་ངང་
ལས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་དཀྱིལ་འཁོར་རྟེན་དང་བརྟེན་པར་བཅས་པ་སྐད་ཅིག་གིས་གྲུབ་
པར་གྱུར་བ་ནི། རང་གི་མདུན་དུ་སྲུང་བའི་འཁོར་ལོ་ཡངས་ཤིང་རྒྱ་ཆེ་བའི་ནང་ཆོས་འབྱུང་གི་དབུས་སུ་པདྨ་ལ་
གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་སྒོ་བཞི་བ་རྒྱན་རྟ་བབས་ལ་སོགས་པ་མཚན་ཉིད་
ཐམས་ཅད་ཡོངས་སུ་རྫོགས་པ་རྡོ་རྭ་མེ་རི་དང་བཅས་པའི་ཕྱི་རོལ་ཏུ་དུར་ཁྲོད་རྣམས་ཀྱིས་བསྐོར་བའི་གཞལ་
ཡས་ཁང་གི་ནང་དུ་རེ་མིག་དགུ་བ་གདན་དང་བཅས་པའི་དབུས་སུ་དཔལ་རྡོ་རྗེ་འཇིགས་བྱེད་སྐུ་མདོག་མཐིང་
ནག་ཞལ་དགུ། ཕྱག་སོ་བཞི་ཞབས་བཅུ་དྲུག་པ་གཡས་བསྐུམས་ཤིང་གཡོན་བརྐྱང་བ་ཡུམ་དང་བཅས་པར་གྱུར།
ནང་གི་ཤར་དུ་གཏི་མུག་གཤིན་རྗེ་གཤེད་དཀར་པོ་ཡབ་ཡུམ། ནས་བྱང་སྒོར་རལ་གྲི་གཤིན་རྗེ་གཤེད་ལྗང་ཁུ་
ཡབ་ཡུམ། ཤར་ལྷོར་ཙ་རྩི་ཀ་དཀར་མོ་ལས་ཡུམ། ནས་བྱང་ཤར་དུ་གོ་རི་ལྗང་ཁུ་ཡབ་ཡུམ། ཐམས་ཅད་ཀྱང་
ཞལ་གསུམ་ཕྱག་དྲུག་པ། རང་རང་གི་ཉམས་ཡོངས་སུ་རྫོགས་པ། ཕྱིའི་གྲ་བཞིར་བདུད་རྩིས་གང་བའི་ཐོད་པ་
བཞིའོ། ། དེས་བསྡུ་ན། དབུས་སུ་དཔལ་རྡོ་རྗེ་འཇིགས་བྱེད་ཡབ་ཡུམ། ནང་གི་ཤར་དུ་གཏི་མུག་གཤིན་རྗེ་
གཤེད་ཡབ་ཡུམ། ནས་བྱང་ཤར་དུ་གོ་རི་ལྗང་ཁུ་ཡབ་ཡུམ། ཕྱིའི་གྲྭ་བཞིར་སོགས་སྦྱོར། ལྕགས་ཀྱུའི་ཕྱག་རྒྱུ་
བྱས་ཏེ། ཨོཾ་བཱི ཋི་ནས་ཨཱ་ཀཎ་ཡ་རྫ སཱཧཱ། རང་གི་སྙིང་ག་ནས་ཁྲོ་བོ་གཤིན་རྗེ་གཤེད་ཕྱག་ན་ལྕགས་ཀྱུ་དང་།
ནས་དཀྱིལ་འཁོར་གྱི་ཕྱིའི་ཕྱོགས་མཚམས་རྣམས་སུ་འཁོད་པ་ནི། ཤར་དུ་དབང་པོ་དམར་སེར་ནས་སྲིད་པ་
258

༄༅། ། འཇིགས་བྱེད་ལ་གཏོར་འབུལ་བྱེད་ཚུལ། །
གསུམ་གྱི་འབྱུང་བོའི་ཚོགས་རྣམས་དང་བཅས་པར་གྱུར། དེ་ནས་ཕུར་འདེབས་ཀྱི་ཕྱག་རྒྱ་བྱས་ཏེ། ཨོཾ་བཱིཊཱི
ནས་ཀཱི་ལ་ཡ་ཧཱུྃ་ཕཊ་སྭཱཧཱ། རང་གི་སྙིང་ག་ནས་ཁྲོ་བོ་གཤིན་རྗེ་གཤེད་ཕྱག་ན་ཕུར་བུ་ནས་ཡུམ་དང་བཅས་པའི་
སྐུར་བཞེངས་པར་གྱུར་བར་བསམས། དེ་ལས་བསྡུ་ན། འཁོད་པ་ཞེས་པའི་འཕྲོ་ཉིད་དུ་ཕུར་གདབ་ཀྱི་སྔགས་
བརྗོད་པར་རུང་། གཙོ་འཁོར་ཐམས་ཅད་ཀྱི་མིག་གཉིས་སུ་ས་སྙིང་་གི་རང་བཞིན་གློ་གླི་དཀར་པོ། ནས་ཐུགས་
ཀར་ཐུགས་རྡོ་རྗེའི་ངོ་བོ་ཧཱུཾ་སྔོན་པས་མཚན་པར་གྱུར་བར་བསམ་པའམ། མིག་གཉིས་སུ་སྤྱི་སོགས་གང་རུང་བྱ།
ཨོ་ཧི ཧ་བྷོ ནས་སཱཧཱ། རང་གི་ཐུགས་ཀའི་ཧཱུྃ་ལས་ནས་རྟེན་དང་བརྟེན་པར་བཅས་པ་མདུན་གྱི་ནམ་མཁར་
སྤྱན་དྲངས། ཨོཾ་བིཊྚི སོགས་གྱིས་བགེགས་བསྐྲད། འདི་ནས་རྒྱས་འདེབས་ཀྱི་བར་སྒྲུབ་ཐབས་ལྟར་རམ།
བསྡུ་ན། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་རང་གི་ནས་སངས་རྒྱས་སྲས་དང་བཅས་པ་མདུན་
གྱི་ནམ་མཁར་སྤྱན་དྲངས། སྔར་བཞིན་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་
བསྐུར་དུ་གསོལ། ཞེས་གསོལ་པ་བཏབ་པས། དེ་རྣམས་ཀྱིས་སྤྲོས་པའི་ལྷ་མོ་རྣམས་ཀྱིས་བདུད་རྩིས་གང་བའི་
བུམ་པ་ཐོགས་ནས། ཨོཾ་སརྦ་ནས་ཧཱུྃ། ཞེས་གསུངས་ཤིང་། ནས་ཕྱོགས་སྐྱོང་འཁོར་དང་བཅས་པ་རྣམས་ལ་
དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་པ་རེ་རེས་རྒྱས་བཏབ་སྟེ། དབང་གི་ལྷ་རྣམས་ཀྱང་དེ་ཉིད་ལ་
ཐིམ་པར་གྱུར་བར་བསམ། དེ་ནས་སྔགས་ཙམ་གྱིས་མཆོད་ཅིང་བསྟོད་པའམ། མིན་ཀྱང་འཇིག་རྟེན་ལས་
འདས་པའི་མགྲོན་རྣམས་ཀྱི་ལྗགས་ནས་གསོལ་བར་གྱུར་བར་བསམ་ཏེ། གཙོ་བོ་ཡབ་ཡུམ་མཐུན་མོང་དུ་སྔགས་
ཀྱི་མཐར་བ་ལི་ཏ་ཁ་ཁ་ཁཱ་ཧི་ཁཱ་ཧི་བཏགས་པ་བདུན་དང་འཁོར་གྱི་ལྷ་རྣམས་ལ་སྔགས་ཀྱི་མཐར་བ་ལིང་ཏ་བྲ་ཏི་ཙྪ་
བཏགས་པ་གསུམ་གྱིས་ཕུལ་ལ། ཨོ་ཧིཏྟི ཧ་ སོགས་ཀྱིས་མཆོད་དེ། སྔགས་རྣམས་ཀྱི་མཐར་འབྲུ་གསུམ་
བཏགས་ཏེ་ནང་མཆོད་ཀྱང་འབུལ། གཉིས་མེད་ཐུན་མོང་མ་ཡིན་སོགས་སམ། སངས་རྒྱས་ཀུན་གྱི་དངོས་པོ་
ཞེས་སོགས་ཀྱིས་བསྟོད། དེ་ནས་ཕྱོགས་སྐྱོང་འཁོར་དང་བཅས་པའི་སྔགས་གསོལ་བར་གྱུར་བར་བསམས་ལ།
ཡ་མ་རཱ་ཛཱ་རང་ཚར་གཅིག་གིས་བྱིན་གྱིས་བརླབས་ཏེ། ཨོཾ་བྷུ་ཙ་ར་ནི་སོགས་ལན་གསུམ་གྱིས་ཕྱོགས་སྐྱོང་ལ་ཕུལ་
ཏེ། མོ་ ད་ ཤ་ སོགས་ཀྱིས་ཕྱི་ནང་གི་མཆོད་ པ་དང་། བཅོམ་ལྡན་ཆོས་རྗེ་སོགས་ཀྱིས་འཕྲིན་ལས་བཅོལ་ཏེ།
གཤིན་རྗེ་གཤེད་ཀྱི་ཡིག་བརྒྱ་དང་། མ་རྙེད་སོགས་ཀྱིས་བཟོད་གསོལ་བྱ། ། ཆོས་རྒྱལ་ལ་གཏོར་འབུལ་མི་བྱེད་
ན་འདིར་གཤེགས་གསོལ་དང༌། བྱེད་ན་འོག་ནས་འཆད་པ་ལྟར་བྱའོ། །
གཉིས་པ་བསྡུས་པ་ལའང་གསུམ་ལས། དང་པོ་ནི། མཆོད་གཏོར་བྱིན་གྱིས་བརླབས་ཏེ། གཞུང་དུ་
གསལ་བ་ལྟར། མདུན་དུ་སྐད་ཅིག་གིས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་རྟེན་དང་བརྟེན་པར་བཅས་
པའི་དཀྱིལ་འཁོར་ཡོངས་སུ་རྫོགས་པར་གྱུར། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། རང་བཞིན་གྱི་
259

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གནས་ནས་ཡེ་ཤེས་ཀྱི་འཁོར་ལོ་རྟེན་དང་བརྟེན་པར་བཅས་པ་སྤྱན་དྲངས། ཛ ཧཱུཾ་བཾ་ཧོ་གཉིས་སུ་མེད་པར་
གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་སྟེ་ཕྱོགས་
མཚམས་རྣམས་སུ་འཁོད་པ་སྐད་ཅིག་གིས་འོད་གསལ་དུ་བཅུག་ནས་སྐུར་བཞེངས་པའི་འཇིག་རྟེན་ལས་འདས་
པའི་མགྲོན་རྣམས་ཀྱི་ལྗགས་ནས་གསོལ་བར་གྱུར་བར་བསམ་ལ་སྔར་བཞིན་གཙོ་འཁོར་རྣམས་ལ་ཕུལ་ཏེ་ཕྱིན་
ནས་མཆོད་པ་དང་བསྟོད་པ་བྱ། ཕྱོགས་སྐྱོང་གི་ལྗགས་བྱིན་བརླབས་ཏེ། སྔར་བཞིན་ཕུལ་ནས་མཆོད་བསྟོད་
བྱའོ། ། ཕྱོགས་སྐྱོང་རྒྱུས་པར་གསལ་འདེབས་ན་འཁོད་པ་ནི། ཤར་དུ་དབང་བོ་དམར་སེར་སོགས་སྒྲུབ་ཐབས་
བཞིན་གསལ་གདབ་པོ། ། གཉིས་པ་ནི། གཏོར་མ་བརླབས་ལ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས།
རང་བཞིན་གྱི་གནས་ནས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་དཀྱིལ་འཁོར་རྟེན་དང་བརྟེན་པར་བཅས་
པ་མདུན་གྱི་ནམ་མཁར་ཨོཾ་བཛྲ་ས་མ་ཛ པདྨ་ཀ་མ་ལ་ཡེ་སྟི། སླར་ཡང་རང་གི་ཐུགས་ཀའི་ཧཱུྃ་ལས་འོད་ཟེར་
འཕྲོས། ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་སྟེ་དཀྱིལ་འཁོར་གྱི་ཕྱོགས་མཚམས་རྣམས་སུ་འཁོད་པ་
སྐད་ཅིག་གིས་འོད་གསལ་དུ་བཅུག་ནས་ཡུམ་དང་བཅས་པའི་སྐུར་བཞེངས་པའི་འཇིག་རྟེན་དང་འཇིག་རྟེན་
ལས་འདས་པའི་མགྲོན་རྣམས་ཀྱི་ལྗགས་ཧཱུྃ་ནས་གསོལ་བར་གྱུར་བར་བསམས་ལ་སྔར་བཞིན་མཆོད་བསྟོད་བཅས་
ཏེ། ཕྱོགས་སྐྱོང་རྒྱས་པར་བྱེད་ནའང་སྔར་བཞིན་བྱའོ། ། གསུམ་པ་ནི། གཏོར་མ་བརླབས་ལ། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་དཀྱིལ་
འཁོར་རྟེན་དང་བརྟེན་པར་བཅས་པ་ལ་ཕྱོགས་སྐྱོང་བཅོ་ལྔས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མཱ་
ཛཕྱོགས་སྐྱོང་འཁོར་དང་བཅས་པ་འོད་གསལ་དུ་བཅུག་ནས་བཞེངས་པའི་འཇིག་རྟེན་དང་འཇིག་རྟེན་ལས་
འདས་པའི་སྔགས་ནད་འབུལ་ཚུལ་སོགས་ནི་སྔར་བཞིན་ནོ། ། འདི་དག་ཀྱང་མཁས་པའི་མན་ངག་ལས་འབྱུང་
ཞིང་། ཕྱོགས་སྐྱོང་དགུག་གཞུག་གི་སྔགས་འདོན་མི་འདོན་སོགས་ལས་བྱེད་ཚུལ་གཞན་ཡང་ཡོད་དོ། ། ཆོས་
རྒྱལ་ལ་གཏོར་མ་འབུལ་ན། མདུན་དུ་པདྨ་དང་ཉི་མ་སོགས་མངོན་རྟོགས་ལྟར་རམ། བསྡུ་ན། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས། ལྷོ་ཕྱོགས་རིམ་པ་བདུན་གྱི་ས་འོག་ནས་དམ་ཅན་ཆོས་ཀྱི་རྒྱལ་པོ་ཡབ་ཡུམ་འཁོར་
དང་བཅས་པ་སྐད་ཅིག་གིས་སྤྱན་དྲངས། པདྨ་ཀ་མ་ལ་ཡེ་ཧཱུཾ། ཆོས་ཀྱི་རྒྱལ་པོ་ཡབ་ཡུམ་འཁོར་དང་བཅས་པའི་
ལྗགས་ཧཱུྃ་ནས་གསོལ་བར་གྱུར་བར་བསམས་ལ། ཨོཾ་ཀཱ་ལ་རཱུ་པ་སོགས་ཀྱིས་གཏོར་མ་ཕུལ་ནས། ཕྱི་ནང་གི་
མཆོད་པ་དང༌། འཆི་བདག་མ་འམ། འཇམ་དཔལ་བཀའ་མཉན་སོགས་ཀྱིས་བསྟོད་ལ། ཡིག་བརྒྱ་བརྗོད་དེ།
རྟེན་ཡོད་ན་བརྟན་བཞུགས་དང་མེད་ན་གཤེགས་ཚུལ་ནི། ཨོཾ་ཨཱཿ ཧཱུཾ། བཛྲ་མུ འཇིག་རྟེན་ལས་འདས་པའི་
260

༄༅། ། འཇིགས་བྱེད་ལ་གཏོར་འབུལ་བྱེད་ཚུལ། །
མགྲོན་གྱི་ཡེ་ཤེས་པ་གཤེགས་ཤིང་། དམ་ཚིག་པ་རང་ཉིད་ལ་ཐིམ་མགྲོན་གཞན་རྣམས་རང་གནས་སུ་གཤེགས་
པར་གྱུར། ཅེས་བྱའོ། ། དེ་ནས་བདག་བསྐྱེད་རྫོགས་པར་བསྒོམས་པ་ཡིན་ན། ཉེར་བསྡུ་བྱས་ཏེ། དེ་ལས་
ལངས་ནས་བསྔོ་སྨོན་བཀྲ་ཤིས་སོགས་བྱའོ། ། ཞེས་པ་འདི་ཡང་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་སྦྱར་
བའོ། ། བཀྲ་ཤིས་པར་གྱུར་ཅིག།
261

༄༅། ། ཆོས་སྐྱོང་རྣམས་ཀྱི་གཏོར་འབུལ་བཞུགས་སོ། །
ན་མོ་བཛྲ་བྷེ་ར་ཝ་ཡེ། འདིར་ཆོས་སྐྱོང་སྣ་ཚོགས་ཀྱི་གཏོར་འབུལ་ཕྱོགས་གཅིག་ཏུ་བརྗོད་པ་ནི། རང་ཉིད་
སྐད་ཅིག་གིས་དཔལ་རྡོ་རྗེ་འཇིགས་བྱེད་ནས། ཡུམ་དང་བཅས་པའི་སྐུར་བཞེངས་པར་གྱུར། བར་བསམས་ལ་
ནང་མཆོད་དང་མཆོད་གཏོར་རྣམས་བཅུ་གསུམ་མ་ལྟར་བྱིན་བརླབ་བྱ་བའམ། བསྡུ་ན། ཧཱུྃ། རང་ཉིད་
འཇིགས་མཛད་ཞལ་གཅིག་ཕྱག་གཉིས་པར། ། གསལ་བའི་ཐུགས་ཀའི་ཧཱུཾ་ལས་འོད་འཕྲོས་པས། ། མཆོད་
གཏོར་ཀུན་གྱི་ཉེས་སྐྱོན་སྦྱངས་ཤིང་སྤང་། ཟག་མེད་ཡེ་ཤེས་བདུད་རྩིའི་རྒྱ་མཚོར་གྱུར། ། བར་བསམ།
སྤྱན་འདྲེན་ནི་རྗེ་དགེ་འདུན་རྒྱ་མཚོའི་གསུང་གི་གོ་རིམ་ལྟར་བྱས་ན། ཧཱུྃ། མདུན་གྱི་ནམ་མཁའི་དབྱིངས་སུ་
སྐད་ཅིག་གིས། ། སྣ་ཚོགས་པདྨ་ཉི་མའི་གདན་གྱི་སྟེང་། ། ཡི་དམ་ཀུན་འདུས་འཇམ་དཔལ་གཤིན་རྗེའི་
གཤེད། ། བསྟན་སྲུང་རྒྱ་མཚོས་བསྐོར་ནས་བཞུགས་པར་གྱུར། ། གནས་གསུམ་རྡོ་རྗེ་གསུམ་མཚན་ཧཱུཾ་ཡིག་
ལས། ། འོད་འཕྲོས་རང་བཞིན་གནས་ནས་དུས་དགྲའི་དབང་། ། བསྟན་སྲུང་དམ་ཅན་རྒྱམཚོའི་ཚོགས་དང་
བཅས། ། སྤྱན་དྲངས་དམ་ཚིག་པ་དང་དབྱེར་མེད་གྱུར། ། ཤར་ལྷོ་བསིལ་བའི་ཚལ་གྱི་དུར་ཁྲོད་ནས། །
མྱུར་མཛད་ཡེ་ཤེས་མགོན་པོ་ཕྱག་དྲུག་དང་། ། ཡིད་བཞིན་ནོར་བུ་ཚེ་བདག་དབང་གི་རྒྱལ། ། གནོད་སྦྱིན་
དཔལ་མགོན་ཚོགས་བཅས་གནས་འདིར་བྱོན། ། ལྷོ་ཕྱོགས་མི་བཟད་ལྕགས་ཀྱི་གྲོང་ཁྱེར་ནས། ། ལས་ཀྱི་
གཤིན་རྗེ་ཡུམ་མཆོག་ཙ་མུཎྜི། ། དྲེག་པ་ཕོ་མོའི་དཔུང་དང་ལྷན་ཅིག་ཏུ། ། རྣལ་འབྱོར་འཕྲིན་ལས་བསྒྲུབ་
ཕྱིར་གཤེགས་སུ་གསོལ། ། བྱང་ཤར་མུ་ལེ་དིང་གི་རྒྱུ་མཚོ་ནས། ། རྒྱལ་བའི་བསྟན་སྲུང་དམག་ཟོར་རྒྱལ་མོ་
ནི། ། ཆུ་སྲིན་སེང་གདོང་དཔལ་གྱི་ལྷ་མོ་དང་། ། ཚེ་རིང་མཆེད་ལྔ་བསྟན་མའི་ཚོགས་བཅས་གཤེགས། །
འོག་མིན་རྣམ་པར་སྣང་མཛད་ཐུགས་ཁ་ནས། ། གུར་མགོན་ནག་པོ་མིའུ་ཐུང་གཟུགས་ཅན་ནི། ། ལྕམ་དྲལ་
པུ་ཊ་མིང་སྲིང་ལ་སོགས་པ། ། འཁོར་ཚོགས་དམ་ཅན་རྒྱ་མཚོ་དང་བཅས་གཤེགས། ། མི་གཡོ་འོག་མིན་ཆོས་
ཀྱི་ཕོ་བྲང་ནས། ། རྡོ་རྗེ་ནག་པོ་བྱ་རོག་མཚན་ཅན་ནི། ། ལེགས་ལྡན་བྱ་གདོང་གསུམ་དང་ཙཎྜི་བ།མ་མོ་བརྒྱུད་
དང་བཅས་ཏེ་གཤེགས་སུ་གསོལ། ། པོ་ཏ་ལ་དང་ཏི་སེ་གངས་སོགས་ནས། ། ནག་པོ་ཆེན་པོ་ཞལ་བཞི་ཕྱག་
262

༄༅། ། ཆོས་སྐྱོང་རྣམས་ཀྱི་གཏོར་འབུལ། །
བཞི་བ། ། ཡུམ་བཞི་ཞིང་སྐྱོང་སྡེ་བརྒྱད་ཚོགས་དང་བཅས། ། ཐོགས་པ་མེད་པར་གནས་འདིར་ད་ཚུར་
གཤེགས། ། ཨུ་རྒྱན་ཡུལ་གྱི་དུར་ཁྲོད་ཆེན་པོ་ནས། ། ཧེ་རུ་ཀ་ཡི་ཐུགས་སྤྲུལ་མཐུ་རྩལ་ཅན། དཔལ་ལྡན་
དུར་ཁྲོད་བདག་པོ་ཡབ་ཡུམ་བཅས། ། རྒྱལ་བའི་བསྟན་པ་བསྲུང་ཕྱིར་གཤེགས་སུ་གསོལ། ། འཇིགས་རུང་ཧ་
ཧ་རྒོད་པའི་དུར་ཁྲོད་ནས། ། དཔལ་ལྡན་མགོན་པོ་བྲམ་ཟེ་དཔའ་བོའི་གཟུགས། ། ཡུམ་ཆེན་བཞི་སོགས་
འཁོར་གྱི་ཚོགས་དང་བཅས། ། རྣལ་འབྱོར་འཕྲིན་ལས་བསྒྲུབ་ཕྱིར་སྤྱན་འདྲེན་ནོ། ། དུས་གསུམ་རྒྱལ་བའི་
མཐུ་སྟོབས་ནུས་པ་རྣམས། །འཇིགས་རུང་སྲིན་པོ་ཁྲོས་པའི་སྐུར་བཞེངས་པ། ། བེང་ཆེན་ལྕམ་དྲལ་འཁོར་
དང་བཅས་པ་ཀུན། ། སྣ་ཚོགས་ཆོ་འཕྲུལ་དང་བཅས་གནས་འདིར་གཤེགས། ། བྱང་ཕྱོགས་ལྕང་ལོ་ཅན་གྱི་ཕོ་
བྲང་ནས། མཐུ་སྟོབས་བདག་པོ་སྤྲུལ་བའི་གར་མཛད་པ། ། འདོད་རྒུའི་མཆོག་སྟེར་རྒྱལ་ཆེན་རྣམ་ཐོས་
སྲས། ། གནོད་སྦྱིན་ཚོགས་དང་བཅས་ཏེ་གཤེགས་སུ་གསོལ། ། བྱང་ཤར་མ་རུ་ཙེ་ཡི་དུར་ཁྲོད་ནས། །
དྲེགས་པའི་སྡེ་དཔོན་ལྕམ་སྲིང་ཆེན་པོ་ནི། ། ཡུམ་ཆེན་སྲིད་པའི་ལྷ་མོ་སྲོག་བདག་དམར། ། གྲི་ཐོགས་བཤན་
པའི་ཚོགས་བཅས་གཤེགས་སུ་གསོལ། ། རྡོ་རྗེ་འཆང་དང་པདྨ་ཐོད་འཕྲེང་གི། ། སྤྱན་སྔར་བསྟན་བསྲུང་བ་ལ་
ཞལ་བཞེས་པའི། ། ཐ་བོག་ཆོས་རྒྱལ་ལ་སོགས་སྲུང་བའི་ཚོགས། ། འདིར་གཤེགས་དགྱེས་པའི་རྟེན་དང་
དབྱེར་མེད་གྱུར། ། མཆོད་པ་དང་བསྐང་རྫས་སོགས་སྔར་བྱིན་གྱིས་མ་བརླབ་འདིར་བརླབ་པའམ། མོས་པས་
ཀྱང་རུང་སྟེ། འབུལ་བ་ནི། ཧཱུྃ། ཡི་དམ་བསྟན་སྲུང་རྒྱ་མཚོ་འཁོར་བཅས་ལ། ། སྒོ་གསུམ་མི་ཕྱེད་དད་པས་
གུས་ཕྱག་འཚལ། ། དམ་ཚིག་ཉམས་ཆགས་ཐམས་ཅད་སོ་སོར་བཤགས། ། ཇི་སྙེད་ཕྱི་ནང་གསང་བའི་མཆོད་
ཚོགས་དང་། ། ཁྲག་དང་བདུད་རྩིའི་མཆོད་སྟོན་མཚོ་ལྟར་འཁྱིལ། ། མཛེས་པའི་མེ་ཏོག་ས་དང་བར་སྣང་
གང་། ། ཤ་ཆེན་གུ་གུལ་སྤོས་ཀྱི་དུད་སྤྲིན་འཁྲིགས། ། ཞུན་ཆེན་མར་མེའི་སྣང་བ་ཉི་ལྟར་གསལ། ། ཙན་དན་
ག་བུར་ངད་ལྡང་དྲི་ཆབ་དང་། ། རོ་བརྒྱ་བདའ་བའི་ཞལ་ཟས་རི་ལྟར་སྤུངས། ། སྙན་བརྗིད་རོལ་མོའི་སྒྲ་
དབྱངས་སྣ་ཚོགས་ཀྱིས། ། ཡི་དམ་བསྟན་སྲུང་རྒྱ་མཚོ་འཁོར་བཅས་མཆོད། ། འཕྲུལ་ལྡན་རྟ་ནག་གཡག་རོག་
ཞོལ་ཆེན་དང་། ། འདོད་འཇོའི་བ་དང་ར་སྐྱེས་སྤྱི་དཀར་ལུག ། མཁའ་ལྡིང་བྱ་དང་དོམ་འདྲའི་ཁྱི་ནག་
དང་། ། རིན་ཆེན་བདུན་དང་འདོད་ཡོན་རྣམ་པ་ལྔ། ། གྲ་བཙན་གོ་ཁྲབ་རྣོ་བའི་མཚོན་ཆའི་ཚོགས། ། ཁྱད་
པར་ཟག་མེད་དམ་རྫས་གཏོར་མ་ནི། ། གླིང་བཞི་རི་རབ་ཀུན་བཟང་མཆོད་སྤྲིན་བཅས། ། ཡི་དམ་བསྟན་
སྲུང་ཚོགས་ལ་འབུལ་བར་བགྱི། ། བཞེས་ནས་དམ་སྐོང་བར་ཅད་ཞི་བ་དང་། ། མཆོག་དང་ཐུན་མོང་དངོས་
གྲུབ་མ་ལུས་སྩོལ། ། གཏོར་མ་སྒེར་དུ་འབུལ་ན། ཡི་དམ་བསྟན་སྲུང་འཁོར་དང་བཅས་པའི་ལྗགས་ནས་གསོལ་
263

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བར་གྱུར་བར་བསམས་ལ། ཨོཾ་ཡ་མཱནྟ་ཀ་སརྦ་དྷརྨ་པཱ་ལ་ས་པ་རི་ཝཱ་ར་ཨི་དཾ་སོགས་ཀྱིས་ལན་གསུམ་མམ་བདུན་
གྱིས་འབུལ་ཞིང་ཨགྷཾ་སོགས་ཀྱིས་མཆོད་དམ་མིན་ཀྱང་རུང་ལ། ནང་མཆོད་ཡོད་ན་འབུལ། དེ་ནས་བསྟོད་པ་ནི།
ཧཱུཾ། མཁྱེན་རབ་དབང་ཕྱུག་འཇམ་དཔལ་གཤིན་རྗེའི་གཤེད། ། སྤྱན་རས་གཟིགས་དབང་ཕྱག་དྲུག་ཡེ་ཤེས་
མགོན། ། རེ་མ་ཏི་དང་གནོད་སྦྱིན་ཆེན་པོ་བཞི། ། འཁོར་ཚོགས་དམ་ཅན་རྒྱ་མཚོར་བཅས་ལ་བསྟོད། །
གང་ཞིག་ཡིད་ལ་དྲན་པ་ཙམ་གྱིས་ཀྱང་། ། མཆོག་དང་ཐུན་མོང་དངོས་གྲུབ་མ་ལུས་པ། ། དཔག་བསམ་ཤིང་
བཞིན་འདོད་རྒུའི་ཆར་འབེབས་པ། ། མགོན་དཀར་ཡིན་བཞིན་ནོར་ལ་གུས་པས་བསྟོད། ། འཇམ་དཔལ་
གཤིན་རྗེ་གཤེད་ཀྱི་བཀའ་ཉན་མཆོག དགེ་སྡིག་ཤན་འབྱེད་ཆོས་ཀྱི་རྒྱལ་པོ་ཞེས། ། བློ་བཟང་རྒྱལ་བའི་
བསྟན་པ་ཀུན་སྲུང་བ། ། ལས་ཀྱི་གཤིན་རྗེ་འཁོར་དང་བཅས་ལ་བསྟོད། ། རྒྱལ་བ་ཀུན་གྱི་འཕྲིན་ལས་མ་ལུས་
པ། ། གཅིག་བསྡུས་འཇིགས་རུང་སྲིན་མོ་ཁྲོས་པའི་གཟུགས། ། དཔལ་ལྡན་དམག་ཟོར་གྱི་རྒྱལ་མོ་ལ། ། རྩེ་
གཅིག་གུས་པ་ཆེན་པོས་ཕྱག་འཚལ་བསྟོད། ། དུས་གསུམ་རྒྱལ་བའི་བསྟན་སྲུང་ཀུན་གྱི་གཙོ། ། གདུག་པ་ཚར་
གཅོད་སྲིན་པོ་ཁྲོས་པའི་སྐུ། ། མིའུ་ཐུང་གུར་མགོན་ལྕམ་དྲལ་འཁོར་བཅས་ལ། ། སྒོ་གསུམ་གུས་པའི་ཡིད་
ཀྱིས་བསྟོད་པར་བགྱི། ། བསྟན་དང་བསྟན་འཛིན་ཚོགས་རྣམས་རྟག་སྲུང་ཞིང་། ། འཇིགས་བྱེད་བཟོད་པར་
དཀའ་བའི་ཤུགས་དང་ལྡན། ། རྣམ་པའི་སྟོབས་ཀྱིས་བདུད་དཔུང་ཚར་གཅོད་པའི། ། མགོན་པོ་བྱ་རོག་
མཚན་ཅན་ཁྱོད་ལ་བསྟོད། ། ཡེ་ཤེས་མེ་དཔུང་འབར་བའི་ཀློང་དཀྱིལ་ན། ། མཐིང་ནག་ཞལ་བཞི་འཇིགས་
རུང་ཁྲོས་པའི་སྐུ། ། ཡུམ་ཆེན་བཞི་སོགས་སྤྲུལ་བའི་འཁོར་གྱིས་བསྐོར། ། བསྟན་སྲུང་ཀུན་གྱི་གཙོ་བོ་ཁྱོད་ལ་
བསྟོད། ། བདེ་ཆེན་ལྷན་ཅིག་སྐྱེས་པའི་ཡེ་ཤེས་དངོས། ། ཤིན་ཏུ་ཁྲོས་པའི་ཀེང་རུས་གཟུགས་འཛིན་པ། །
མ་མོ་མཁའ་འགྲོའི་ཚོགས་ཀྱིས་ཡོངས་བསྐོར་བའི། ། དུར་ཁྲོད་བདག་པོ་ཡབ་ཡུམ་བཅས་ལ་བསྟོད། ། ཧེ་རུ་
ཀཱ་ཡེ་སྤྲུལ་བའི་ཟློས་གར་ཉིད། ། སྐུ་མདོག་སྔོན་པོ་ཞལ་གཅིག་ཕྱག་གཉིས་པ། ། རྐང་གླིང་འབུད་ཅིང་མཁའ་
འགྲོ་དབང་དུ་སྡུད། ། བྲམ་ཟེའི་གཟུགས་ཅན་དཔའ་བོ་ཁྱོད་ལ་བསྟོད། ། སྔོན་ཚེ་རྡོ་རྗེ་འཆང་གི་སྤྱན་སྔ་
རུ། ། རྒྱལ་བའི་བསྟན་དང་བསྟན་འཛིན་སྐྱེས་བུ་ཀུན། ། མ་གཡེལ་བུ་བཞིན་སྐྱོང་བ་ཞལ་བཞེས་པ། ། བདེ་
ཆེན་ལྕམ་དྲལ་འཁོར་བཅས་བདག་གིས་བསྟོད། ། རབ་འཇིགས་གདོང་ལྔའི་དབང་པོ་འགྱིང་བའི་སྟེང་། །
རབ་མཛེས་གསེར་གྱི་རི་བོ་བརྩེགས་པ་བཞིན། ། རབ་བརྗིད་ཉི་མ་འབུམ་གྱི་གཟི་ལྡན་པ། ། དྲང་སྲོང་རྣམ་
མང་ཐོས་པའི་སྲས་ལ་བསྟོད། ། གཏུམ་ཞིང་དྲག་ལ་མྱུར་བའི་མཐུ་རྩལ་གྱིས། ། དྲག་པོའི་འཕྲིན་ལས་སྒྲུབ་ལ་
ཐོགས་མེད་པ། ། སྒྲོལ་ གྱིང་དྲག་པོ་ སྤོག་ བདག་དམར་པོ་ལ། ། སྒོ་གསུམ་མི་ཕྱེད་དང་བའི་ཡིད་ཀྱིས་
264

༄༅། ། ཆོས་སྐྱོང་རྣམས་ཀྱི་གཏོར་འབུལ། ། །
བསྟོད། ། བཤད་སྒྲུབ་བསྟན་པ་སྲུང་བའི་མཐུ་རྩལ་ཅན། གནོད་སྦྱིན་ཆེན་པོ་ཐ་འོག་ཆོས་རྒྱལ་སོགས། །
དམ་ཅན་ཆོས་སྐྱོང་སྲུང་མའི་ཚོགས་རྣམས་ལ། ། མཆོད་ཅིང་གུས་པ་ཆེན་པོས་རྟག་ཏུ་བསྟོད། ། མཐུ་ལྡན་
ཆོས་སྐྱོང་སྲུང་མ་འཁོར་བཅས་ལ། ། མཆོད་བསྟོད་གསོལ་བས་རྣལ་འབྱོར་བདག་ཅག་གི ། འགལ་རྐྱེན་བར་
ཆད་ཉེར་འཚེ་ཞི་བ་དང་། ། འདོད་དོན་ཐམས་ཅད་ཡིད་བཞིན་འགྲུབ་པར་མཛོད། ། རྟེན་ཡོད་ན་བདག་
དང་འགྲོ་ལ་ སོགས་ཀྱིས་ བརྟན་བཞུགས་དང་། མེད་ན། ཉེས་བྱས་བཟོད་བཞེས་ རང་བཞིན་གནས་སུ་
གཤེགས། ། སླར་ཡང་བྱོན་ནས་ མཆོག་ཐུན་དངོས་གྲུབ་སྩོལ། ། དམ་ཆོས་སྒྲུབ་པའི་འགལ་རྐྱེན་ ཞི་བ་
དང་། ། དུས་རྣམས་ཀུན་དུ་དགེ་ལེགས་འཕེལ་བར་མཛོད། ། ཅེས་པ་འདི་ནི་ཤཱཀྱའི་དགེ་སློང་བཤད་སྒྲུབ་མིང་
ཅན་གྱིས། རྗེ་དགེ་འདུན་རྒྱ་མཚོ་དང་། པཎ་ཆེན་གོང་མ་རྣམ་གཉིས་ཀྱི་མན་ངག་ལ་བརྟེན་ནས་གཞན་ཕན་གྱི་
བསམ་པས་སྦྱར་བ་སྟེ། རྣམ་ པ་གཉིས་ཀ་ལྟར་ནའང་འདི་ལྟར་བྱེད་པ་བྱུང་ན་གཏོར་འབུལ་ཙམ་དུ་མ་ཟད།
བསྐང་གསོ་བསྡུས་པ་བྱས་པར་འགྱུར་བ་ཡིན་ནོ། ། བཀྲ་ཤིས། ཤུ་ཁཾ།
ན་མོ་བཛྲ་པཱ་ཎི་ཡེ། འདིར་རྒྱལ་ཆེན་རྣམ་སྲས་འཁོར་བཅས་ལ་གཏོར་འབུལ་དང་། བསང་མཆོད་
སོགས་བྱེད་ཚུལ་མདོར་བསྡུས་ཞིག་འཆད་པ་ལ། སྐྱབས་སེམས་སོགས་སྔོན་དུ་བཏང་ནས། རང་ཉིད་སྐད་ཅིག་
གིས་དཔལ་ཕྱག་ན་རྡོ་རྗེ་ཞལ་གཅིག་ཕྱག་གཉིས་པར་གསལ་བར་གྱུར་བར་བསམས་ལ། མཆོད་གཏོར་བསང་
མཆོད་རྣམས་བྱིན་བརླབ་བྱ་ཚུལ་ལ་རྒྱུས་བསྡུས་གཉིས་ལས། རྒྱས་པ་ནི་བྱིན་རླབས་སོ་སོར་བྱ་བ་ཡིན་ནའང་།
འདིར་བསྡུ་ན། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ ཝ་ཤུདྡྷོཉ་ཧཾ། སྟོང་བ་
ཉིད་དུ་གྱུར། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་རང་རང་གི་མིང་
ཡིག་དང་པོ་ཐིག་ལེ་བརྒྱན་པ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་གཏོར་དང་བསང་ཆེན་གྱི་རི་བོས་
ས་དང་བར་སྣང་གི་ཁྱོན་ཐམས་ཅད་གང་ཞིང་མགྲོན་རྣམས་ཀྱི་དབང་པོ་དྲུག་གི་སྤྱོད་ཡུལ་དུ་ཟག་མེད་ཀྱི་བདེ་བ་
ཁྱད་པར་ཅན་བསྐྱེད་པར་བྱེད་པའི་ནུས་ལྡན་དུ་གྱུར། ཨོཾ་ཨཱཿཧཱུྃ། ལན་གསུམ། གཏོར་མ་དང་བསང་གཉིས་
ལས་གང་རུང་ཞིག་ཡིན་ན། དེའི་ཚིག་སྦྱོར་བྱ། དེ་ནས། རང་གི་ཐུགས་ཀའི་ཧཱུཾ་ལས་འོད་འཕྲོས་ཏེ། ། བྱང་
ཕྱོགས་ལྕང་ལོ་ཅན་གྱི་ཕོ་བྲང་ནས། ། རྒྱལ་ཆེན་རྣམ་སྲས་ནོར་ལྷའི་ཚོགས་དང་བཅས། ། སྤྱན་དྲངས་མདུན་
གྱི་ནམ་མཁར་བཞུགས་པར་གྱུར། ༑ གསེར་གྱི་རི་དབང་ལྟ་བུར་བརྗིད་ཆགས་ཤིང་། ། ཉི་མ་འབུམ་གྱི་གཟི་
བྱིན་རབ་ཏུ་འབར། ། ཡོ་བྱད་ནམ་མཁའ་མཛོད་ལ་དབང་བསྒྱུར་བ། ། རྒྱལ་ཆེན་རྣམ་སྲས་འཁོར་དང་བཅས་
ལ་འདུད། ། མཆོད་འབུལ་ནི། ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། ། རིན་ཆེན་བདུན་དང་བཀྲ་ཤིས་
265

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
རྫས་བརྒྱད་དང་། ། གླིང་བཞི་རི་རབ་བདག་ལུས་ལོངས་སྤྱོད་བཅས། ། རྒྱལ་ཆེན་རྣམ་སྲས་འཁོར་དང་བཅས་
ལ་འབུལ། ། གཏོར་འབུལ་ནི། དཀར་གསུམ་མངར་གསུམ་འབྲུ་བཅུད་དང་སྦྱར་བའི། ། ཟག་མེད་བདུད་
རྩིའི་གཏོར་མའི་རྒྱ་མཚོ་འདི། ། རྒྱལ་ཆེན་རྣམ་སྲས་འཁོར་བཅས་ལ་འབུལ་གྱིས། ། བཞེས་ནས་འདོད་རྒུའི་
དངོས་གྲུབ་ཆར་ལྟར་ཕོབ། ། བསང་མཆོད་ནི། དྲི་ལྡན་བཟང་སྨན་ཤིང་སྣ་བསྲོགས་པ་ལས། ། བྱུང་བའི་
བསང་ཆེན་དུད་པ་ཆུ་འཛིན་བཞིན། ། ནམ་མཁའི་ཁམས་ཀུན་ཡོངས་སུ་ཁྱབ་བྱས་ཏེ། ། རྒྱ་ཆེན་རྣམ་སྲས་
འཁོར་བཅས་མཆོད་པར་བགྱི། ། ཁྱད་པར་གྱི་མཆོད་པ་ནི། གཞན་ཡང་དགོས་འདོད་ནོར་དང་དཔག་བསམ་
ཤིང་། ། རིན་ཆེན་ལྗོན་ཤིང་གཏེར་བུམ་བཟང་བོ་དང་། ། འདོད་འཇོའི་བ་དང་རྫིང་བུ་བཟང་པོ་སོགས། །
རྒྱལ་ཆེན་རྣམ་སྲས་འཁོར་བཅས་མཉེས་ཕྱིར་འབུལ། ། གོས་སྔོན་ལུང་ཐང་ཕྲེང་བ་ནེའུ་ལེ་དང་། ། མི་
འཇིགས་སེངྒེ་རྒྱལ་མཚན་ཉི་མ་ཟླ། ། འབྲུ་སྨན་རིན་ཆེན་སྙིང་པོ་ལྔ་ལ་སོགས། ། རྒྱལ་ཆེན་རྣམ་སྲས་འཁོར་
བཅས་མཉེས་ཕྱིར་འབུལ། ། སྦྱིན་གཏོང་རྒྱ་མཚོའི་དགེ་ལ་གོམས་བྱས་པས། ། མི་འཛད་གཏེར་གྱི་དཔལ་ལ་
དབང་བསྒྱུར་ཞིང་། ། ཕོངས་པ་ཀུན་ལ་འདོད་རྒུའི་མཆོག་སྟེར་བ། ། རྒྱལ་ཆེན་རྣམ་སྲས་འཁོར་དང་བཅས་
ལ་བསྟོད། ། ཁྱེད་ལ་མཆོད་ཅིང་གུས་པས་བསྟོད་བྱས་པས། ། མི་འདོད་དབུལ་བའི་རྒུད་པ་སེལ་བྱེད་
ཅིང་། ། འདོད་པའི་དངོས་གྲུབ་མ་ལུས་སྩོལ་བ་དང༌། ། རྟག་ཏུ་སྲུང་ཞིང་སྐྱོབ་པའི་འཕྲིན་ལས་མཛོད། །
རྟེན་ཡོད་ན། འདིར་ནི་རྟེན་དང་ལྷན་ཅིག་ཏུ། ། ཞེས་སོགས་དང་། མེད་ན། བཛྲ་མུ མགྲོན་རྣམས་རང་
གནས་སུ་གཤེགས་པར་གྱུར། ། ཅེས་བརྗོད་ཅིང་བསམ་མོ། ཞེས་པ་འདི་ཡང་དད་དང་རྣམ་དཔྱོད་ལྡན་པའི་
བརྩོན་འགྲུས་ཕུན་ཚོགས་ཞེས་བགྱི་བས། རྣམ་སྲས་རང་གི་བརྟེན་པའི་ལྷར་བབ་པས་མཆོད་ཚུལ་འདི་ལྟ་བུ་ཞིག་
དགོས་ཞེས་བསྐུལ་བ་ལྟར་བཤད་སྒྲུབ་མིང་ཅན་གྱིས་སྦྱར་བའོ། ། ༑ ༑ བཀྲ་ཤིས།
266

༄༅། ། ཟབ་ལམ་འཕོ་བའི་མན་ངག་
གི་སྐོར་བཞུགས་སོ། ། །
སྐྱབས་གནས་ཀུན་འདུས་བླ་མ་རྡོ་རྗེ་འཆང་། ། བདེ་ལྡན་ཞིང་གི་འདྲེན་པ་འོད་དཔག་མེད། ། ལྷ་
བརྒྱའི་གཙུག་རྒྱུན་མི་ཕམ་ཆོས་རྗེའི་ཞབས། ། གུས་པས་བསྟེན་ནོ་མཆོག་ཐུན་དངོས་གྲུབ་སྩོལ། ། འདིར་དམ་
པ་གོང་མའི་གསུང་ལས་འབྱུང་བའི་འཕོ་བའི་མན་ངག་ཐུན་མོང་བ་འགའ་ཞིག་ཉམས་ལེན་དུ་འཁྱེར་བདེ་བར་
དགོད་པ་ལ་གསུམ་ལས་དང་པོ་བླ་མའི་རྣལ་འབྱོར་ལ་བརྟེན་པའི་འཕོ་བ་ནི་རང་གིས་བསྟེན་པའི་བླ་མའི་རྣལ་
འབྱོར་ཡོད་ན་དེ་དང་སྦྱར་བས་བྱ་བའམ། ཡང་ན་འདི་ལྟར་ཉམས་སུ་བླང་བར་བྱའོ། ། འདི་ལའང་སྔོན་དུ་རང་
གིས་སྦྱོར་བ་དང་། འཆི་བའི་ཚེ་མཁའ་སྤྱོད་སོགས་སུ་འཕོ་བ་གཉིས་ལས་དང་པོ་ནི། སྐྱབས་འགྲོ་སེམས་བསྐྱེད་
སོགས་སྤྱི་ལྟར་བྱས་ལ། རང་གི་སྤྱི་བོར་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་ཟླ་བའི་
གདན་ལ་ངོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ། རྣམ་པ་ཁྱབ་བདག་རྡོ་རྗེ་འཆང་སྐུ་མདོག་སྔོན་པོ་ཞལ་
གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ། རིན་པོ་ཆེའི་རྒྱན་དང་དར་སྣ་ཚོགས་
ཀྱི་ན་བཟའ་ཅན། མཚན་དཔེས་སྤྲས་ཤིང་ཞབས་རྡོ་རྗེའི་སྐྱིལ་ཀྲུང་གིས་འོད་ཀྱི་ཕུང་བོའི་དབུས་ན་བཞུགས་པ།
དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་
འཕྲོས་པས་རྩ་བརྒྱུད་ཀྱི་བླ་མ་རྣམས་དང་རྒྱལ་བ་སྲས་བཅས་ཐམས་ཅད་ཨོཾ་བཛྲ་ས་མཱ་ཛཛ ཧཱུྃ་བཾ་ཧོ༔ གཉིས་སུ་
མེད་པར་ཐིམ་པས་སྐྱབས་གནས་ཀུན་འདུས་ཀྱི་བདག་ཉིད་ཅན་དུ་གྱུར་བར་བསམས་ལ། སངས་རྒྱས་ཐམས་
ཅད་འདུས་པའི་སྐུ། ། ཞེས་སོགས་དང་། གང་གི་དྲིན་གྱིས་བདེ་ཆེན་གནས། ། སོགས་དང་། སྐྱབས་གནས་
ཀུན་འདུས་ཀྱི་ངོ་བོ་བླ་མ་རིན་པོ་ཆེ་ལ་ཕྱག་འཚལ་ཞིང་མཆོད་དོ། ། སྐྱབས་སུ་མཆིའོ། ། ལན་བདུན་སོགས་
དང་། བདག་གཞན་ལུས་ངག་ཡིད་གསུམ་སོགས་ཀྱིས་མཎྜལ་རྒྱས་བསྡུས་ཅི་རིགས་དང་། ཇི་སྙེད་ཕྱི་ནང་གསང་
བའི་མཆོད་པའི་ཚོགས་ཅི་མཆིས་པ་རྣམས་ཀྱང་འབུལ་བར་བགྱིའོ། ། སྒོ་གསུམ་གྱི་སྡིག་ལྟུང་ཉེས་པའི་ཚོགས་མ་
ལུས་པ་མཐོལ་ལོ། ། འཆགས་སོ། ། སྐྱེ་འཕགས་ཀུན་གྱི་དགེ་ཚོགས་ཐམས་ཅད་ལ་རྗེས་སུ་ཡི་རང་ངོ་། །
267

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཕྱོགས་བཅུའི་རྒྱལ་བ་སྲས་དང་བཅས་པ་ལ་ཆོས་ཀྱི་འཁོར་ལོ་བསྐོར་བར་བསྐུལ་ལོ། ། དེ་དག་ཐམས་ཅད་ཀྱང་
མྱ་ངན་ལས་མི་འདའ་བར་རྟག་པར་བཞུགས་སུ་གསོལ་ལོ། ། དུས་གསུམ་དུ་བསགས་པའི་དགེ་བའི་རྩ་བ་ཐམས་
ཅད་ཀྱང་དག་པའི་ཞིང་དུ་སྐྱེས་ནས་སེམས་ཅན་གྱི་དོན་དུ་སངས་རྒྱས་ཀྱི་བྱང་ཆུབ་འགྲུབ་པའི་རྒྱུར་བསྔོའོ། །
ཞེས་ཡན་ལག་བདུན་པ་བྱ། དེ་ནས་སངས་རྒྱས་ཀུན་གྱི་ངོ་བོ་བླ་མ་རིན་པོ་ཆེ་ལ་གསོལ་བ་འདེབས་སོ། ། དམ་
ཆོས་ཀུནx] འཕགས་ཚོགས་དགེ་འདུན་ཀུན ། ཡི་དམ་ཀུན ། མཁའ་འགྲོ་ཀུན ། ཆོས་སྐྱོང་ཀུནx། །
སྐྱབས་གནས་ཀུན་འདུས་ཀྱི་ངོ་བོ་བླ་མ་ཞེས་སོགས་གསོལ་འདེབས་མང་དུ་བྱས་ལ། རང་གི་ལུས་ཀྱི་དབུས་དྲང་
བོར་རྩ་དབུ་མ་མདའ་སྨྱུག་ཙམ་ཞིག་མར་སྣ་ལྟེ་འོག་དང་ཡར་སྣ་ཚངས་བུག་ཏུ་ཐལ་མེར་ཟུག་པ། སྙིང་ཀའི་ཐད་
ཀྱི་དབུ་མའི་ནང་དུ་རང་གི་རྣམ་ཤེས་ཀྱི་ངོ་བོ་ཐིག་ལེ་དཀར་པོ་སྲན་མ་ཙམ་འོད་ཀྱི་རང་བཞིན་ཅན་འཕུར་ལ་ཁད།
འཕུར་ལ་ཁད་པ་ཞིག་ཏུ་གྱུར་བར་བསམས་ལ། སླར་ཡང་སྔར་ལྟར་གསོལ་འདེབས་ལན་བདུན་ནམ་ཉེར་གཅིག་
རེ་བྱས་པའི་མཐར། བླ་མ་རིན་པོ་ཆེ། བདག་ལ་ཟབ་ལམ་འཕོ་བ་འབྱོངས་པར་བྱིན་གྱིས་རློབས། འཕོ་བས་
མཁའ་སྤྱོད་བགྲོད་པར་བྱིན་གྱིས་རློབས། དག་པའི་ཞིང་དུ་སྐྱེ་བར་བྱིན་གྱིས་རློབས། སྐུ་གསུམ་གོ་འཕང་ཐོབ་
པར་བྱིན་གྱིས་རློབས། ཞེས་སྦྱར་ཏེ་གསོལ་འདེབས་ཅི་ནུས་བྱས་པའི་བར་བར་དུ། ཞེས་གསོཙལ་བ་བཏབ་པས་
བླ་མའི་ཐུགས་ཀ་ནས་འོད་ཟེར་ལྕགས་ཀྱུ་ལྟ་བུ་ཞིག་ནར་གྱིས་བྱུང་སྟེ་རང་གི་ཚངས་བུག་ནས་ཞུགས། རང་
སེམས་ཐིག་ལེར་གསལ་བ་ལ་ཐུག་པར་གྱུར་ཅེས་བརྗོད་ནས་འདྲེན་པར་བསམས་ལ། དེའི་ཚེ་འོག་རླུང་གྱེན་དུ་
འཐེན་པ་དང་མཚམ་དུ་ཧཱིཀ་ཅེས་བརྗོད་པས། ཐིག་ལེ་དེ་ཉིད་དབུ་མའི་ནང་ནས་ཡར་འཕགས་ཏེ་ཚངས་བུག་ལ་
ཐུག་ཙམ་རེ་བྱོས་ལ་སླར་ཡང་མར་འབེབས་པ་རེས་མོས་བྱེད་པའི་ཚུལ་གྱིས་ཞག་བདུན་ནམ་གསུམ་ལ་སོགས་པར་
སྦྱངས་པས་འབྱོངས་པའི་རྟགས་འབྱུང་ཞིང་། མཐར་བླ་མ་རང་གི་སྤྱི་བོ་ནས་ཞུགས་ཏེ་སྙིང་གར་སེམས་དང་
དབྱེར་མེད་དུ་གྱུར་བར་བསམ་མོ། ། འདི་ལྟར་བྱས་ན་བློ་མ་བསྟེན་པའི་ཕན་ཡོན་ཀྱང་འཐོབ་པར་འགྱུར་རོ། །
གཉིས་པ་རང་འཆི་བའི་དུས་ལ་བབས་པར་ཤེས་ནི། ལོངས་སྤྱོད་སོགས་ལ་ཆགས་ཞེན་མེད་པར་བྱས་ལ། བླ་མ་
སྔར་བཞིན་སྤྱི་བོར་བསྒོམས་ཏེ་ཡན་ལག་བདུན་པོ་གསོལ་འདེབས་རྣམས་ཀྱང་སྔར་ལྟར་བྱ། མཐར་ཧཱིཀ་ཕཊ་
ཅེས་བརྗོད་པས། རྣམ་ཤེས་གྱི་ངོ་བོ་ཐིག་ལེ་དེ་ཉིད་དབུ་མའི་ནང་ནས་ཡར་འཕགས་ཏེ་ཚངས་བུག་ནས་རྒྱུངས་
ཀྱིས་འཐོན། བླ་མའི་ཐུགས་ཀར་ཐིམ། བླ་མ་མཁའ་སྤྱོད་དམ་བདེ་བ་ཅན་མངོན་དགའ་སོགས་གང་མོས་སུ་
གཤེགས། རྣམ་ཤེས་ཐུགས་ཀ་ནས་ཕྱིར་ཐོན་ནས་དེར་སྐྱེས་པར་བསམས་ལ་སྨོན་ལམ་གདབ་པ་ལམ་དེ་ཁོ་ནས་ཆོ་
གའི་སྐབས་དང་སྦྱར་ནས་བྱའོ། ། འདི་གཞན་ལ་འདབས་པར་སྦྱར་ཡང་རུང་བར་སེམས་སོ། །
གཉིས་པ་འོད་དཔག་མེད་ཀྱི་འཕོ་ བ་ ལ་ གསུམ༔ རང་གིས་ སྦྱོང་ བ་དང་། རང་ལ་འདེབས་པ་ དང་།
268

༄༅། ། ཟབ་ལམ་འཕོ་བའི་མན་ངག་གི་སྐོར། །
གཞན་ལ་འདེབས་པའོ། ། དང་པོ་ནི། སྐྱབས་སེམས་སོགས་སྔོན་དུ་བཏང་ནས། རང་གི་སྤྱི་བོར་པད་ཟླའི་
གདན་ལ་རྒྱལ་བ་འོད་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་མཉམ་གཞག་གི་ཕྱག་རྒྱུའི་སྟེང་ན་
བདུད་རྩིས་གང་བའི་ལྷུང་བཟེད་བསྣམས་པ། མཚན་དཔེས་སྤྲས་ཤིང་སྐུ་ལ་ཆོས་གོས་རྣམ་གསུམ་གསོལ་བ།
ཞབས་རྡོ་རྗེའི་སྐྱིལ་ཀྲུང་གིས་འོད་ཀྱི་ཕུང་བོའི་དབུས་ན་བཞུགས་པ། དེའི་སྤྱི་བོར་ཨོཾ་ནས་ཐུགས་ཀའི་ཧཱུྃ་ལས་
འོད་ཟེར་འཕྲོས་པས། བདེ་བ་ཅན་ནས་རྒྱལ་བ་འོད་དཔག་མེད་ལ་སངས་རྒྱས་དང་བྱང་ཆུབ་སེམས་དཔའི་
ཚོགས་ཀྱིས་བསྐོར་བ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། རང་གི་ལུས་ཀྱི་ནང་དྲང་བོར་རྩ་
དབུ་མ་མདའ་སྨིག་ཙམ་ཞིག་མར་སྣ་ལྟེ་འོག་དང་ཡར་སྣ་ཚངས་བུག་ཁར་ཐལ་གྱིས་ཟུག་པའི་སྙིང་ཁའི་ཐད་ཀྱི་
དབུ་མར་རང་གི་རྣམ་པར་ཤེས་པ་ཐིག་ལེ་དཀར་པོ་རྒྱ་སྲན་ཙམ་འཕར་ཞིང་འཕུར་ལ་ཁད་པ་ཞིག་ཏུ་གྱུར་བར་
བསམས་ལ།དེ་ནས་སྤྱི་བོའི་འོད་དཔག་མེད་ལ་དམིགས་ནས་སྐྱབས་གནས་ཀུན་འདུས་ཀྱི་ངོ་བོ་རྒྱལ་བ་འོད་དཔག་
མེད་ལ་ཕྱག་འཚལ་ལོ། ། མཆོད་དོ་སྐྱབས་སུ་མཆིའོ། ། ཞེས་པ་ལན་མང་དུ་བརྗོད་ནས། སྡིག་ལྟུང་ཐམས་
ཅད་བཤགས་སོ། ། དགེ་བ་ལ་རྗེས་སུ་ཡི་རང་ངོ༌། ། ཆོས་ཀྱི་འཁོར་ལོ་བསྐོར་བར་བསྐུལ་ལོ། ། མྱ་ངན་ལས་མི་
འདའ་བར་རྟག་པར་བཞུགས་སུ་གསོལ། དགེ་བ་ཀུན་ཀྱང་སངས་རྒྱས་ཐོབ་པའི་རྒྱུར་བསྔོའོ། ། ཞེས་པའམ།
རྒྱས་པར་ན་བཟང་སྤྱོད་ནས་འབྱུང་བའི་ཡན་ལག་བདུན་པ་སོགས་བྱ། དེ་ནས་སྐྱབས་གནས་ཀུན་འདུས་ཀྱི་ངོ་བོ་
བླ་མ་འོད་དཔག་མེད་ལ་གསོལ་བ་འདེབས་སོ། ། ཅི་ནུས་བརྗོད་པའི་ མཐར་དེ་དང་། ཟབ་ལམ་འཕོ་བ་
འབྱོངས་པར་བྱིན་གྱིས་རློབས། བདེ་བ་ཅན་དུ་སྐྱེ་བར་བྱིན་གྱིས་རློབས། ཞེས་སྦྱར་བ་གཉིས་སྤེལ་ནས་ཉེར་
གཅིག་རེ་བརྗོད་པའི་རྗེས་སུ། ཞེས་གསོལ་བ་བཏབ་པས་མགོན་པོ་འོད་དཔག་མེད་ཀྱི་ཐུགས་ཀ་ནས་འོད་ཟེར་
ལྕགས་ཀྱུ་ལྟ་བུ་ཞིག་ནར་གྱིས་བྱུང་སྟེ་རང་གི་རྣམ་ཤེས་ཐིག་ལེར་གསལ་བ་ལ་ཟུག་པར་གྱུར་བར་བསམས་ལ།
གྱེན་དུ་འདྲེན་པའི་དམིགས་བས། འོག་རླུང་གྱེན་དུ་འཐེན་པ་དང་མཉམ་དུ་ཧཱིཀ་ཅེས་བརྗོད་པས། ཐིག་ལེ་དེ་
ཉིད་དབུ་མའི་ལམ་ནས་ཡར་འཕངས་ཏེ་ཚངས་བུག་ལ་རག་ཙམ་རེ་བྱས་ནས་སླར་ཕབ། དེ་ལྟར་རེས་མོས་བྱེད་
པའི་ཚུལ་གྱིས་ཞག་བདུན་ནམ་གསུམ་ལ་སོགས་པར་སྦྱངས་པས་འབྱོངས་པའི་རྟགས་སྤྱི་བོ་ཟ་བའམ་འབུར་བ་
རེངས་པ་སོགས་འབྱུང་ཞིང་། མཐར་འོད་དཔག་མེད་རང་གི་སྤྱི་བོ་ནས་ཞུགས་ཏེ་སྙིང་ཀར་ཚེ་དཔག་མེད་ཀྱི་
རྣམ་པར་ཞུགས་པར་བསམས་ལ། ཨ་མཱ་ར་ཎི་འདོན་ནོ། ། གཉིས་པ་རང་ཉིད་འཆི་བའི་ཚེ། རང་གི་སྤྱི་བོར་
འོད་དཔག་མེད་སྔར་བཞིན་བསྒོམས་ནས་ཡན་ལག་བདུན་པ་གསོལ་འདེབས་ཉེར་གཅིག་བརྗོད་པའི་བར་བྱས་ཏེ།
ཟབ་ལམ་འཕོ་བ་འབྱོངས་པརx། ། འཕོ་བས་མཁའ་སྤྱོད་བགྲོད་པརx། ། གནད་གཅོད་གཤིན་རྗེའི་འཇིགས་
269

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལས་སྐྱོབ་ཏུ་གསོལ། ། འཇིགས་རུང་བར་དོའི་འཕྲང་ལས་བསྒྲལ་ཏུ་གསོལ། ། བདག་ཉིད་འདི་ནས་ཤི་འཕོས་
གྱུར་མ་ཐག། ཁྱོད་ཀྱི་ཐུབ།ས་རྗེ་འོད་ཟེར་ལྕགས་ཀྱུ་ཡིས། ། ཞིང་མཆོག་བདེ་བ་ཅན་དེར་འཁྲིད་དུ་གསོལ། །
རེ་ས་གཞན་ན་མེད་དོ་ཐུགས་རྗེས་གཟུང་། ། ཞེས་སྦྱར་བ་མང་དུ་བརྗོད་པའི་མཐར། ཞེས་གསོལ་བ་བཏབ་
པས་ནས་ཧཱིཀ་ཅེས་བརྗོད་པས་ཐིག་ལེ་དེ་ཉིད་དབུ་མའི་ལམ་ནས་གྱེན་དུ་འཕངས་ཏེ་སྤྱི་བོའི་འོད་དཔག་མེད་ཀྱི་
ཐུགས་ཀར་ཐིམ་པས། དེ་ཉིད་བདེ་བ་ཅན་དུ་མདའ་འཕངས་པ་ལྟར་གཤེགས། རྣམ་ཤེས་མགོན་པོ་ཐུགས་ཀ་
ནས་ཕྱིར་འཐོན་ཏེ། པདྨོའི་དབུས་སུ་བརྫུས་ཏེ་སྐྱེས་པར་བསམས་ལ། རྒྱལ་བའི་དཀྱིལ་འཁོར་སོགས་བསྔོ་སྨོན་
བྱའོ། ། ཚུལ་འདི་ཡང་ལན་རེ་ཙམ་གྱིས་ནི་མི་ཆོག་པས་སྐབས་དང་སྦྱར་རོ། ། གསུམ་པ་གཞན་ལ་སྦྱོར་ན། ཚེ་
འདས་ཀྱི་སྤྱི་བོར་འོད་དཔག་མེད་བསྐྱེད་ཚུལ་སོགས་ཤེས་པར་བྱ་ལ། འཕོ་བ་འབྱོངས་ཞེས་པར་ཐེབས་པར་ཞེས་
བསྒྱུར་ཀྱང་རུང་ངོ༌། །
གསུམ་པ་བྱམས་པ་ལ་བརྟེན་པའི་འཕོ་བ་ཉམས་སུ་ལེན་པ་ལ་གསུམ། རང་གིས་སྦྱོང་བ། རང་ལ་འདེབས་
པ། གཞན་ལ་སྦྱར་བའོ། ། དང་པོ་ནི། སྐྱབས་འགྲོ་སོགས་བྱས་ནས། རང་གི་ལུས་ཀྱི་དྲང་བོར་རྩ་དབུ་མ། །
མདའ་སྨྱུག་ཙམ་ཞིག་མར་སྣ་ལྟེ་འོག་དང་། ། ཡར་སྣ་ཚངས་བུག་ཐལ་གྱིས་ཟུག་པ་ལ། ། སྙིང་ཀར་རང་སེམས་
ཐིག་ལེ་རྒྱ་སྲན་ཙམ། ། དཀར་འཚེར་འཕར་ཞིང་འཕུར་ལ་ཁད་དུ་གྱུར། ། རང་གི་སྤྱི་བོའི་ཐད་ཀྱི་ནམ་མཁའི་
དབྱིངས། ། དགའ་ལྡན་ཆོས་ཀྱི་ཕོ་བྲང་དམ་པ་རུ། ། བྱམས་མགོན་གསེར་མདོག་ཉི་འོད་འབུམ་འཕྲོ་བ། །
ཕྱག་གཉིས་ཆོས་འཁོར་མཚན་དཔེའི་འོད་སྟོང་འབར། ། དགྱེས་ པའི་འཛུམ་ ལྡན་ཆོས་གོས་རྣམ་གསུམ་
གསོལ། ། སྐྱོན་བྲལ་ཡོན་ཏན་ཀུན་གྱི་བདག་ཉིད་ཅན། ། བཟང་བོའི་འདུག་སྟངས་ཉིད་ཀྱིས་མངོན་སུམ་
བཞུགས། ། རྒྱལ་བའི་རྒྱལ་ཚབ་མི་ཕམ་ཆོས་ཀྱི་རྗེར། ། གྲངས་མེད་ལུས་སྤྲུལ་སྒོ་གསུམ་གུས་ཕྱག་འཚལ། །།
དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོ་དང་། ། བདག་ལུས་ལོངས་སྤྱོད་དགེ་ཚོགས་བཅས་ཏེ་འབུལ། །
སྒོ་གསུམ་སྡིག་ལྟུང་ཐམས་ཅད་སོ་སོར་བཤགས། ། རང་གཞན་ཀུན་གྱི་དགེ་ལ་རྗེས་ཡི་རང་། ། བསྐལ་བརྒྱར་
མྱ་ངན་མི་འདའ་རྟག་བཞུགས་ནས། ། འགྲོ་ལ་ཟབ་རྒྱས་ཆོས་འཁོར་བསྐོར་དུ་གསོལ། ། འདིས་མཚོན་དགེ་བ་
བྱང་ཆུབ་ཆེན་པོར་བསྔོ། ། སྐྱབས་གནས་ཀུན་འདུས་རྗེ་བཙུན་བྱམས་མགོན་ལ། ། རྩེ་གཅིག་གདུངས་ཤུགས་
དྲག་པོས་གསོལ་བ་འདེབས། ། ཟབ་ལམ་འཕོ་བ་འབྱོངས་པར་བྱིན་གྱིས་རློབས། ། དགའ་ལྡན་གནས་སུ་སྐྱེ་
བར་བྱིན་གྱིས་རློབས། ། ཞེས་གསོལ་འདེབས་ཅི་ནུས་བྱས་ལ། དེ་ལྟར་གསོལ་བས་བྱམས་མགོན་ཐུགས་ཀ་
ནས། ། འོད་ཀྱི་སྦུ་གུ་རྒྱངས་ཀྱིས་བྱུང་ནས་ནི། ། རང་གི་སྤྱི་བོའི་ཚངས་བུག་མཐར་སྐོར་ཟུག་ ། སླར་ཡང་
270

༄༅། ། ཟབ་ལམ་འཕོ་བའི་མན་ངག་གི་སྐོར། །
འོད་ཟེར་ལྕགས་ཀྱུ་ལྟ་བུ་ཞིག ། འོད་སྦུབས་ནང་བརྒྱུད་རང་གི་ཚངས་བུག་ནས། ། དབུ་མའི་ལམ་ཞུགས་རྣམ་
ཤེས་ཐིག་པའི་སྟེང་། ། བཏབ་དྲངས་ཐིག་ལེ་གྱེན་སོང་ཚངས་བུག་ལ། ། རེག་ཙམ་བྱས་ཏེ་སླར་ཡང་སྙིང་ཀར་
བབ། ། ཅེས་བརྗོད་ཅིང་བསམས་ལ། འོག་རླུང་གྱེན་དུ་འཐེན་པ་དང་མཉམ་དུ་ཧཱིཀ་ཅེས་བརྗོད་པས་ཐིག་ལེ་
ཡར་འཕེན་ཅིང༌། སླར་ཡང་མར་འབེབས་པའི་ཚུལ་གྱིས་ཞག་བདུན་ནམ་གསུམ་སོགས་སྦྱངས་པས་རྟགས་འབྱུང་
ངོ༌། ། གཉིས་པ་ནི། རང་འཆི་བའི་ཚེ། སྔར་ལྟར་བྱས་ནས། དགའ་ ལྡན་ གནས་ སུ་ སྐྱེ་ བར་ བྱིན་གྱིས་
རློབས། ། ཞེས་མང་དུ་བརྗོད་པའི་མཐར། གནད་གཅོད་བར་དོའི་འཁྲུལ་སྣང་སྡུག་བསྔལ་དང་། ། ངན་སོང་
གཤིན་རྗེའི་འཇིགས་ལས་སྐྱོབ་ཏུ་གསོལ། གསོལ་བ་འདེབས་སོ་བྱམས་མགོན་ཐུགས་རྗེ་ཅན། ། བདག་ནི་
འདི་ནས་ཤི་འཕོས་གྱུར་མ་ཐག ། ཁྱོད་ཀྱི་ཐུགས་རྗེའི་འོད་ཟེར་ལྕགས་ཀྱུ་ཡིས། ། དགའ་ལྡན་གནས་དེར་ངེས་
པར་དྲང་དུ་གསོལ། ། རེ་ས་གཞན་ན་མེད་དོ་ཐུགས་རྗེས་གཟིགས། ། དེ་ལྟར་གསོལ་བས་བྱམས་མགོན་ཐུགས་
ཀ་ནས། ། ཞེས་པ་ནས། བཏབ་དྲངས་ཐིག་ལེ་སྐོར་མདའ་འཕངས་པ་བཞིན། ། སོང་སྟེ་རྗེ་བཙུན་ཐུགས་ཀར་
ཐིམ་པར་གྱུར། ། ཧཱིཀ་ཕཊ་ཅེས་བརྗོད་ཅིང་བསམ་པ་ལན་གཅིག་ཙམ་གྱིས་འགྲུབ་པའི་ངེས་པ་མེད་པས་ཅི་ནུས་
བྱས་ཏེ། རྣམ་ཤེས་སླར་འཐོན་ཡིད་དགའ་ཆོས་འཛིན་དུ། ། པདྨའི་ལྟེ་བའི་དབུས་སུ་བརྫུས་སྐྱེས་ནས། ། མི་
ཕམ་ཆོས་རྗེའི་ཞལ་བཟང་མངོན་མཐོང་ཞིང་། ། གསུང་གི་བདུད་རྩི་ངོམས་མེད་འཐུང་བར་ཤོག ། འདི་ནས་
ཤི་འཕོས་གྱུར་མ་ཐག ། ཞེས་སོགས་བསྔོ་སྨོན་བྱའོ། །གསུམ་པ་ནི། རང་ཞེས་པ་ཚེ་འདས་སུ་བསྒྱུར་བ་མ་
གཏོགས་བཤད་མ་ཐག་པ་བཞིན་བྱའོ། ། དེང་དུས་སྙིགས་མའི་འགྲོ་བ་རྣམས། ། དག་པའི་ཞིང་དུ་བགྲོད་པའི་
ཐབས། ། མ་བསྒོམས་འཚང་རྒྱུའི་མན་ངག་མཆོག ། འཕོ་བའི་གདམས་ངག་འདི་ཀོ་མཚར། ། ཞེས་འཕོ་
བའི་ཉམས་ལེན་འཁྱེར་བདེ་བར་བཀོད་པ་རྣམ་པ་གསུམ་པོ་འདི་ནི། དད་སྟོབས་རྣམ་དཔྱོད་དང་ལྡན་པའི་
གནས་བརྟན་འཇམ་དབྱངས་སྦྱིན་པས་ལྷུང་བཟེད་ཀྱི་སྟེར་སྦྱིན་དང་བཅས་ཏེ་བསྐུལ་བས་རྐྱེན་བྱས་ཤིང་མཆོག་
དམན་གང་ཡང་འཆི་ཀའི་དུས་སུ་ངེས་པར་དགོས་པའི་གདམས་ངག་གི་རྒྱལ་པོ་ལྟ་བུར་མ་ཟད། སྡིག་ཅན་ཡིན་
ཡང་ངན་འགྲོའི་སྐྱེ་སྒོ་བཙན་ཐབས་སུ་གཅོད་པའི་གདམ་པར་བཤད་པར་མཐོང་ནས་གཞན་ལ་ཕན་འདོད་ཀྱི་
བསམས་པས་དམ་པའི་མན་ངག་ལས་འབྱུང་བའི་དོན་དང་མཐུན་པར་ཤཱཀྱའི་དགེ་སློང་གྲགས་པ་བཤད་སྒྲུབ་ཀྱིས་
སྦྱར་བའོ། །
ན་མོ་ཨ་མི་ཏེ་སྦྱ འདིར་བདེ་བ་ཅན་གྱི་ཞིང་དུ་བགྲོད་པའི་ཉམས་ལེན་རྒྱུད་འཁྱེར་དུ་བྱེད་པར་འདོད་ན་
འོད་དཔག་མེད་ཀྱི་སྐུ་ཡོད་ན་བཀྲམ་སྟེ། དེའི་ཞིང་གི་སྣོད་བཅུད་ཀྱི་འབྱོར་བའི་ཡོན་ཏན་རྣམས་ཞིང་བཀོད་ཀྱི་
མདོ་ལས་འབྱུང་བ་ལྟར་ཤེས་ཤིང་དྲན་པའི་ཚུལ་ཅི་རིགས་སྔོན་དུ་བཏང་ནས། དེར་སྐྱེ་འདོད་ཀྱི་འདུན་པ་ཤུགས་
271

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཅན་དང་ལྡན་པས་སྐྱབས་འགྲོ་སོགས་བྱས་ལ། ཕུལ་བྱུང་མཛད་པས་འགྲོ་ལ་ནས་གཤེགས་ཤིག ། ཅེས་པའི་
བར་རམ། ཡང་ན། རྨད་བྱུང་ཞིང་གི་མཆོག་གྱུར་བདེ་ལྡན་གྱི། ། འདྲེན་པ་འོད་དཔག་མེད་མགོན་འཁོར་
དང་བཅས།ཤུགས་དྲག་དད་པའི་ཡིད་ཀྱིས་སྤྱན་འདྲེན་ན། ། འདིར་གཤེགས་སྨོན་པ་འགྲུབ་པའི་དབང་པོ་
མཛོད། ། མདུན་གྱི་ནམ་མཁར་ཁྲི་སྟེང་པད་ ཟླའི་སྟེང་། ། སྐྱབས་གནས་ཀུན་འདུས་བླ་མ་འོད་དཔག་
མེད། ། སྐུ་མདོག་དམར་པོ་མཚན་དཔེའི་གཟི་བརྗིད་འབར། ། ཞལ་གཅིག་ཕྱག་གཉིས་མཉམ་གཞག་ཕྱག་
རྒྱའི་སྟེང་། ། འཆི་མེད་བདུད་རྩིས་གང་བའི་ལྷུང་བཟེད་བསྣམས། ། ཆོས་གོས་གསུམ་གསོལ་འོད་ཀྱི་ཕུང་པོའི་
དབུས། ། རྡོ་རྗེའི་སྐྱིལ་ཀྲུང་གིས་བཞུགས་ མཐའ་སྐོར་དུ། ། སྤྱན་རས་གཟིགས་དབང་མཐུ་ཆེན་ཐོབ་ལ་
སོགས། ། འཁོར་ཚོགས་རྒྱ་མཚོས་ཡོངས་སུ་བསྐོར་བར་གྱུར། ། ཞེས་པས་སྤྱན་དྲངས་ཏེ་གསལ་གདབ། ཇི་
སྙེད་སུ་དག་སོགས་ཀྱིས་ཡན་ལག་བདུན་པ་བྱ། ཤིན་ཏུ་བསྡུ་ན། རྒྱལ་བ་འོད་དཔག་མེད་འཁོར་དང་བཅས་པ་
ལ་ཕྱག་འཚལ་ལོ། ། མཆོད་ཚོགས་མ་ལུས་པ་འབུལ་ལོ། ། སྡིག་ལྟུང་ཐམས་ཅད་འཆགས་སོ། ། དགེ་ཚོགས་
མཐའ་དག་ལ་རྗེས་སུ་ཡི་རང་ངོ༌། ། རྒྱལ་བ་ཐམས་ཅད་ལ་ཆོས་འཁོར་བསྐོར་བར་བསྐུལ་ལོ། ། མྱ་ངན་ལས་མི་
འདའ་བར་གསོལ་བ་འདེབས་སོ། ། དགེ་བ་ཀུན་ཀྱང་བདེ་བ་ཅན་གྱི་ཞིང་དུ་སྐྱེ་བའི་རྒྱུར་བསྔོའོ། ། ཞེས་བྱ།
དེ་ནས། སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
འོད་དཔག་མེད་པ་ལ་ཕྱག་འཚལ་ལོ། ། མཆོད་དོ་སྐྱབས་སུ་མཆིའོ། ། གསོལ་བ་འདེབས་སོ། ། ཞེས་ཅི་ནུས་
དང་། མགོན་པོ་འོད་དཔག་མེད་ལ་སོགས་པ་རྒྱལ་བ་སྲས་དང་བཅས་པ་ཐམས་ཅད་བདག་ལ་དགོངས་སུ་
གསོལ། བདག་གི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་བདེ་བ་
ཅན་གྱི་ཞིང་དུ་སྐྱེས་ནས་མགོན་པོ་འོད་དཔག་མེད་ཀྱི་བཀའ་ལུང་ཡང་དག་པར་ནོད་པར་བགྱིའོ། ། དེས་ན་
བདག་གཞན་གྱི་དགེ་བའི་རྩ་བ་ཅི་མཆིས་པའི་མཐུ་དང་། འཕགས་པའི་བཀའ་མི་འགྱུར་ཞིང་ཆོས་ཀྱི་དབྱིངས་
རྣམ་པར་དག་པའི་བདེན་པའི་སྟོབས་ཀྱིས། བདག་འདི་ནས་ཤི་འཕོས་མ་ཐག་ཏུ་བདེ་བ་ཅན་གྱི་ཞིང་དུ་པདྨོ་
ལས་བརྫུས་ཏེ་སྐྱེ་བར་གྱུར་ཅིག ། སྐྱེས་མ་ཐག་ཏུ་གཟུངས་སྤོབས་ལ་སོགས་པའི་ཡོན་ཏན་གྱི་ཚོགས་མཐའ་ཡས་
པ་མངོན་དུ་གྱུར་ཏེ། སྟོན་པ་འོད་དཔག་ཏུ་མེད་པ་ལ་སོགས་པ་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་
ཅད་ལས་བཀའ་ལུང་ཡང་དག་པར་ནོད་ཐུགས་མཉེས་པར་བྱེད་ཅིང་། སྐད་ཅིག་སྐད་ཅིག་ལ་སངས་རྒྱས་ཀྱི་
ཞིང་ཐམས་ཅད་དུ་རྫུ་འཕྲུལ་གྱིས་ཐོགས་མེད་དུ་བགྲོད་ནས་སེམས་ཅན་ཐམས་ཅད་ཀྱི་དོན་བྱེད་པར་གྱུར་ཅིག
ཅེས་པ་ལན་གསུམ་སོགས་བྱ། དེ་ནས་རྒྱུས་པར་ན་བཟང་སྤྱོད་དང་། བདེ་བ་ཅན་གྱི་སྨོན་ལམ་ཡོངས་རྫོགས་པ།
272

༄༅། ། ཟབ་ལམ་འཕོ་བའི་མན་ངག་གི་སྐོར། །
བསྡུ་ན། རྒྱལ་བའི་དཀྱིལ་འཁོར་སོགས་དང་ནམ་ཞིག་ཚེ་ཡི་ནས་འདྲེན་གྱུར་ཅིག ། གི་བར་དང༌། ཇི་སྲིད་
ཐུབ་མཆོག་ནས་མྱུར་འགྲུབ་ཤོག ། ཅེས་པའི་བར་གཅིག་གམ་གསུམ་སོགས་བརྗོད་ལ། མདུན་གྱི་ནམ་མཁར་
འོད་དཔག་མེད་འཁོར་བཅས་མངོན་སུམ་དུ་བཞུགས་པར་མོས་ཏེ། རང་གི་སྙིང་ཀར་རྣམ་ཤེས་ཀྱི་ངོ་བོ་ཐིག་ལེ་
དཀར་པོ་འོད་ཀྱི་རང་བཞིན་ཅན་རྒྱ་སྲན་ཙམ་ཞིག་གསལ་བཏབ་སྟེ་དེ་རང་གི་དབུགས་ཕྱིར་འགྲོ་བ་ན་སྤྱི་བོ་ནས་
འཐོན། འོད་དཔག་མེད་ཀྱི་ཐུགས་ཀར་ཐིམ། དབུགས་ནང་དུ་རྔུབ་པ་ན་ཐུགས་ཀ་ནས་ཕྱིར་འཐོན་ཏེ་རང་གི་སྤྱི་
བོ་ནས་སྙིང་ཁར་ཞུགས་པའི་རིམ་པ་ཅི་ནུས་བགྲང་། དེ་ལྟར་མང་དུ་བྱས་པས་སྤྱི་བོ་ཕྲ་བ་སོགས་རྒྱུད་ཐིག་ལེ་རང་
གི་སྣ་བུག་གཡས་ནས་བྱུང་། འོད་དཔག་མེད་ཀྱི་ཤངས་བུག་གཡོན་ནས་ཞུགས་ཏེ་ཐུགས་ཀར་ཐིམ། སླར་ཤངས་
བུག་གཡས་ནས་འཐོན། རང་གི་སྣ་བུག་གཡོན་དུ་ཞུགས་ནས་སྙིང་ཀར་ཐིམ་པའི་དམིགས་པ་བྱ། ཐུན་མཐར་
འོད་དཔག་མེད་འཁོར་བཅས་རང་ལ་ཐིམ་པས། རང་ཉིད་འོད་དཔག་མེད་པར་བསམས་ལ། ཨོཾ་ཨ་མི་ཏཱ་བྷ་ཧི
ཞེས་ཅི་ནུས་བཟླས་ནས། སྨོན་ལམ་གདབ་པོ། །
ཡང་ཉལ་སྒོམ་བྱེད་པར་འདོད་ན། གཞོགས་གཡས་ཕབ་ནས་སེར་གེའི་ཉལ་སྟབས་ཀྱིས། སྔར་བཞིན་
ཉམས་ལེན་བྱས་ནས། མཇུག་ཏུ་རང་གི་གནས་གསུམ་དུ་ཡི་གེ་གསུམ་བཀོད་ལ། ཞིང་དེར་འཕོ་འདུན་གྱིས་
གཉིད་ལོག སྤྱོད་ལམ་ཐམས་ཅད་དུ་ངང་འོག་དཔག་མེད་ཀྱི་དྲུང་དུ་འགྲོ་འདུག་བྱེད་པར་མོས། དེ་ལྟར་ལན་
མང་བྱས་ན། བདེ་བ་ཅན་སྐྱེ་བར་འགྱུར་རོ། དེ་ཡང་སངས་རྒྱས་ཀྱི་ཞིང་དག་པ་འགའ་ཞིག་ཏུ་སྐྱེ་དགའ་ལ།
ཞིང་ལ་ལ་སྐྱེས་ཀྱང་ངན་འགྲོར་ལྡོག་སྲིད་བས་དགོས་པ་མི་འགྲུབ། བདེ་བ་ཅན་གྱི་ཞིང་དུ་སྐྱེས་ན་ནི་ཕྱིར་ངན་
འགྲོར་ལྡོག་མི་སྲིད་ཅིང༌། སྐྱེ་བའི་རྒྱུ་ཚོགས་ཀྱང་རང་ཅག་གིས་བསྒྲུབ་མི་དཀའ་བ་དགོངས་ནས། སྟོན་པས་མདོ་
རྒྱུད་དུ་མ་ལས་ཞིང་དེའི་བསྔགས་པ་མང་དུ་བཤད་ལ། ཁྱད་པར་དུ་འོད་དཔག་མེད་རང་ཉིད་ཀྱི་ཞལ་ནས།
ངས་ནི་སྔོན་གྱི་སྨོན་ལམ་འདི་སྐད་བཏབ། ། སེམས་ཅན་གང་གིས་ང་ཡི་མིང་ཐོས་ནས། ང་ཡི་ཞིང་དུ་རྟག་ཏུ་
འོང་བར་ཤོག ། ང་ཡི་སྨོན་ལམ་བཟང་པོ་དེ་རྫོགས་པས། ། འཇིག་རྟེན་ཁམས་མང་དག་ནས་སེམས་ཅན་
འོང༌། ། དེ་དག་ང་ཡི་ཞིང་དུ་ལྷག་ནས་ནི། ། དེ་དག་སྐྱེ་བ་གཅིག་ལས་ཕྱིར་མི་ལྡོག ། ཅེས་གསུངས་སོ། ། ཞེས་
པ་འདི་ཡང་གནས་བརྟན་འཇམ་དབྱངས་སྦྱིན་པས་བསྐུལ་བའི་ངོར་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས།
གཞན་ལའང་ཕན་འདོད་ཀྱི་བསམ་པས་སྦྱར་བའོ། ། མངྒ་ལཾ། །
273

༄༅། ། གཟུངས་གཞུག་འབུལ་བ་དང་རབ་གནས་
བྱ་ཚུལ་མདོར་བསྡུས་འཁྱེར་བདེ་ཞེས་
བྱ་བ་བཞུགས་སོ། །
ན་མོ་བཛྲ་དྷཱ་ར་ཡེ། འདིར་རྟེན་ལ་གཟུངས་གཞུག་འབུལ་བ་དང་། རབ་གནས་བྱེད་ཚུལ་ཚང་ལ་མདོར་
བསྡུས་ཞིག་བརྗོད་ན། གཉིས་ལས། དང་པོ་ནི། སྲོག་ཤིང་ཙཎྜན་དང་ཤུག་པ་སོགས་བྱུང་ནམ་བཅད་པའི་གོང་
ནས་ཕྱོགས་མི་ནོར་བའི་མཚན་མ་བཏབ་པ་མཆོད་རྟེན་གྱི་ཆོས་ལ་འཁོར་ཡན་ཆད་དམིགས་བསལ་ཟླུམ་པོ་དང་།
གཞན་གྲུ་བཞི་བ། རྩ་བ་ནས་རྩེའི་བར་རིམ་གྱིས་ཕྲ་སྦོམ་ཡོད་པའི་རྩེ་མོར་རྣམ་རྒྱལ་མཆོད་རྟེན་བརྐོ་བའམ་བྲི།
དེ་མ་གྲུབ་ན་ཧཱུཾ་འབྲི་སྲོལ་ཡང་འདུག་ཅིང༌། རྩ་བར་རྡོ་རྗེ་ཕྱེད་པ་བརྐོ་བའམ་འབྲི་བ་གང་བདེ། རིང་ཐུང་ནི།
སྐུ་གཟུགས་ལ་སྐྱིལ་ཀྲུང་ངམ་ལྟེ་བ་ཡན་ཆད་དང་། མཆོད་རྟེན་ལ་གདུང་ཆེན་ཡན་གྱི་ཚད་དུ་བྱ། ཡི་གེ་བྲིས་པའི་
མདོག་དང་མི་ཟློས་པའི་དྲི་ཚོན་གྱིས་བྱུག གནས་ལྔའི་ཐད་དུ་རིམ་པར། ཨོཾ་ཨཱཿ ཧཱུྃ་ཧཱུྃ་ཧི༔ ཞེས་དང་། སྐུའི་དབུ་
དབྱིངས་དང་མཆོད་རྟེན་གྱི་བྲེ་ཐད་ཙམ་ལ། ཨོཾ་སརྦ་བིདྱ་སཱཧཱ་དང༌། མགྲིན་པའི་ཐད་དུ་དབྱངས་དང་གསལ་
བྱེད། ཐུགས་ཀའི་ཐད་དུ། ཨོཾ་བཛྲ་ཨཱ་ཡུཥེ་སྭཱཧཱ་དང༌། ལྷ་གང་ཡིན་གྱི་སྔགས་ལ་སྤེལ་ཚིག་སྦྱར་བ། ལྟེ་བའི་ཤར་
ངོས་ལ་རྣམ་རྒྱལ། ལྷོར་དྲི་མེད། ནུབ་ཏུ་གསང་བ་རིང་བསྲེལ། བྱང་དུ་བྱང་ཆུབ་རྒྱན་འབུམ་གྱི་གཟུངས་རིང་
ཐུང་གཉིས་ཀའམ་གང་འགྲུབ། བཞི་ཀའི་གཤམ་དུ་རྟེན་འབྲེལ་སྙིང་པོ་དང་། དེ་བོད་སྐད་དུ་བསྒྱུར་བ་དང་
གཉིས་ཀའང་གང་རུང་དང་། བཟོད་པ་དཀའ་ཐུབ་སོགས་ཐམས་ཅད་དམ་གང་ཐུབ། གསང་གནས་ཀྱི་ཐད་དུ་
ཨོ་སུ་ཝ་ཏི་ཥྛ་བཛྲ་ཡེ་སྭཱཧཱ་ཞེས་པ་རྣམས་བྲི། གཟུངས་ཤོག་རྣམས་དྲས་ཏེ་འཐུད་དགོས་པ་རྣམས་འཐུད་ལ་དྲི་
བཟང་པོས་བྱུག་སྟེ་དབུ་ནས་ནང་དུ་དམ་པོར་གྲིལ། དབུ་ཞབས་མི་ནོར་བ་དང་གཟུངས་གང་ཡིན་གྱི་རྟགས་བྱ།
བགེགས་བསྐྲད་རབ་གནས་ནི། གཟུངས་བསྒྲིལ་མ་བསྒྲིལ་གྲུབ་ཟིན་པའི་སྐབས་གསུམ་གའམ། མ་གྲུབ་ན་སྔ་ཕྱི་
གཉིས་ཀྱི་ཚེ་བྱ་ཞིང༌། གནོད་སྦྱིན་འཁོར་ལོ་འབྲི་བསྒྲུབ་སོགས་འདོད་ན་གཞན་ནས་འབྱུང་བ་ལྟར་བྱའོ། །
འབུལ་བའི་ཚེ། སྲོག་ཤིང་། གཟུངས༑ བྱིན་རྟེན། དྲི། སྨན། འབྲུ། རིན་པོ་ཆེ། དར་སོགས་ཡོ་བྱད་གང་
དགོས་རྣམས་སྟ་གོན་བྱས་ལ། དབང་བསྐུར་རབ་གནས་སྦྱིན་སྲེག་སོགས་གང་ལའང་དཀྱིལ་འཁོར་གྱི་ལྷའི་བསྙེན་
274

༄༅། ། གཟུངས་གཞུག་འབུལ་བ་དང་རབ་གནས་བྱ་ཚུལ་མདོར་བསྡུས་འཁྱེར་བདེ། །
པ་སྔོན་དུ་མ་སོང་ན་མི་རུང་བར་བཤད་པས། དེ་སྔོན་དུ་སོང་བའི་འབུལ་དགོས། རྟེན་རྣམས་བགེགས་བསྐྲད་
རབ་གནས་བྱས་ཏེ། ཨོཾ་མནྟ་དྷ་ཧུ་གནྟ་ལ་སྭཱཧཱ། ཞེས་དང་། བཀྲ་ཤིས་པའི་ཚིགས་བཅད་ཅི་རིགས་འདོན་ཅིང་
འབུལ། རྟེན་གཞུག་པའི་རིམ་པ་ལ། བླ་མ་དམ་པའི་རིང་བསྲེལ་ཁྱད་པར་ཅན་དབུ་སྐྲ་དང་ན་བཟའི་ཚལ་བུ་ཅི་
རིགས་དང་། ཁྱད་པར་དེ་བཞིན་གཤེགས་པའི་འཕེལ་གདུང་ཡོད་ནི་སྐུ་གཟུགས་ཀྱི་དབུའི་གཙུག་དང་། མཆོད་
རྟེན་གྱི་ཏོག་དང་གདུགས་ཀྱི་ནང་དུ་གཞུག ནོར་བུ་རྒྱས་པའི་གཞལ་མེད་ཁང་གི་གཟུངས་མཛོད་སྤུའི་ཐད། བླ་
མ་བརྒྱུད་པའི་མཚན་སྔགས་དང་གདུགས་དཀར་གཙུག་ཏོར་འཁོར་བསྒྱུར་གྱི་གཟུངས་རྣམས་ནོར་བུ་རྒྱས་པའི་
འོག་དང་མཆོད་རྟེན་གྱི་བྲེ་ལན། དབྱངས་གསལ་སོགས་གསུང་མཚོན་པའི་རིགས་རྣམས་སྐུའི་མགུལ་དང་མཆོད་
རྟེན་གྱི་བྲེ་ཞབས། བླ་མེད་ཀྱི་གཟུངས་དང་ཐུགས་རྡོ་རྗེ་མཚོན་པའི་རིགས་རྣམས་སྐུའི་སྟོད་དང་མཆོད་རྟེན་གྱི་
བུམ་སྟོད། རྣལ་འབྱོར་རྒྱུད་སྤྱོད་རྒྱུད་བྱ་རྒྱུད་ཀྱི་གཟུངས་རྣམས་གོ་ རིམ་བཞིན་དུ་ སྐུའི་སྐེད་དང་བུམ་སྐེད།
གཟུངས་ཆེན་སྡེ་ལྔ་དང་ཡངས་པའི་གྲོང་ཁྱེར་དུ་འཇུག་པ་དང་མདོ་གཟུངས་རྣམས་སྐུའི་ལྟེ་འོག་དང་མཆོད་རྟེན་
གྱི་བུམ་སྨད་དུ་འཇུག་ཅིང་། སྲོག་ཤིང་ཡོད་ན་དེ་ལ་འཆིང་། སྟོད་སྨད་པར་གསུམ་གྱི་གཟུངས་རྣམས་ལ་ན་
བཟའ་དང་མཚམས་དར་སེར་པོ་ལེགས་པར་བཏང་། གླེགས་བམ་འཇུག་ཚེ་བདེ་ན་རང་རང་གི་གཟུངས་ཀྱི་ཐད་
དང༌། མི་བདེ་ན་བླ་མེད་སོགས་གོ་རིམ་མ་ལོག་པར་སྐུའི་སྐྱིལ་ཀྲུང་དང་མཆོད་རྟེན་གྱི་བང་རིམ་ནང་དུ་གཞུག་
ཅིང་། ཤོག་གུའི་བར་བར་དུ་དྲི་བཟང་གི་ཕྱེ་མ་གདབ། དབུ་ཤོག་ཡར་ལོག་པའི་ཡི་གེ་དབུ་རྟེན་གྱི་རྒྱབ་ངོས་སུ་
འོར་བྱ། ནང་གྲིལ་གོས་དར་གང་འབྱོར་དང་ཕྱི་གྲིལ་དར་སེར་པོ་བྱས་ཏེ་གཞུག སྐུའི་རིགས་བདེ་ན་རང་གི་
གཟུངས་ཀྱི་ཐད་དུ་གཞུག་དགོས་ནའང་བྲིས་ཐོང་ཡིན་ན་གློ་ནས་གྲིལ་ཏེ་དབུ་ཞབས་མ་ལོག་པར་འཇུག དེ་དག་
གིས་མ་ཁེངས་པའི་བར་རྣམས་སུ་དྲི་བཟང་སྣ་ཚོགས་ཀྱི་ཕྱེ་མ་འཐུམ་པོར་བྱས་ཏེ་འགེངས། སྐུའི་པད་གདན་གྱི་
སྟོད་མཆོད་རྟེན་ཀྱི་ཁྲིའི་སྟོད་དུ་དབུས་སུ་བཀྲ་ཤིས་གཡས་སུ་ཆོས་སྐྱོང་། གཡོན་དུ་དཔལ་མགོན། རྒྱབ་ཏུ་ནོར་
ལྷ་ཕྱོགས་སྐྱོང་རྒྱལ་ཆེན་སོགས་ཀྱི་སྔགས་སམ་ཡང་ན་གོ་རིམ་བཞིན་དུ་བྲིས་པ་གཞུག དེ་དག་གི་བར་དུ་བྲའོ་
སོགས་རྫས་ངན་གྱི་རིགས་མ་ཡིན་པའི་འབྲུ་རིགས་རྣམས་དང་རས་སེར་པོས་བཏུམས་ནས་བཅུག་སྟེ་མཚམས་དར་
བཏང་། སེང་ཁྲིའི་ནང་གི་འོག་ཏུ་ཞབས་བཀག་འཁོར་ལོ། ། དེའི་སྟེང་དུ་བུམ་གཏེར། དེའི་སྟེང་དུ་ཚོགས་
བདག་དང་གནོད་སྦྱིན་འཁོར་ལོ་རྣམས་ཡོད་ན་དབུ་རྟེན་གྱི་རྒྱབ་ངོས་སུ་འོང་བར་བྱས་ཏེ་རིམ་པར་འཇོག་ཅིང་
བུམ་གཏེར་འཁོར་ལོའི་སྟེང་དུ་འཇོག་པའི་ལུགས་ཀྱང་ཡོད་པས་གང་བདེ། དམིགས་བསལ་ཚེ་ལྡན་ནམ་ཚེ་
འདས་གང་གི་དོན་དུ་ཡིན་ན། དེ་དང་དེའི་ཁྱད་ཀྱིས་གཟུངས་དང་སྤེལ་ཚིག་སྦྱོར་ཚུལ་ཤེས་པར་བྱ། དེ་ཡང་
སྡིག་སྦྱོང་གཙོ་བོ་ཡིན་ན། ཀུན་རིག་དང་མི་འཁྲུགས་པའི་གཟུངས་སོགས་གང་མང་འཇུག་དགོས་པའི་རིགས་
འགྲོས་སྦྱོར། དེ་དག་ནི་རྒྱལ་དབང་ལྔ་བའི་གསུང་དང་ཅང་གྱོ་ཞབས་ཀྱིས་བཞེད་པ་བཞིན་བསྡུས་ནས་བཀོད་པ་
275

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཡིན་ལ། དེ་ཡང་སྐུ་འདྲ་ཆེ་བའི་དབང་དུ་བྱས་པའོ། ། སྐུ་ཆུང་བའི་རིགས་ཡིན་ན། བློ་གཟུངས་སོགས་ཐམས་
ཅད་དམ། གང་མོས་ལོགས་སུ་བཀར་ཏེ་འཇུག་ལ། སྟེང་འོག་ཏུ་མ་ཆུད་ཚེ་དབུས་དང་གཡས་གཡོན་སོགས་ཀྱིས་
བསྐོར་བ་བྱས་ཀྱང་རུང་། གཞན་འཛུག་མ་བདེ་ནའང་རྣམ་རྒྱལ་གཙུག་ཏོར་དྲི་མེད་གསང་བ་རིང་བསྲེལ་བྱུང་
ཆུབ་རྒྱན་འབུམ་རྟེན་འབྲེལ་སྙིང་པོ་སྟེ་གཟུངས་ཆེན་སྡེ་ལྔར་གྲགས་པ་ནི། རྒྱུད་ནས་རྟེན་གྱི་ནང་དུ་ཤུག་པར་
གསུངས་པའི་གཟུངས་ཁྱད་པར་ཅན་ཡིན་པས། ཐམས་ཅད་དམ་གང་རིགས་འཇུག་པ་གནད་ཆེ། གཞུང་ནས་
རིང་བསྲེལ་དང་ན་བཟའ་དབུ་སྐྲ་རྣམས་རྟེན་གྱི་གཙུག་གི་ནང་དུ་འཇོག་པ་བཤད་ཀྱང་། དེར་མ་ངེས་ཏེ། རྟེན་
ཆུང་བའི་གཙུག་ཏུ་འཇོག་མ་བདེ་ན། དེའི་ཐུགས་ཀ་མན་ཆད་དུ་གཞུག་རུང་ཞིང་ཕྱག་ལེན་ཀྱང་ཡོད་པས་སོ། །
དེས་ན་བླ་མ་ཡི་དམ་སངས་རྒྱས་ཀྱི་སྐུའི་རིགས་རྣམས་ཀྱང་གོ་རིམ་སྤྱིར་གོང་དུ་བརྗོད་པ་ལྟར་ཡིན་ནའང་། མ་
བདེ་བའི་ཚེ་སྐབས་བསྟུན་གྱི་བཞག་ཏུ་རུང་སྟེ། དངོས་པོའི་གནས་ཚོད་ལ་ནི། དེ་རྣམས་ལ་ཆེ་ཆུང་གི་ཁྱད་པར་
མཐའ་གཅིག་ཏུ་དབྱེ་དཀའ་བའི་ཕྱིར་རོ། །
གཉིས་པ་རབ་གནས་ནི། སྐྱབས་འགྲོ་སོགས་སྔོན་དུ་བཏང་ནས། བདག་བསྐྱེད་རྒྱས་པའམ༔ ཡང་ན་
རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ནས་བཞེངས་པར་གྱུར། ནང་མཆོད་ཡོད་ན་བྱིན་བརླབ་བྱ་
ཞིང་། བུམ་པ་རྫས་མགུལ་འཆིང་དང་ལྡན་པ་བསངས་སྦྱངས་སྟོང་བའི་ངང་ལས་པཾ་ལས་བྱུང་བའི་བུམ་པ་མཚན་
ཉིད་ཐམས་ཅད་དང་ལྡན་པའི་ནང་དུ་རྫས་རྣམས་རྟེན་གྱི་དྲི་མ་ཐམས་ཅད་སྦྱོང་བའི་ནུས་པ་ཅན་དུ་གྱུར།
བཱིཀྐི༔ དང་གཟུངས་ཅི་རིགས་བཟླས་ནས་བྱིན་གྱིས་བརླབས། དེ་ནས་རྟེན་གསུམ་ཀ་ཡོད་ན། སྐུ་རྟེན་རྣམས་
ཧིཋིས་བསངས་སྭ་བྷཱ་ཝས་སྦྱངས། སྟོང་བའི་དང་ལས་ཧཱུཾ་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་བ་ལས་རྡོ་རྗེ་
འཆང་ཆེན་པོ་སྐུ་མདོག་སྔོན་པོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པས་ཡུམ་རྡོ་རྗེ་དབྱིངས་ཀྱི་
དབངཕྱུག་མར་འཁྱུད་པ། གཟུངས་དང་གསུང་རབ་རྣམས་བསངས་སྦྱངས། སྟོང་པའི་ངང་ལས་ཧཱི༔ལས་
པདྨཧི མཚན་པ་ཡོངས་སུ་གྱུར་བ་ལས་འོད་དཔག་མེད་དམར་པོ་ཞལ་གཅིག་ཕྱག་གཉིས་པདྨ་དང་དྲིལ་བུ་
འཛིན་པས་ཡུམ་གོས་དཀར་མོ་ལ་འཁྱུད་པ མཆོད་རྟེན་ནས་སཱཙྪ་གཙུག་ལག་ཁང་བསངས་སྦྱངས། སྟོང་པའི་
ངས་ལས་ཧཱུཾ་ལས་འཁོར་ལོ་ཧཱུྃ་གྱིས་མཚན་པ་ཡོངས་སུ་གྱུར་བ་ལས་རྣམ་སྣང་དཀར་པོ་ཞལ་གཅིག་ཕྱག་གཉིས་
འཁོར་ལོ་དང་དྲིལ་བུ་འཛིན་པས་ཡུམ་སྤྱན་མ་ལ་འཁྱུད་པ། གསུམ་ཀའང་དར་གྱི་ན་བཟའ་དང་རིན་པོ་ཆེའི་
རྒྱན་སྣ་ཚོགས་པས་སྤྲས་ཤིང་། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། རྟེན་གསུམ་ཀ་མེད་ཚེ་གང་རུང་ཞིག་
བསྐྱེད་ན་ནི་གསུམ་ཀའང་ཞེས་ལ་འདོར་རོ། ། ཡུངས་ཀར་ལ་དྲག་སྔགས་བཏབ་པ་སྟ་གོན་བྱས་ལ། རང་གི་
ཐུགས་ཀའི་ཧཱུྃ་ལས་གཤིན་རྗེ་གཤེད་དཔག་ཏུ་མེད་པ་འཕྲོས། རྟེན་རབ་ཏུ་གནས་པ་ལ་བར་དུ་གཅོད་པའི་
276

༄༅། ། གཟུངས་གཞུག་འབུལ་བ་དང་རབ་གནས་བྱ་ཚུལ་མདོར་བསྡུས་འཁྱེར་བདེ། །
བགེགས་ཀྱི་ཚོགས་བསྐྲད་པར་གྱུར། ཨོཾ་སུམ་བྷ་ནི་བརྗོད་ཅིང་ཡུངས་ཀར་གྱིས་བྲབ། གུ་གུལ་གྱིས་བདུག་པ་
སོགས་རྒྱས་པར་ན་ཁྲོ་བོ་སྤྱན་འདྲེན་ཅིང་། བགེགས་ལ་གཏོར་མ་སྦྱིན་པ་དང་། བདེན་བརྗོད་ཀྱང་བྱའོ༔ དེ་
ནས་ཇི་ལྟར་བལྟམས་པ་ཙམ་གྱིས་ནི། ། སོགས་ཀྱིས་རྟེན་ལ་ཁྲུས་གསོལ་རྒྱས་བསྡུས་སྐབས་དང་བསྟུན་ནས། ལྷ་
རྣམས་ཀྱི་སྤྱི་བོར་ཨོཾ་དཀར་པོ། ནས་མཚན་པར་གྱུར། ཐུགས་ཀའི་ཧཱུྃ་ལས་འོད་འཕྲོས། རང་བཞིན་གྱི་གནས་
ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་བྱང་སེམས་ཀྱི་ཚོགས་དང་བཅས་པ་ཨོཾ་བཛྲ་ས་མཱ་ཛ མ་
ལུས་སེམས་ཅན་སོགས་ཚིགས་སུ་བཅད་པ་གཅིག་གིས་སྤྱན་དྲངས་ནས། ཨོཾ་སརྦ་ཏ་ཐཱ་ག་ཏཱ་ཨགྷཾ་པྲ་ཏཱི་ཙྪ་ནས་
ཤཔྟའི་བར་གྱིས་མཆོད། ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་
འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་པཉྩ་ཀུ་ལ་ས་པཱ་རི་ཝ་རེ་ཨགྷཾ་ནས་ཤཔྟའི་བར་གྱིས་མཆོད།
དེ་བཞིན་གཤེགས་ཐམས་ཅད་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས།
དེ་རྣམས་ཀྱིས་ཨོཾ་སརྦ་ཏ་ཐཱ་ནས་ཤྲཱི་ཡེ་ཧཱུཾ། ཞེས་དབང་བསྐུར་བས། ལུས་གང་། དྲི་མ་དག ཆུ་ལྷག་མ་ཡར་
ལུད་པ་ལས་མི་བསྐྱོད་པས་དབུ་བརྒྱན་པར་གྱུར། སྤྱན་དབྱེ་མཚམས་འདིར་བྱས་ཀྱང་རུང་ཡང་། འོག་ཏུ་བྱེད་
ན། མཆོད་པ་བྷི ཀྟི ༔ ས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨ་ལས་བྱུང་བའི་ཐོད་པ་ཡངས་ཤིང་
རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་
མེ། དྲི། ཞལ་ཟས། རོལ་མོ་རྣམས་རང་བཞིན་བདེ་སྟོང་རྣམ་པ་མཆོད་རྫས། བྱེད་ལས་དབང་པོ་དྲུག་གི་
སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱཿ ཧཱུྃ། ནས་སྤྱན་ཡཿ ཧཱུཾ། གིས་
བྱིན་གྱིས་བརླབས་ལ། ཚིགས་བཅད་སྔགས་དང་བཅས་པའམ། བསྡུ་ན་སྔར་ལྟར་སྔགས་ཙམ་གྱིས་འདོད་ཡོན་
ལྔ་དང་བཅས་པས་མཆོད། མི་བསྐྱོད་རྡོ་རྗེ་སོགས་དང་། རྡོ་རྗེ་དཔག་མེད་སོག་ས་དང་། རྣམ་པར་སྣང་མཛད་
སོགས་གསུམ་ཀའམ། གང་བབས་དང་ཕྱག་བྱར་འོས་པ་སོགས་ཀྱིས་ བསྟོད་ལ། འདོད་ན་ནང་མཆོད་ཀྱང་
འབུལ། ཇི་ལྟར་མིག་མཁན་རྒྱལ་པོ་ཡིས། ། འཇིག་རྟེན་རབ་རིབ་བསལ་བ་ལྟར། ། རྒྱལ་བ་རྣམས་ཀྱིས་ཁྱེད་
ཀྱི་ནི། ། མི་ཤེས་པ་ཡི་རབ་རབ་བསལ། ། ཨོཾ་ཙཀླུ་ཙཀླུ་ས་མནྟ་ཙཀླུ་བི་ཤོ་དྷ་ནེ་སྭཱཧཱ། ལན་གསུམ་ཡེ་ཤེས་ཀྱི་
མིག་རྣམ་པར་དག་པ་དང་ལྡན་པས་སེམས་ཅན་གྱི་དོན་ལ་གཟིགས་པ་ལྷུར་མཛད་པར་གྱུར། ཅེས་བརྗོད། ཨོཾ་
ཧཱུཾ་ཏཱཾ་ཧཱི ཨུདང་ལྷ་གང་ཡིན་པའི་སྔགས་སམ། ཨོཾ་ཨཱཿ ཧཱུྃ། ཞེས་བརྗོད་ཅིང་། རྟེན་ལ་དངོས་སུ་རེག་པའམ་
རེག་པར་མོས་ཏེ། རྡོ་རྗེ་འཆང་ཡབ་ཡུམ་ཞུ་བ་ལས་སྐུ་བརྙན་གྱི་རྣམ་པར་གྱུར། འོད་དཔག་མེད་ཡབ་ཡུམ་ཞུ་བ་
ལས་གསུང་རབ་དང་གཟུངས་སྔགས་ཀྱི་རྣམ་པར་གྱུར། རྣམ་སྣང་ཡབ་ཡུམ་ཞུ་བ་ལས་མཆོད་རྟེན་ནམ་གཙུག་
277

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལག་ཁང་གི་རྣམ་པར་གྱུར། ཅེས་པ་གསུམ་ཀའམ་གང་རུང་སྐབས་དང་བསྟུན། དེ་ནས་ཡེ་དྷམོལན་བདུན་ནམ་
གསུམ་བརྗོད་ལ། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་
དགོངས་སུ་གསོལ། ཇི་སྲིད་ནམ་མཁའི་མཐའ་དང་མཉམ་པའི་སེམས་ཅན་གྱི་ཁམས་རྣམས་མི་གནས་པའི་མྱ་
ངན་ལས་འདས་པའི་ས་ལ་མ་བཞག་གི་བར་དུ། རྒྱལ་བ་རྣམས་བརྟན་པར་བཞུགས་སུ་གསོལ། བྱེ་བྲག་ཏུའང་
རྟེན་འདི་ལ་སྤྱན་དྲངས་པའི་ཡེ་ཤེས་པ་རྣམས་རྟེན་འདི་ཇི་སྲིད་འབྱུང་བ་མེ་ཆུ་རླུང་གསུམ་གྱི་གནོད་པས་མ་ཞིག་
གི་བར་དུ་བདག་དང་སེམས་ཅན་ཐམས་ཅད་ཀྱི་དོན་མཛད་ཅིང་བརྟན་པར་བཞུགས་སུ་གསོལ། ཨོཾ་སུ་པྲ་ཏི་
བཛྲ་ཡེ་སྭཱཧཱ། ཞེས་ལན་གསུམ་བརྗོད་ལ། ཤིས་བརྗོད་རྒྱས་བསྡུས་སྐབས་དང་བསྟུན་ལ་བྱའོ། ། སྨྲས་པ། སྔོན་
བྱོན་ཚད་ལྡན་མཁས་གྲུབ་ཀྱི། ། མན་ངག་ལག་ལེན་མདོར་བསྡུས་ཏེ། ། འཁྱེར་བདེར་བཀོད་པའི་རྣམ་དཀར་
དགེས། ། ཐུབ་བསྟན་ཡུན་རིང་གནས་གྱུར་ཅིག ། ཅེས་པ་འདིའང་དམ་པ་སྔ་མའི་མན་ངག་ལས་འབྱུང་བའི་
དོན་བཞིན་གཞན་ལ་ཕན་སྲིད་སྙམ་པའི་འདུན་པས་ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་སྦྱར་བའོ། །
འདིས་ཀྱང་ཀུན་མཁྱེན་རྒྱལ་བའི་མདོ་སྔགས་ཀྱི་བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་
ཞིང་རྒྱས་ལ་ཡུན་རིང་དུ་གནས་པར་གྱུར་ཅིག །སརྦ་མངྒ་ལཾ་བྷ་ཝནུ། | བཀྲ་ཤིས།
278

༄༅། ། དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་
པའི་སྒྲུབ་ཐབས་སྨྱུང་བར་གནས་པའི་ཆོ་ག་
ཕན་བདེའི་འབྱུང་གནས་བཞུགས་སོ། །
རབ་འབྱམས་རྒྱལ་བའི་ཐུགས་རྗེའི་ཆུ་ཤེལ་ཀུན། ། གཅིག་བསྡུས་སྡུག་བསྔལ་ཚ་གདུང་སེལ་བའི་ཟླ། །
འཇིག་རྟེན་གསུམ་མགོན་ཕྱག་ན་པདྨོའི་ཞབས། །བྱང་ཆུབ་པར་དུ་མི་འབྲལ་གཙུག་གིས་བསྟེན། ། གང་དེས་
རྗེས་བཟུང་གྲུབ་དབང་དཔལ་མོ་ཡི། ། བཞེད་སྲོལ་གཅིག་ལྷག་ཕྱོགས་ཀྱི་ཞལ་མངའ་བ། ༑ སྒྲུབ་ཐབས་སྨྱུང་
བར་གནས་པའི་ཆོ་གའི་ཚུལ། ། དམ་པའི་གསུང་བཞིན་ཕན་འདོད་སེམས་ཀྱིས་བྲི། ། འདིར་དགེ་སློང་མ་
དཔལ་མོའི་ལུགས་བཞིན་ཐུགས་རྗེ་ཆེན་པོ་ཞལ་བཅུ་གཅིག་པའི་སྒྲུབ་ཐབས་ཉམས་སུ་ལེན་ཚུལ་བཤད་པར་བྱ་སྟེ།
སྒྲུབ་ཐབས་འདི་ལ་རྒྱུས་འབྲིང་བསྡུས་པ་གསུམ་གྱི་ཚུལ་སྣང་ཡང་། འཇུག་པ་བདེ་བའི་ཕྱིར་འབྲིང་པོའི་དབང་དུ་
བྱས་ནས་བརྗོད་པར་བྱའོ། ། དེ་ཡང་ཐོག་མར་བཅུ་གཅིག་ཞལ་གྱི་དབང་རྗེས་གནང་གང་རིགས་སོགས་ནོས་པར་
བྱས་ནས་རབ་ས་ག་ཟླ་བའམ་ དེ་མིན་ཆོ་འཕྲུལ་ཟླ་བ་སོགས་དུས་གཞན་དུའང་རུང་ལ། དང་པོར་གནས་ཁང་
ཕྱི་དོར་བྱས་ཏེ། དཀྱིལ་འཁོར་པདྨ་འདབ་མ་བརྒྱུད་པ་ལྟེ་བ་མང་། ཤར་སྔོ། ལྷོ་སེར། ནུབ་དཀར། བྱང་ལྗང་།
མཚམས་རྣམས་མཛེས་ཚོན་དུ་བྱ། དབུས་དང་ཕྱོགས་བཞིར་རང་རང་གི་བྲིས་འབུར་གྱི་སྐུའམ། ཚོམ་བུ་འགོད།
འདིར་རྗེ་དགེ་འདུན་རྒྱ་མཚོའི་གསུང་ལས། ནུབ་དམར་ཞེས་འབྱུང་ཡང་བརྟག་པར་བྱ་སྟེ། རྒྱུ་མཚན་ནི་འོད་
དཔག་མེད་ཀྱི་རིགས་ཅན་སྤྱན་རས་གཟིགས་གདན་བཅས་དབུས་སུ་སོང་བའི་དོད་ལ། རྣམ་སྣང་གདན་བཅས་
ནུབ་ན་བཞག་པའི་ཕྱིར། དབུས་དམར་ཞིང་ནུབ་དཀར་པ་དོན་གྱིས་ཐོབ་པས། རྒྱལ་སྲས་དངུལ་ཆུ་ཆོས་རྫོང་
པའི་ཆོ་གར་ནུབ་དཀར་ཞེས་བཤད་པ་འདིས་འོང་ངམ་སྙམ་མོ། ། ཆུ་གཉིས་ཉེར་སྤྱོད་རོལ་མོ་སོགས་མཆོད་པ་
རྣམས་ཀྱིས་མཐའ་བསྐོར། བུམ་པ་མགུལ་ཆིངས་དང་བཅས་པ་ཆུ་གཙང་མས་ཕྱེད་ལྷག་ཙམ་དུ་བཀང་སྟེ། དྲི་ལྔ།
སྨན་ལྔ། རིན་པོ་ཆེ་ལྔ་རྫོགས་པར་དང་གང་འབྱོར་གཞུག ཤིང་འོ་མ་ཅན་སོགས་ཀྱིས་ཁ་བརྒྱུན་ལ། ། མཎྜལ་གྱི་
མདུན་ངོས་སུ་བཀོད། དཀར་གཏོར་གསུམ་བཤམ་མོ། ཀོ་གའི་རིམ་པ་ལ་གསུམ། སྦྱོར་བ། དངོས་གཞི།
279

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
མཇུག་གི་ཆོ་གའོ། ། དང་པོ་ལ། སྔ་དྲོ་ལངས་མ་ཐག་ཐལ་མོ་པདྨ་ཁ་ཕྱེ་བའི་ཚུལ་དུ་བརྟན་ལ་སྙིང་གར་བཞག་སྟེ།
ཨོཾ་པདྨ་ཨུད་བྷ་ལ་ཡ་སཱཧཱ། ཞེས་པདྨའི་རིགས་ཀྱི་དམ་ཚིག་གི་ཕྱག་རྒྱ་བཅིངས་ཏེ། སྔགས་བརྗོད་ནས་ཡན་ལག་
ཁ་དག་པར་ཁྲུས་བྱའོ། ། གསོ་སྐྱོང་ནི། དང་པོར་བླ་མའི་དྲུང་དང་། ཉིན་ཕྱི་མའི་ཞོགས་སློབ་མ་རང་གིས་རྟེན་
གྱི་དྲུང་དུ་ལེན་ཞིང་། རྗེས་སུ་བླ་མ་ལ་མ་ལྟོས་པར་རྐྱང་ཁུགས་གཉིས་ཀའི་སྐབས་སུ་རོང་གིས་རྟེན་གྱི་དྲུང་དུ་
བླངས་ཀྱང་སྐྱེ་བར་གསུངས་ལ། རྟེན་ཡང་བཅུ་གཅིག་ཞལ་གྱི་སྐུའམ། མིན་ཀྱང་རྟེན་དེ་ལ་སངས་རྒྱས་སོགས་ཀྱི་
འདུ་ཤེས་འཇོག་ཅིང་མདུན་གྱི་ནམ་མཁར་ཐུགས་རྗེ་ཆེན་པོ་ལ་རྒྱལ་བ་སྲས་བཅས་སོགས་ཀྱིས་སྐོར་བར་དམིགས་
ནས་ལེན་ལ། དེ་ཡང་སྐྱབས་འགྲོ་རྒྱས་བསྡུས་ཅི་རིགས་བྱས་ཏེ། ཕྱག་བཙལ་མཎྜལ་ཀྱང་སྐབས་བསྟུན་གྱིས་ཕུལ་
ནས། བླ་མ་དང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་
གསོལ། ། ཞེས་བརྗོད་ནས་སམ། མ་བརྗོད་ཀྱང་རུང་སྟེ། ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྟ་ཅང་ཤེས་ལྟ་བུ། གླང་པོ་ཆེན་པོ། བྱ་བ་བྱས་ཤིང་བྱེད་པ་བྱས་པ།
ཁུར་བོར་བ། རང་གི་དོན་རྗེས་སུ་ཐོབ་པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། ཡང་དག་པའི་བཀའ།
ལེགས་པར་རྣམ་པར་གྲོལ་བའི་ཐུགས། ལེགས་པར་རྣམ་པར་གྲོལ་བའི་ཤེས་རབ་ཅན་དེ་དག་གིས་སེམས་ཅན་
ཐམས་ཅད་ཀྱི་དོན་གྱི་ཕྱིར་དང་། ཕན་པར་བྱ་བའི་ཕྱིར་དང་། གྲོལ་བར་བྱ་བའི་ཕྱིར་དང་། མུ་གེ་མེད་པར་བྱ་
བའི་ཕྱིར་དང་། ནད་མེད་པར་བྱ་བའི་ཕྱིར་དང་། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་
བའི་ཕྱིར་དང༌། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ངེས་པར་རྟོགས་པར་བྱ་བའི་ཕྱིར་གསོ་སྦྱོང་
དག་པར་མཛད་པ་དེ་བཞིན་དུ། བདག་མིང་འདི་བགྱི་བས་ཀྱང་དུས་འདི་ནས་བཟུང་སྟེ་སང་ཉི་མ་མ་ཤར་གྱི་
བར་དུ་གསོ་སྦྱོང་ཡང་དག་པར་བླང་བར་བགྱིའོ། ། ཞེས་ལན་གསུམ་དང་། དེང་ནས་སྲོག་གཅོད་མི་བྱ་
ཞིང་། ། གཞན་གྱི་ནོར་ཡང་བླང་མི་བྱ། ། འཁྲིག་པའི་ཆོས་ཀྱང་མི་སྤྱད་ཅིང་། ། རྫུན་གྱི་ཚིག་ཀྱང་མི་སྨྲའོ། །
སྐྱོན་ནི་མང་བོ་ཉེར་བསྟེན་པའི། ། ཆང་ནི་ཡོངས་སུ་སྤང་བར་བྱ། ། ཁྲི་སྟན་ཆེ་མཐོ་མི་བྱ་ཞིང་། ། དེ་བཞིན་
དུས་མ་ཡིན་པའི་ཟས། ། དྲི་དང་ཕྲེང་བ་དང་ནི་རྒྱན། ། གང་དང་གླུ་སོགས་སྤུང་བར་བྱ། ། ཇི་ལྟར་དགྲ་
བཅོམ་རྟག་ཏུ་ནི། ། སྲོག་གཅོད་ལ་སོགས་མི་བྱེད་ལྟར། ། དེ་བཞིན་སྲོག་གཅོད་ལ་སོགས་སྤང་། ། བླ་མེད་
བྱང་ཆུབ་མྱུར་ཐོབ་ཤོག ། སྡུག་བསྔལ་མང་འཁྲུགས་འཇིག་རྟེན་འདི། ། སྲིད་པའི་མཚོ་ལས་སྒྲོལ་བར་
ཤོག ། ཅེས་ལན་གཅིག་བརྗོད་ལ། ཨོཾ་ཨ་མོ་གྷ་ཤཱི་ལ། སཾ་བྷ་ར་སཾ་བྷ་ར། བྷ་ར་བྷ་ར། མ་ཧཱ་ཤུད་དྷ་སཏཱ།
པདྨ་བི་བྷུ་ཥཱིཏ་བྷུ་ཛ། དྷ་ར་དྷ་ར། ས་མནྟ་ཨ་ཝ་ལོ་ཀི་ཏེ་ཧཱུྃ་ཕཊ་སྭཱཧཱ། ཞེས་ཚུལ་ཁྲིམས་རྣམ་དག་གི་གཟུངས་
280

༄༅། ། དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་པའི་སྒྲུབ་ཐབས། །
ཉེར་གཅིག་བཟླའོ། ། དེ་ནས་ཚོགས་ཞིང་དང་བདག་བསྐྱེད་ཀྱི་མཆོད་པ་ཕྱོགས་གཅིག་ཏུ་བྱིན་རླབས་བྱ་བ་ནི་
འདིར་ལྷའི་ང་རྒྱལ་འཛིན་པ་འདིའི་གཞུང་ཕལ་ཆེར་ལས་མི་འབྱུང་ཡང་། གཟུང་ན་ལེགས་པས་དེའི་ཚུལ་ནི།
རང་ཉིད་སྐད་ཅིག་གིས་ཐུགས་རྗེ་ཆེན་པོར་གསལ་བར་གྱུར་བར་བསམས་ལ། སྔགས་ལས་འཁྱིལ་བའམ། རྡོ་རྗེ་
གནོད་སྦྱིན་གྱི་སྔགས་སོགས་བརྗོད་ཀྱང་རུང་མོད། ཐམས་ཅད་མཁྱེན་པ་དགེ་འདུན་རྒྱ་མཚོའི་བཞེད་པ་ལྟར།
ཨོ་པདྨནྟ་ཀྲིད་ཧཱུྃ་ཕཊ་གྱིས་པར་བསངས། སྭ་བྷཱ་ཝས་སྟོང་བར་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་
སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག
བདུག་སྤོས། སྣང་གསལ། དྲི། ཞལ་ཟས། རོལ་མོ་ལ་སོགས་པ་རྣམས་རང་བཞིན་སྟོང་བ། རྣམ་པ་མཆོད་
རྫས་སོ་སོའི་རྣམ་པ་ཅན། བྱེད་ལས་ཟག་པ་མེད་པའི་བདེ་བ་ཁྱད་པར་ཅན་སྟེར་པར་གྱུར། ཨོཾ་ཨགྷཾ་ཨཱ༔ ཧཱུྃ།
དེ་བཞིན་དུ་ཤལྟའི་བར་དུ་སྦྱར་ནས་བྱིན་གྱིས་བརླབས། སྐྱབས་འགྲོ་སེམས་བསྐྱེད་ནི། སངས་རྒྱས་ཆོས་དང་
ཚོགས་ཀྱིས་མཆོག་རྣམས་ལ། ། ཞེས་སོགས་ལན་གསུམ། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་
རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་འཕགས་ པ་ ཐུགས་ རྗེ་ཆེན་པོའི་སྒོམ་བཟླས་ལ་འཇུག་ པར་
བགྱིའོ། ། ཞེས་བརྗོད། ཚོགས་ཞིང་སྤྱན་འདྲེན་པ་ནི། རང་ཐུགས་རྗེ་ཆེན་པོར་གསལ་བའི་ཐུགས་ཀར་ཟླ་བ་ལ་
གནས་པའི་ཧི༔ དཀར་པོ་ལས་འོད་འཕྲོས། རྩ་བརྒྱུད་ཀྱི་བླ་མ་རྣམས་དང་། འཕགས་པ་སྤྱན་རས་གཟིགས་
དབང་ཕྱུག་གི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའ་ཆོས་སྐྱོང་སྲུང་མའི་ཚོགས་དཔལ་ཏུ་མེད་པས་
བསྐོར་བ་སྤྱན་དྲངས། མདུན་གྱི་ནམ་མཁར་པདྨོའི་སྡོང་པོ་ཡངས་ཤིང་རྒྱ་ཆེ་བ་འདབ་མ་སྟོང་དང་ལྡན་པའི་
སྟེང་དུ་བཞུགས་པར་གྱུར་བར་བསམ། ཕྱག་འཚལ་བ་ནི། སངས་རྒྱས་ཐམས་ཅད་འདུས་པའི་སྐུ། ། ཞེས་
སོགས་དང་། སྐུ་འགྱུར་བ་མེད་པ་བླ་མའི་སྐུ། ། ཞེས་སོགས་དང་། དུས་གསུམ་བདེ་བར་གཤེགས་པ་ཆོས་ཀྱི་
སྐུ། ། འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། ། ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །
གཟི་བརྗིད་འོད་དཔག་མེད་ལ་ཕྱག་འཚལ་ལོ། ། ཕྱག་སྟོང་འཁོར་ལོ་བསྒྱུར་བའི་རྒྱལ་བོ་སྟོང་། ། ཞེས་སོགས་
དང༌། ཌཱ་ཀིའི་གཙོ་མོ་དཔལ་ལྡན་དཔལ་མོའི་ཞབས། ། མངའ་རིག་པཎ་ཆེན་ཟླ་བ་གཞོན་ནུ་དང་། ། ཡེ་ཤེས་
བཟང་པོ་ཟླ་བ་རྒྱལ་མཚན་སོགས། ། བརྒྱུད་པའི་བླ་མ་རྣམས་ལ་ཕྱག་འཚལ་ལོ། ། ཐབས་མཁས་ཐུགས་རྗེས་
ཤཱཀྱའི་རིགས་འཁྲུངས་ཤིང་། ། ཞེས་སོགས་དང་། ཕྱོགས་བཅུའི་འགྲོ་ལ་མཁྱེན་བརྩེས་རབ་དགོངས་ནས། །
ཞེས་སོགས་དང༌། མགོན་པོ་ཐུགས་རྗེ་ཆེ་ལྡན་ལ། ། ཞེས་སོགས་དང་། དག་པས་འདོད་ཆགས་བྲལ་སོགས་
དང༌། གྲོལ་ནས་གྲོལ་བའི་སོགས་དང་། འཕགས་པ་སེངྒེའི་སྒྲ་དང་ཡིད་བཞིན་ནོར། ། པདྨ་གར་དབང་
28

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཐུགས་རྗེ་མི་ཤོལ་དང་། ། དོན་ཡོད་ཞགས་དང་ཧ་ལ་ཧ་ལ་སྟེ། ། སྤྱན་རས་གཟིགས་དབང་རྣམས་ལx། །
པདྨརྒྱན་དང་རྡོ་རྗེ་ཆོས་དབང་ཕྱུག ། ཧ་རི་ཧ་རི་ལ་ཞོན་མགྲིན་སྔོན་ཏེ། ། ཕྱོགས་བཅུར་བཞུགས་པའི་
འཕགས་པ་ཐུགས་རྗེ་ཅན། ། སྤྱན་རས་གཟིགས་དབང་རྣམས་ལ +། ། རྩ་བརྒྱུད་བླ་མ་རྣམས་ལ་ཕྱག་འཚལ་
ལོ། ། ཞེས་སོགས་དང་། སྤྲོས་པ་ལ་དགའ་ན་ཕྱག་འཚལ་གཞན་ཇི་ལྟར་འོས་པ་སྦྱོར། དེ་ནས། རང་གི་སྙིང་
ཀའི་ཧི༔ལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་སརྦ་ཏ་ཐཱ་ག་ཏཱ་ཨཱརྱ་ཨ་བ་ལོ་ཀ་ཤཱར་ཡ་
ས་པ་རི་ཝཱ་ར་ཨརྒྱུ་པྲ་ཏཱི་ཙྪ་སྭཱཧཱ། ནས་དེ་བཞིན་དུ་ཤལྟའི་བར་རམ་སྤར་ཤའི་བར་གྱིས་མཆོད། ཅུང་ཟད་སྤྲོ་ན།
ཇི་སྙེད་སུ་དག་ཞེས་སོགས་ཡན་ལག་བདུན་པ་དང་། མཎྜལ་རྒྱས་བསྡུས་ཅི་རིགས་དབུལ། མཆོད་པའི་སྤྲིན་གྱི་
གསུམ་འདོན། གཞན་ཡང་། བྱང་ཆུབ་ལྟུང་བཤགས། བླ་མ་རྡོར་འཛིན་པ། གསེར་འོད་ནས་འབྱུང་པའི་
བཤགས་པ། སྤྱོད་འཇུག་གི་མཆོད་པ། བཤགས་པ། བསྔོ་བ་སོགས་འདོད་ན་སྐབས་སྦྱར་གྱིས་བྱས་ཆོག་ལ། མི་
སྤྲོ་ན། སྔར་གྱི་མཎྜལ་ཡན་ཙམ་དང་། མཆོད་པ་ཙམ་གྱིས་གྲུབ་པ་གཞུང་གཞན་ནས་འབྱུང་བའི་ཚོགས་འདི་དག་
གི་སྐབས་ཀྱི་རིགས་པས་ཤེས་པས་ཆད་ལྷག་གི་སྐྱོན་དུ་མི་འགྱུར་ཞིང་། མི་འོས་བཞིན་དུ་མགོ་ཉོག་པར་འགྱུར་
བའི་བསྙོན་མི་བྱའོ། ། འདིར་རྒྱལ་དབང་དགེ་འདུན་རྒྱ་མཚོའི་ཆོ་གར་ཚུལ་ཁྲིམས་རྣམ་དག་གི་གཟུངས་ཉེར་
གཅིག་འདོན་པར་བཤད་པ་བཞིན་བྱས་ནའང་ཕུན་སུམ་ཚོགས་པར་འགྱུར་མོད། ཆོ་ ག་ ཕལ་ཆེར་ལས་དེ་མ་
འབྱུང་བས་མ་བརྗོད་ཀྱང་མི་འགལ་ལོ། ། །
གཉིས་པ་དངོས་གཞིའི་ཆོ་ག་ལ་བདག་བསྐྱེད་དང་། མདུན་བསྐྱེད་དོ། ། དང་པོ་ནི། མཆོད་པ་སྔར་བྱིན་
གྱིས་མ་བརླབས་ན་འདིར་བསླབ། བདག་བསྐྱེད་ལ་གཞུང་དུ་མ་ལས་ཆོ་ག་གསུམ་བསྐྱེད་བཤད་པས་འདིར་རུང་
མོད། ཅུང་ཟད་རྒྱས་པར་འདོད་ན། སློབ་དཔོན་སངས་རྒྱས་གསང་བས། སྟོང་བ་ཡི་གེ་སྒྲ་གཟུགས་དང་། །
ཕྱག་རྒྱུ་མཚན་མ་དྲུག་ཡིན་ཏེ། ། ཞེས་གསུངས་པ་ལྟར། ལྷ་དྲུག་བསྐྱེད་བྱ་སྟེ། དེ་ནི་འདི་ལྟར། ཨོཾ་སྭ་བྷཱ་ཝ་ཤུད་
དྷ་སརྦ་དྷརྨཱ་སྭ་བྷ་ཝ་ཤུད་དྷོཉ་ཧཾ། བདག་དང་བསྒོམ་བྱའི་ལྷ་དང་ཆོས་ཐམས་ཅད་རང་བཞིན་གྱིས་སྟོང་བ་ཉིད་
དུ་རོ་གཅིག་པའི་བདག་ཉིད་དུ་གྱུར་བར་བསམས་པ་ནི་དོན་དམ་པའི་ལྷའོ། ། སྟོང་པའི་ངང་ལས་ཨོཾ་མ་ཎི་པདྨེ་
ཧཱུྃ། ཞེས་པའི་སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པར་གྱུར་བ་ནི་སླའི་ལྷོའོ། ༼བདག་དང་ལྷའི་
དེ་ཁོ་ན་ཉིད་དབྱེར་མི་ཕྱེད་པའི་རྣམ་པ་ཅན་སེམས་ཟླ་བའི་དཀྱིལ་འཁོར་དུ་གྱུར་བའི་སྟེང་དུ་སྔགས་ཀྱི་གདངས་
ཀྱི་རྣམ་པར་ནམ་མཁའ་ལ་གྲགས་པ་དེ་ཉིད་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་
བྲིས་པའི་རྣམ་པ་ཅན་དུ་འཁོད་པར་གྱུར་བའི་ཡི་གེའི་ལྷའོ། ། དེ་ཡོངས་སུ་གྱུར་བ་ལས་གསེར་བཙོ་མ་ལྟར་
འབར་བའི་པདྨ་འདབ་མ་སྟོང་དང་ལྡན་པའི་ལྟ་བ་ལ་ཨོཾ་ཎི་པདྨེ་ཧཱུྃ་ཧི༔ ཧཱུྃ་ཞེས་པས་མཚན་པར་གྱུར། ཟླ་བ་པདྨ་
282

༄༅། །དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་པའི་སྒྲུབ་ཐབས། །
སྔགས་དང་བཅས་པ་ལས་འོད་ཟེར་སྣ་ཚོགས་འཕྲོས་པའི་རྩེ་མོ་ལས་འཕགས་པའི་སྐུ་དཔག་ ཏུ་མེད་པ་སྤྲོས།
ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་སྲས་བཅས་ཐམས་ཅད་ལ་མཆོད་པའི་སྤྲིན་ཆེན་པོས་
མཆོད། གཞན་ཡང་སྤྲིན་ཆེན་པོ་སྤྲུལ་བ་ལས་བདུད་རྩིའི་ཆར་རྒྱུན་བབ་པས་རིགས་དྲུག་གི་སྡུག་བསྔལ་མ་ལུས་
པ་ཞི་བར་བྱས། འཕགས་པའི་གོ་འཕང་ལ་བཀོད། ཚུར་འདུས་ཟླ་བ་པདྨ་སྔགས་དང་བཅས་པ་ལ་ཐིམ། དེ་
ཡོངས་སུ་གྱུར་བ་ལས་སྣ་ཚོགས་པདྨ་དང་ཟླ་བའི་གདན་ལ་རང་ཉིད་འཕགས་པ་སྤྱན་རས་གཟིགས་དབང་ཕྱུག་སྐུ་
མདོག་དཀར་པོ་ལང་ཚོ་དར་ལ་བབ་ཅིང་ཞབས་གཉིས་མཉམ་པར་བཞེངས་པ། མཚན་དཔེས་སྤྲས་པའི་སྐུ་ལས་
འོད་ཟེར་གྱི་ཚོགས་འཕྲོབ། ཞལ་བཅུ་གཅིག་དང་ལྡན་པའི་རྩ་ཞལ་དཀར། གཡས་ལྗང་། གཡོན་དམར།
དེའི་སྟེང་མ་དབུས་ལྗང་། གཡས་དམར། གཡོན་དཀར་བ། དེའི་སྟེང་མི་དབུས་དམར། གཡས་དཀར།
གཡོན་ལྗང་། དེ་རྣམས་འཛུམ་ཞིང་ཞི་བའི་ཉམས་ཅན། དེའི་སྟེང་དུ་ཁྲོ་ཞལ་ནག་པོ་མཆེ་བ་གཙིགས་ཤིང་ཁྲོ་
གཉེར་དང་ལྡན་པ་སྤྱན་གསུམ་པ། རལ་བ་དམར་སེར་གྱེན་དུ་བསྒྲེང་བ། དེའི་སྤྱི་བོར་ཞི་ཞལ་དམར་པོ་གཙུག་
གཏོར་དང་བཅས་པའི་ཚངས་བར་སྤྱད་པའི་ཆ་ལུགས་ཅན་རྒྱུན་སྤངས་ཤིང་མགུལ་བ་དང་བཅས་པ། ཕྱག་དང་
པོ་གཉིས་ཐུགས་ཀར་ཐལ་མོ་སྦྱར་བ། གཡས་ཀྱི་གཉིས་པ་ན་བགྲང་ཕྲེང་། གསུམ་པ་མཆོག་སྦྱིན་གྱི་ཕྱག་རྒྱུ་ལས་
བདུད་རྩིའི་རྒྱུན་བབ་པས་ཡི་དྭགས་ཀྱི་བཀྲེས་སྐོམ་སེལ་བ། བཞི་བ་ན་འཁོར་ལོ་འཛིན་པ། གཡས་ཀྱི་གཉིས་པ་
ན་གསེར་གྱི་པདྨོ་ཡུ་བ་དང་བཅས་པ། གསུམ་པས་རིལ་པ་སྤྱི་བླུག བཞི་བ་ན་མདའ་གཞུ་འཛིན་པ། ཕྱག་
ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་ཀྱང་པདྨའི་འདབ་མ་ལྟར་འཇམ་ཞིང་མཆོག་སྦྱིན་མཛད་
པ། ཕྱག་ཐམས་ཅད་ཀྱི་མཐིལ་ན་སྤྱན་རེ་རེ་ཡོད་པ། ཕྱག་རྣམས་ཕར་དབུའི་གཙུག་ཏོར་དང་མར་པུས་མོའི་ལྷ་
ང་ལས་མི་འདའ་བ། རི་དྭགས་ཀྱི་པགས་པས་ནུ་མ་གཡོན་པ་བཀབ་ཅིང་རས་བཟང་པོའི་ཤམ་ཐབས་དང་།
ནོར་བུས་སྤྲས་པའི་གསེར་གྱི་སྐེ་རགས་དང་ལྡན་ཞིང་། རལ་པ་དམར་སེར་གྱིས་མཛེས་པ། རིན་པོ་ཆེའི་དབུ་
རྒྱུན་ལ་སོགས་པའི་རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟས་ཀླུབས་པ། འོད་ཟེར་གྱི་ཕྲེང་བས་བསྐོར་བ་
ནི་གཟུག་གྱི་ལྷའོ། ། དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ཐུགས་ཀར་ཧཱུཾ་སྔོན་པོས་མཚན་
པར་གྱུར། ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱི༔ཡིག་དཀར་པོ་རིང་ཆ་ཚེག་དྲག་དང་བཅས་པ། དེ་
ནས་པདྨའི་ཕྱག་རྒྱ་བྱས་ཏེ། ཨོཾ་པདྨ་ཨུད་བྷ་ཝ་ཡེ་སྭཱཧཱ། ཞེས་བརྗོད་ཅིང་། སྨིན་མཚམས་ནས་མགྲིན་བར་དང་
དབྲལ་བ་མགོ་བོ་རེག་ནས་བྱིན་གྱིས་བརླབ་པ་ནི་ཕྱག་རྒྱའི་ལྟའོ། ། རང་གི་ཐུགས་ཀའི་ཧཱི ལས་འོད་ཟེར་འཕྲོས།
འཕགས་པ་སྤྱན་རས་གཟིགས་དབང་ཕྱུག་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་པ་སྤྱན་
283

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དྲངས། ཨོཾ་ཨཱརྱ་ལོ་ཀེ་ཤྭ་ར་ས་བ་རི་ཝཱ་ར་ཨབྷཾ་དང་ཤཔྟའི་བར་གྱིས་མཆོད། ཕྱག་སྟོང་འཁོར་ལོ་སོགས་ཀྱིས་
བསྟོད་པ་། ཛ ཧཱུྃ༔ བི་ཧོ གཉིས་སུ་མེད་པར་སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ལྷ་
རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་
བཏབ་པས། དེ་རྣམས་ཀྱི་ཐུགས་ཀ་ནས་སྤྲོས་པའི་ལྷ་མོ་རྣམས་ཀྱིས་བདུད་རྩིས་གང་བའི་བུམ་པ་ཐོག་ནས་ཨོ་
སརྦ་ཏ་ཐཱ་ག་ཏཱ་ཨ་བྷི་ཏི་ཀ་ཏ་ས་མ་ཡེ་ཤྲཱི་ཡེ་ཧཱུྃ། ཞེས་གསུངས་ཤིང་དབང་བསྐུར། ལུས་གང་། དྲི་མ་དག ཆུ་
ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས་སྤྱི་བོར་འོད་དཔག་མེད། དཔྲལ་བར་མི་བསྐྱོད་པ། རྣ་ལྟག་
གཡས་སུ་རིན་འབྱུང་། ལྟག་པར་རྣམ་སྣང་ལྟག་གཡོན་པར་དོན་གྲུབ་ཀྱིས་དབུ་བརྒྱན་པར་གྱུར། འདི་སླར་
ཡང་མཆོད་བསྟོད་བྱེད་དམ་མིན་ཀྱང་རུང་ཞིང་། དེ་ནས་རང་གི་ཐུགས་ཀའི་ཟླ་གདན་ལ་ཡེ་ཤེས་སེམས་དཔའ་
དཀར་བོ་ཞལ་གཅིག་ཕྱག་གཉིས་པའི་ཐུགས་ཀར་ཟླ་བའི་སྟེང་དུ་ཏིང་ངེ་འཛིན་སེམས་དཔའ་ཧི ཡིག་དཀར་པོ་
བསམས་ཤིང་རྩེ་གཅིག་ཏུ་སྒོམ་པ་ནི་མཚན་མའི་ལྷའོ༔ ། ཏིང་ངེ་འཛིན་སེམས་དཔའི་མཐར་སྔགས་ཕྲེང་གིས་
བསྐོར་བ། དེ་ལས་འོད་ཟེར་འཕྲོས། འཕགས་ པ་མཆོད། སེམས་ཅན་ ཐམས་ ཅད་ཀྱི་སྡིག་ སྒྲིབ་སྦྱངས།
ཐུགས་རྗེ་ཆེན་པོའི་གོ་འཕང་ལ་བཀོད། ཚུར་འདུས་ཏི ཡིག་ལ་ཐིམ་པར་གྱུར་བར་བསམས་ལ། ན་མོ་རཏྣ་ཏྲ་
ཡཱ་ཡ། ན་མཿ ཨཱརྱ་ཛྙཱ་ན་ས་ག་ར་པི་རོ་ཙ་ན་བྷཱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ན་མ སརྦ་ཏ་ཐཱ་ག་ཏེ་བྷྱཱ ཨརྟ་བྷུ།
སམྱཀཾ་བུད་དྷ་བྷུ། ན་མཿ ཨཱརྱ་ཨ་ཝ་ལོ་ཀེ་ཏེ་ཤྭ་ར་ཡ། བོ་དྷི་ས་ཏྭཱ་ཡ། མ་ཧཱ་ས་ཏྭཱ་ཡ། མ་ཧཱ་ཀ་རུ་ཎི་ཀཱ་ཡ།
ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིནྡྲ་ཝཊྚེ། ཙ་ལེ་ཙ་ལེ། པྲ་ཙ་ལེ་ཕྲ་ཙ་ལེ། ཀུ་སུ་མེ་ཀུ་སུ་
མ་ཝ་རེ། ཨི་ལི་མི་ལི། ཙི་ཏི་ཛྭ་ལ་མ་པཱ་ན་ཡེ་སྭཱཧཱ། ཞེས་པ་ཚར་གཅིག་དང༌། ཏདྱ་ཐཱ། མན་ཆད་བརྒྱ་དང་།
ཅི་ནུས་བཟླ་བ་དང༌། ཡང་ན་ཡིག་དྲུག་བཟླ། མཇུག་ཏུ་ཡིག་བརྒྱ་དང་། མཆོད་བསྟོད་མདོར་བསྡུས་བྱ། མི་སྤྲོ་
ན་མ་བྱས་ཀྱང་རུང་ངོ་། ། གཉིས་པ་མདུན་བསྐྱེད་ནི། རས་བྲིས་སམ། རྡུལ་ཚོན་གྱི་དཀྱིལ་འཁོར་སྔར་བཤད་པ་
ལྟར་བཤམས་པ་ལ་དམིགས་ཏེ། ཨོ་པདྨནྟ་ཀྲིད་ཀྱིས་བསང་། སྭ་བྷཱ་ཝས་སྟོང་བར་སྦྱངས། རང་གི་ཐུགས་ཀའི་
ཧཱུྃ་ལས་ཧཱུཾ་དཀར་པོ་འོད་ཟེར་ལྔ་འཕྲོ་བ་ཞིག་མདུན་དུ་ཆད། དེ་ཡོངས་སུ་གྱུར་བ་ལས་རིན་པོ་ཆེའི་གཞལ་ཡས་
ཁང་གྲུ་བཞི་སྒོ་བཞི་དང་བཅས་པའི་མཚན་ཉིད་ཐམས་ཅད་དང་ལྡན་པའི་དབུས་སུ་རིན་པོ་ཆེ་ཁྲི་ལ་པདྨ་དང་ཟླ་
བའི་གདན། དེའི་སྟེང་དུ་དྷཱི ཡིག་དཀར་པོ་ལས་བྱུང་བའི་པདྨ་དཀར་པོ་འདབ་མ་བརྒྱད་པ་གསེར་བཙོ་མ་
ལྟར་འབར་བའི་ལྟེ་བར་ཧཱི ཡིག་གིས་མཚན་པ། དེ་ལས་འོད་འཕྲོས། དོན་གཉིས་བྱས། འདུས་ཡོངས་སུ་
གྱུར་བ་ལས་འཕགས་པ་སྤྱན་རས་གཟིགས་དབང་ཕྱུག་སྐུ་མདོག་དཀར་པོ་ཞེས་པ་ནས་འོད་ཟེར་གྱི་ཕྲེང་བས་
284

༄༅། ། དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་པའི་སྒྲུབ་ཐབས། །
བསྐོར་བ། ཞེས་པའི་བར་སྔར་ལྟར་དང་། ཤར་གྱི་འདབ་མ་ལ་ཧཱུཾ་ལས་མི་བསྐྱོད་པ་སྔོན་པོ་གཡས་ས་གནོན་དང་
གཡོན་མཉམ་གཞག ལྷོར་ཧཱུྃ་ལས་རིན་འབྱུང་སེར་པོ་གཡས་མཆོག་སྤྲིན་དང་གཡོན་མཉམ་གཞག ནུབ་ཏུ་ༀ་
ལས་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། བྱང་དུ་ཨཱཿ ལས་དོན་གྲུབ་ལྗང་ཁུ་གཡས་སྐྱབས་སྦྱིན་
དང་གཡོན་མཉམ་གཞག་གི་ཕྱག་རྒྱ་ཅན། བཞི་གའང་དར་དང་ན་བཟའི་རྒྱན་གྱིས་སྤྲས་ཤིང་ཞབས་རྡོ་རྗེའི་
སྐྱིལ་ཀྲུང་གིས་བཞུགས་པ། ལྷ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ༔ དམར་པོ། ཐུགས་ཀར་ཧཱུྃ་
སྔོན་པོ། རང་གི་ཐུགས་ཀའི་ཧི ཡིག་དཀར་པོ་ལས་འོད་འཕྲོས། པོ་ཏ་ལ་ནས་ཐུགས་རྗེ་ཆེན་པོ་སྤྱན་རས་
གཟིགས་དབང་ཕྱུག་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། མ་ལུས་
སེམས་ཅན་ཀུན་གྱི་མགོན་གྱུར་ཅིང་། ། ཞེས་སོགས་ཚིག་བཅད་གཅིག་གི་མཇུག་ཏུ། ཨོཾ་སརྦ་ཏ་ཐཱ་ག་ཏ་ལོ་ཀེ་ཤུ་
ར་ས་པ་རི་ཝཱ་ར་བཛྲ་ས་མཱ་ཡ་ཛཛ ཛ ཧཱུྃ་ཁཾ་ཧོ དམ་ཚིག་པ་དང་གཉིས་སུ་མེད་པར་གྱུར། སླར་ཡང་རང་གི་
ཐུགས་ཀའི་ཧཱི ལས་འོད་ཟེར་འཕྲོས། ཞེས་པ་ནས། གཡོན་པར་དོན་གྲུབ་ཀྱིས་དབུ་བརྒྱན་པར་གྱུར། ཞེས་
པའི་བར་སྔར་བཞིན་ནམ་ཡང་ན། སྤྱི་གཙུག་འོད་དཔག་མེད་ཀྱིས་དབུ་བརྒྱན་པར་གྱུར། ཞེས་བརྗོད། དེ་
ནས་མཆོད་པ་བྱིན་གྱིས་བརླབས་ཏེ། ཨོ་ཨཱརྱ་ལོ་ཀི་ཤྭ་ར་ས་པ་རི་ཝཱ་རཱ་ཨགྷཾ་ཞེས་སོགས་སྔགས་ཙམ་གྱིས་མཆོད་
པའམ། ཅུང་ཟད་རྒྱས་པར་འདོད་ན། རབ་འབྱམས་རྒྱ་མཚོ་དཔག་མེད་ན། ། ཞེས་སོགས་ཚིགས་བཅད་སྔགས་
དང་སྦྱར་ནས་འབུལ་ཞིང་། སྐྱོན་གྱིས་མ་གོས་སོགས་དང་། ཆོས་སྐུ་ནམ་མཁའ་བཞིན་དུ་ཞེས་སོགས་ཀྱིས་བསྟོད་
པའང་སྐབས་སུ་བབ་པོ། ༑ གོཟུངས་རིང་བརྒྱུའམ། བརྒྱ་རྩ་བརྒྱུད་དང་། མི་ནུས་ན་གཟུངས་ཐུང་དང་། ཡིག་
དྲུག་ཅི་འགྲུབ་བཟླས་ནས། ཡིག་བརྒྱ་བརྗོད་ཅིང་མཆོད་པ་མདོར་བསྡུས་ཞིག་བྱས་ནའང་ལེགས། དེ་ནས་རང་
གི་སྤྱི་བོར་དགེ་སློང་མ་དཔལ་མོ་བཞུགས་ནས་ངོ་ཆེན་མཛད་པར་བསམས་ཏེ། བསྟོད་ཅིང་གསོལ་བ་གདབ་པ་ནི།
ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ། ། འཇིག་རྟེན་བླ་མ་སྲིད་པ་གསུམ་གྱིས་བསྟོད་པ་པོ། ། ལྷ་ཡི་གཙོ་བོ་
བདུད་དང་ཚངས་པས་བསྟོད་པ་བོ། ། ཐུབ་པའི་རྒྱལ་མཆོག་བསྟོད་པས་གྲུབ་པར་མཛད་པ་པོ། ། འཇིག་རྟེན་
གསུམ་གྱི་མགོན་པོ་མཆོག་ལ་ཕྱག་འཚལ་ལོ། ། བདེ་གཤེགས་དཔག་མེད་སྐུ་སྟེ་སྐུ་བཟང་འཛིན་པ་བོ། ། བདེ་
གཤེགས་སྣང་བ་མཐའ་ཡས་དབུ་རྒྱུན་འཛིན་པ་བོ། ། ཕྱག་གཡས་མཆོག་སྦྱིན་ཡི་དྭགས་བཀྲེས་སྐོམ་སེལ་བ་
བོ། ། ཕྱག་གཡོན་གསེར་གྱི་པདྨས་རྣམ་པར་བརྒྱན་པ་བོ། ། དྲི་ཞིམ་རལ་བའི་ཕྲེང་བ་དམར་སེར་འཁྲུག་པ་
བོ། ། ཞལ་རས་རྒྱས་པ་ཟླ་བ་ལྟ་བུར་མཛེས་པ་བོ། ། སྤྱན་ནི་པདྨ་མཆོག་ཏུ་བཟང་ཞིང་ཡངས་པ་བོ། ། ཁ་བ་
དུང་ལྟར་རྣམ་དག་དྲི་དང་ལྡན་པ་བོ། ། དྲི་མེད་འོད་ཆགས་མུ་ཏིག་ཚོམ་བུ་འཛིན་པ་བོ། ། མཛེས་པའི་འོད་
285

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཟེར་སྐྱ་རེངས་དམར་པོས་བརྒྱན་པ་བོ། ། པདྨའི་མཚོ་ལྟར་ཕྱག་ནི་དངར་བར་བྱས་པ་བོ། ། སྟོན་ཀའི་སྤྲིན་གྱི་
མདོག་དང་ལྡན་ཞིང་གཞོན་པ་བོ། ། རིན་ཆེན་མང་བོས་དཔུང་བ་གཉིས་ནི་བརྒྱན་པ་བོ། ། ལོ་མའི་མཆོག་
ལྟར་ཕྱག་མཐིལ་གཞོན་ཞིང་འཇམ་པ་བོ། ། རི་དྭགས་པགས་པས་ནུ་མ་གཡོན་པ་བཀབ་པ་པོ། ། སྙན་ཆ་གདུ་
བུས་སྒེག་ཅིང་རྒྱན་རྣམས་འཆང་བ་བོ། ། དྲི་མ་མེད་པ་པདྨའི་མཆོག་ལ་གནས་པ་བོ། ། ལྟེ་བའི་ངོས་ནི་པདྨའི་
འདབ་ལྟར་འཇམ་པ་བོ། ། གསེར་གྱི་སྐེ་རགས་མཆོག་ལ་ནོར་བུས་སྤྲས་པ་བོ། ། སྟ་ཟུར་དཀྲིས་པའི་རས་
བཟང་ཤམ་ཐབས་འཛིན་པ་བོ། ། ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་བོ། ། མཆོག་བརྙེས་བསོད་
ནམས་མང་པོ་ཉེ་བར་བསགས་པ་བོ། ། རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ། གསུམ་མཐར་
མཛད་ཅིང་མཁའ་སྤྱོད་སྤྱོད་པ་སྟོན་པ་བོ། ། ལུས་ཅན་མཆོག་སྟེ་བདུད་དཔུང་འཁྲུགས་ལས་རྒྱལ་བ་བོ། །
གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་བོ། ། ཚངས་པའི་གནས་པ་བཞི་ཡིས་དབེན་པར་མཛད་པ་
བོ། །ངང་བའི་འགྲོས་འདྲ་གླང་ཆེན་དྲེགས་ལྟར་པ།ཤེགས་པ་བོ། ། ཡོངས་རྫོགས་ཉ་བར་བསགས་ཤིང་བསྟན་
པ་གཉེར་བ་བོ་ ། འོ་མའི་མཚོ་དང་ཆུ་ཡི་མཚོ་ལས་སྒྲོལ་བ་བོ། ། གང་ཞིག་རྟག་ཏུ་ཐོ་རངས་ལངས་ནས་གུས་པ་
ཡིས། ། སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང་། ། བསྟོད་པ་མཆོག་འདིས་དག་ཅིང་གསལ་
བར་བསྟོད་བྱེད་ན། ། དེ་ནི་སྐྱེས་པའམ་ནི་བུད་མེད་ཡིན་ཡང་རུང་། ། སྐྱེ་བ་འདིའམ་མ་འོངས་སྐྱེ་བ་ཐམས་
ཅད་དུ། ། འཇིག་རྟེན་འཇིག་རྟེན་ལས་འདས་དགོས་པ་ཀུན་འགྲུབ་འགྱུར། ། ཞེས་པ་བསྟོད་པ་ཉེར་གཅིག་
བརྗོད་ཅེས། དེའི་ཚེ་ལངས་ཏེ་ཕྱག་འཚལ་བའམ། མ་ནུས་ན་འདུག་བཞིན་པར་བརྗོད་ཀྱང་རུང་ལ། འདི་ཉེར་
གཅིག་བརྗོད་པ་མ་ལྕོགས་ན། རྒྱལ་སྲས་ཐོགས་མེད་བཟང་པོས་ཚར་བདུན་བྱ་བར་བཤད་པ་བཞིན་བྱའོ། །
བསྟོད་པ་འདི་ནི་ཤིན་ཏུ་གལ་ཆེ་བ་ཞིག་ཡིད་མོད། འོན་ཀྱང་རྣམ་པ་ཐམས་ཅད་དུ་མེད་མི་རུང་བའི་ཡན་ལག་ནི་
མ་ཡིན་ཏེ། རྒྱལ་བའི་དབང་བོ་བློ་བཟང་རྒྱ་མཚོས་མཛད་པའི། སྨྱུང་གནས་ཀྱི་ཆོ་ག་མདོར་བསྡུས་པ་ལས་འདིས་
བསྟོད་པ་བཤད་པས་སོ། ། གསུམ་པ་མཇུག་ཆོག་ལ། གསོལ་འདེབས་ནི། འཕགས་པ་སྤྱན་རས་གཟིགས་
དབང་ཐུགས་རྗེའི་གཏེར། ། འཁོར་དང་བཅས་པ་བདག་ལ་དགོངས་སུ་གསོལ། ། བདག་དང་ཕ་མ་རིགས་
དྲུག་སེམས་ཅན་རྣམས། ། མྱུར་དུ་འཁོར་བའི་མཚོ་ལས་བསྒྲལ་དུ་གསོལ། ། ཟབ་ཅིང་རྒྱུ་ཚེའི་བླ་མེད་བྱང་
ཆུབ་སེམས། ། མྱུར་དུ་རྒྱུད་ལ་སྐྱེ་བར་མཛད་དུ་གསོལ། ། ཐོག་མེད་ནས་བསགས་ལས་དང་ཉོན་མོངས་
རྣམས། ། ཐུགས་རྗེའི་ཆབ་ཀྱིས་མྱུར་དུ་དག་མཛད་ནས། ། ཐུགས་རྗེའི་ཕྱག་བརྐྱངས་བདག་དང་འགྲོ་བ་
རྣམས། ། བདེ་བ་ཅན་གྱི་ཞིང་དུ་དྲུང་བར་གསོལ། ། འོད་དཔག་མེད་དང་མགོན་པོ་ཁྱད་ཉིད་ཀྱིས། ། ཚེ་
286

༄༅། ། དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་པའི་སྒྲུབ་ཐབས། །
རབས་ཀུན་ཏུ་དགེ་བའི་བཤེས་མཛད་ནས། ། མ་ནོར་ལམ་བཟང་ལེགས་པར་བསྟན་ནས་ཀྱང༌། ། མྱུར་དུ་
སངས་རྒྱས་ཐོབ་པར་བྱིན་གྱིས་རློབས། ། ཞེས་གསོལ་བ་དྲག་ཏུ་གདབ། གཏོར་མ་འབུལ་བ་ནི། པཎ་ཆེན་
ཐམས་ཅད་མཁྱེན་པའི་ཆོ་གར། གཏོར་མ་འབུལ་བར་འདོད་ན། ཞེས་གསུངས་པ་ལྟར་སྤྱིར་ངེས་པར་དགོས་པ་
མིན་ཀྱང་། སྐབས་འདིར་ཡོད་ན་ལེགས་པས། ཆབ་བྲན་ཏེ། ཨོ་པདྷ ནྟ་ཀྲིད་ཀྱིས་བསངས། སྭ་བྷཱ་ཝས་སྦྱངས།
སྟོང་བའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་གཏོར་མ་ཟག་པ་མེད་པའི་ཡེ་ཤེས་ཀྱི་
བདུད་རྩིའི་རྒྱུ་མཚོ་ཆེན་པོར་གྱུར་བར་བསམ། ཨོཾ་ཨཱཿ ཧཱུཾ་ལན་གསུམ་ཀྱིས་བྱིན་གྱིས་བརླབ། དང་པོ་ནི། ཨོཾ་དྷ་
ར་དྷ་རི་སོགས་ཀྱི་མཐར་ཨི་དམ་པ་ལིརྟ་ཁ་ཁ་ཁཱ་ཧི་ཁཱ་ཧི་སཱཧཱ། ཞེས་བཏགས་པ་ལན་གསུམ་གྱིས་འབུལ་བའམ།
ཡང་ན། ཨོཾ་ཨཱརྱ་ལོ་ཀི་ཤྭ་ར་ས་བ་རི་ཝཱ་ར་ཨི་དཾ་བ་ལིཾ་ཏ་པྲ་ཏི་ཙྪ་ཡེ་སྭཱཧཱ། ཞེས་གསུམ་གྱིས་འཕགས་པ་འཁོར་
བཅས་ལ་འབུལ་ཞིང་། ཨོཾ་ཨཱརྱ་ལོ་ཀེ་ཤྭར་ས་པ་རི་ཝཱ་ར་ཨགྷཾ་སོགས་ཀྱིས་མཆོད། སྐྱོན་གྱིས་མ་གོས་ཀྱིས་བསྟོད་ལ།
མཆོད་སྦྱིན་གྱི་གཏོར་མ་འདི་ནི་འཕགས་པ་འཁོར་དང་བཅས་པ་རྣམས་ལ་འབུལ་ལོ། ། བདག་དང་སེམས་ཅན་
ཐམས་ཅད་ལ་མཆོག་ཐུན་གྱི་དངོས་གྲུབ་མ་ལུས་བ་སྩལ་དུ་གསོལ། གཉིས་པ་དང་གསུམ་པ་ནི། ཨ་ཀཱ་རོ་ལན་
གསུམ་གསུམ་གྱིས་ཆོས་སྐྱོང་དང་གཞི་བདག་ལ་འབུལ་ཞིང་། དང་པོའི་མཇུག་ཏུ། བཛྲ་ཨགྷཾ་ནས་ཤབྟ་པྲ་ཏི་ཙྪ་
སཱཧཱ། མཆོད་སྦྱིན་གྱི་གཏོར་མ་འདི་ནི། དཔལ་ཡེ་ཤེས་ཀྱི་མགོན་པོ་ལ་སོགས་པ་ཆོས་སྐྱོང་སྲུང་མ་རྣམས་ལ་
འབུལ་ལོ། ། སངས་རྒྱས་ཀྱི་བསྟན་པ་སྲུང་བ་དང་། བདག་གིས་ཆོས་སྒྲུབ་པའི་བར་ཆད་ཐམས་ཅད་ཉེ་བར་ཞི་
ཞིང་མཐུན་རྐྱེན་ཡིད་བཞིན་དུ་འགྲུབ་པར་མཛད་དུ་གསོལ། ཞེས་དང་། གཉིས་པའི་མཇུག་ཏུ། མཆོད་སྦྱིན་
གྱི་གཏོར་མ་འདི་ནི། གཞི་བདག་གཉུག་མར་གནས་པ་རྣམས་ལ་སྦྱིན་ནོ། ། བདག་ཅག་འཁོར་དང་བཅས་པ་
ཐམས་ཅད་ལ་ཀོ་ལོང་དང་ཕྲག་དོག་མི་བྱེད་པར་ཆོས་མཐུན་གྱི་སྟོང་གྲོགས་བཟང་པོ་མཛད་དུ་གསོལ། ། ཞེས་
བརྗོད། ཁྲུས་གསོལ། མེ་ལོང་ལ་ལྷའི་གཟུགས་བརྙན་པ་ལ། བུམ་པའི་ཆུས། འགྲོ་བའི་སྒྲོན་མེ་སྤྱན་རས་
གཟིགས་མགོན་ལ། ། དྲི་ཞིམ་བདུད་རྩིའི་རྒྱུན་གྱིས་ཁྲུས་གསོལ་བས། ། འགྲོ་བའི་སྒྲིབ་གཉིས་མུན་པ་ཀུན་
བསལ་ནས།དྲི་བྲལ་སྐུ་གསུམ་བརྙེས་པར་བྱིན་གྱིས་རློབས། ། ཞེས་ བརྗོད་ལ་ཁྲུས་གསོལ། ཡང་། ཇི་ལྟར་
བལྟམས་པ་སོགས་ལ་ཁྲུས་གསོལ་སྤྱི་ལྟར་བྱ། དགེ་བ་འདི་ཡིས་སོགས་བརྗོད་དོན་ཅི་རིགས་སྐབས་དང་སྦྱར།
ཡིག་བརྒྱ་ལན་གསུམ་བཟླས་ལ། བཅོམ་ ལྡན་འདས་ཐུགས་རྗེ་ཆེན་པོ་ དང་ ལྡན་ པ་བདག་ལ་ དགོངས་སུ་
གསོལ། ། བདག་ཅག་ལས་དང་པོ་བ་སེམས་བྱིང་རྒོད་ཀྱི་དབང་གིས་ཏིང་ངེ་འཛིན་མི་གསལ་བ་དང་། སྔགས་
མ་དག་པ་དང་། ཆོ་ག་ལྷག་ཆད་དུ་གྱུར་པ་དང་། གཙང་སྦྲ་མ་བྱས་པ་ལ་སོགས་པ་ཐམས་ཅད་མགོན་པོ་ཐུགས་
287

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
རྗེ་ཆེན་པོ་དང་ལྡན་པ་ཁྱེད་རྣམས་ལ་བཟོད་པར་གསོལ་གྱི། བདག་ཅག་ལ་སྒྲིབ་པར་མི་འགྱུར་བར་མཛད་དུ་
གསོལ། ཞེས་བརྗོད་དེ་བཟོད་པར་གསོལ། དེ་ནས། ཨོཾ་མ་ཎི་པདྨེ་ཧཱུྃ། ཞེས་བརྗོད་པས། ཐུགས་རྗེ་ཆེན་པོ་
གཉིས་པ་ཞིག་མདུན་གྱི་ནམ་མཁའ་བྱོན་ནས་རང་ལ་ཁྲུས་མཛད་པས་སྡིག་སྒྲིབ་དག་པར་གྱུར་བར་བསམས་ལ།
བུམ་ཆུ་བཏུང་ངོ༌། ། དེ་ལྟར་སྦྱོར་དངོས་གཉིས་ལ་ཆོ་ག་ཚར་གསུམ་གསུམ་དགོས་པའི་ཆོ་ག་དང་པོ་གཉིས་སོ་སོ་
ལ་ཁྲུས་བྱས་ཏེ་གསོ་སྦྱོང་ནས་བཟུང་ཚར་རེ་དང༌། ཕྱི་མ་གཉིས་ལ་གསོ་སྦྱོང་མ་གཏོགས་པའི་དང་པོའི་ཁྲུས་ནས་
མཇུག་གི་ཁྲུས་ཀྱི་བར་ཚར་གཉིས་བྱའོ༔ འོན་ཀྱང་ཕྱི་མ་གཉིས་ལ་དང་པོའི་ཁྲུས་མ་བྱས་ནའང་མི་འགལ་པར་
མངོན་ནོ། ། སྦྱོར་བའི་ཉིན་དཀར་གསུམ་ལ་བརྟེན་པའི་ཟས་གཙང་མ་ཟ་ཞིང་། ཤ་ཆང་སྒོག་བཙོང་སོགས་ཀྱི་
རིགས་དང་། ལྷག་མ། ཏིལ་ལ་ཕུག་སོགས་སྤོང་བ་བྱ་རྒྱུད་ཀྱི་སྐབས་ནས་བཤད་པའི་དམ་ཚིག་ལ་གནས་དགོས།
ཕྱི་དྲོ་བུ་རམ་དང་སྦྲང་སོགས་བསྟེན་དུ་རུང་བར་བཤད། ཁ་ཅིག་སྦྱོར་བའི་ཉིན་སྨྲ་བ་གཞན་བཅད་དགོས་པར་
འདོད་ཀྱང་དེ་མི་དགོས་ལ། དངོས་གཞིའི་དུས་སུ་སྨྲ་བ་གཞན་བཅད་ནས་འབྲུ་ཉག་གཅིག་གམ་ཆུ་ཐིགས་གཅིག་
གིས་བཟའ་བཏུང་ཡང་མི་བྱའོ། ། རྒྱལ་དབང་ལྔ་བའི་གསུང་འབུམ་ལས་དངོས་གཞིའི་དུས་སུ་མཆིལ་མ་ཙམ་ཡང་
མི་མིད་ཅེས་འབྱུང་ཡང་། ཆོ་ག་གཞན་དུ་དེ་བཞིན་གསལ་བར་བཤད་པ་མ་མཐོང་ཞིང་། པཎ་ཆེན་གོང་མའི་
གསུང་དངོས་སུ་ཐོས་པ་ཁ་ཅིག་དང༌། ངག་རྒྱུན་དུ་མཆིལ་མ་ལུས་ཀྱི་ཆར་གཏོགས་པས་མི་འགལ་བར་གྲགས་པ་
ལྟར། ལ་ལའི་ཕྱག་ལེན་ལྟར་སྣང་བས་ཁོ་བོ་ནི་འདི་བཤད་པའི་ཕྱོགས་ལྟ་བུར་སེམས་ཀྱང་དཔྱོད་པར་བྱའོ། །
རྒྱལ་སྲས་དངུལ་ཆུ་ཆོས་རྫོང་བའི་ཆོ་གའི་ཚིག་ཟིན་ལྟར་ན། དངོས་གཞིའི་དུས་སུ་ཆོ་ག་ཡང་ངག་ཏུ་མི་བརྗོད་
པར་ཡིད་བཤར་བྱེད་པ་ལྟ་བུ་ཞིག་གསུངས་འདུག་ཀྱང༌། ཆོ་ག་གཞན་དུ་སྨྲ་བཅད་བྱ་བ་ཙམ་ལས་ཚུལ་དེ་བཤད་
པ་མ་མཐོང་ལ། ཡིད་བཟླས་ཀྱང་མ་བཤད་ཅིང་ཆོ་ག་འདོད་པ་དང་སྔགས་བཟླ་དགོས་པ་འདིའི་ཆོ་ག་ཐམས་ཅད་
ནས་འབྱུང་བས་ངག་ཏུ་མ་བརྗོད་པར་ཡིད་ལ་བཤར་བ་ཙམ་གྱིས་སྟོན་པའི་གོ་ཚོད་པར་བཞག་དཀའ་བའི་ཕྱིར།
སྔར་གྱི་དེ་འཐད་དམ་མི་འཐད་དང་དགོངས་པ་གང་ཡིན་བརྟག་པར་བྱའོ། ། དེས་ན་སྨྲ་བཅད་བྱ་དགོས་པར་
གསུངས་པ་ནི་སྐབས་དེར་ཆོ་ག་ལ་མ་གཏོགས་པའི་གཏམ་གཞན་མི་བརྗོད་པའི་དོན་ཡིན་པར་སེམས་སོ། ། སང་
སྐྱ་རེངས་ཤར་ནས་ཐོར་ཐུག་གསོལ་བ་ཕྱག་ལེན་ལ་ཡོད་ཅིང་། རྗེའི་ཆོ་ག་ལ་གསོ་སྦྱོང་མ་གཏོགས་པའི་ཆོ་ག་ཚར་
གཅིག་བྱའོ། ། རྟེད་ཡོད་ན། བདག་དང་འགྲོ་ལ་ཐུགས་བརྩེའི་ཕྱིར། ཞེས་སོགས་ཀྱིས་བརྟན་བཞུགས་དང་།
མེད་ན།བཛྲ་མུ ཡེ་ཤེས་པ་དང་མགྲོན་གཞན་རང་བཞིན་གྱི་གནས་སུ་གཤེགས། དམ་ཚིག་པ་རང་ཉིད་ལ་ཐིམ་
པར་གྱུར་བར་བསམས་ཤིང་། གཙོ་བོའི་རྟེན་ཡོད་ཅིང་གཞན་ལ་མེད་ནའང་དེའི་ཁྱད་པར་བྱེད་པར་བྱའོ། །
རང་ཉིད་སྐད་ཅིག་གིས་སྤྱན་རས་གཟིགས་ཞལ་གཅིག་ཕྱག་གཉིས་པའི་སྐུར་བཞེངས་པའི་སྤྱི་བོར་ཨོཾ། མགྲིན་
288

༄༅། ། དགེ་སློང་མ་དཔལ་མོའི་ལུགས་ཀྱི་ཞལ་བཅུ་གཅིག་པའི་སྒྲུབ་ཐབས། །
པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཅེས་བརྗོད་དེ་བཀྲ་ཤིས་སོགས་བྱའོ། ། ཡང་ཉལ་བའི་ཚེ། རང་
དམ་ཚིག་སེམས་དཔའ་ཡེ་ཤེས་སེམས་དཔའ་ལ་ཐིམ། དེ་ཏིང་ངེ་འཛིན་སེམས་དཔའ་ལ་ཐིམ། དེ་མི་དམིགས་
པར་གྱུར་བར་བསམ་ལ་ལྟ་ཐོག་ཏུ་འཇོག་པ་གསུང་པ་བཞིན་བྱས་ཀྱང་རུང་ངོ༌། ། ཕན་ཡོན་ནི། ། སྦྱང་གནས་
ཚུལ་བཞིན་དུ་བསྲུངས་ན། བསྐལ་བ་བཞི་ཁྲིའི་འཁོར་བ་ཡང་ཕྱིར་བསྙིལ་ཞིང་། ངན་འགྲོའི་སྐྱེ་སྒོ་གཅོད་པ་
དང༌། འཚམས་མེད་དང་། རྩ་བའི་ལྟུང་བ་རྣམས་དང་། མི་དགེ་བ་བཅུ་དང་། དཀོར་སྒྲིབ་ལ་སོགས་པ་མང་
པོ་ཞིག་འབྱུང་བར་འགྱུར་ཞིང༌། སྤྱན་རས་གཟིགས་ཀྱིས་རྗེས་སུ་འཛིན་པ་དང་། ཕྱི་མ་བདེ་བ་ཅན་དུ་སྐྱེ་བ་དང་།
བྱང་ཆུབ་ལས་ཕྱིར་མི་ལྡོག་པ་དང་། ཞི་སོགས་ཀྱི་ལས་འགྲུབ་སླ་བ་དང་། བུད་མེད་ཡིན་ནའང་རྟག་ཏུ་སྐྱེས་པའི་
ལུས་ཐོབ་པ་དང་། གཟུངས་མང་དུ་བཟླས་པའི་ཆུ་གཞན་ལ་བླུད་ན་དེའི་སྡིག་སྒྲིབ་ཀྱང་བདག་ནུས་པ་དང་།
དུད་འགྲོ་འཆི་བའི་ཚེ་གཟུངས་བཟླས་ཏེ་དེའི་ལུས་ལ་སྔགས་བཏབ་ན་ནི་དེ་གནས་དེ་ལས་ཐར་ནས་བདེ་འགྲོར་སྐྱེ་
བ་སོགས། མདོར་ན་ཚོགས་གཉིས་རྫོགས་ནས་མྱུར་དུ་འཚང་རྒྱ་བའི་ ཕན་ཡོན་ཀྱང་ཡོད་ཅེས་གསུངས་ཤིང༌།
དེར་མ་ཟད་སྨྱུང་གནས་བྱས་ཟིན་མ་ཐག་པའི་ནང་པར་གང་ཟག་དེ་ལ་གཞན་གྱིས་བཤོས་དྲངས་ནའང་། བྱང་
ཆུབ་སེམས་དཔའ་དང་དགྲ་བཅོམ་པ་ལ་ཕུལ་བ་དང་མཉམ་པ་སོགས་ཀྱི་ཕན་ཡོན་འབྱུང་བར་ཡང་བཤད་དོ། །
འདི་ཚུལ་མཐུན་ལྟ་ཞོག ། རྗེས་མཐུན་ཙམ་ཡིན་ཡང་ཚོགས་གསོག་སྒྲིབ་སྦྱོང་གི་ཐབས་སུ་འགྱུར་བས་འགོག་མི་
རུང་བར་སེམས་སོ། །
ཞར་བྱུང་ལོ་རྒྱུས་ཅུང་ཟད་ཙམ་བརྗོད་ན། འདིའི་ཐོག་མའི་སྒྲུབ་ཐབས་གང་གིས་མཛད་པ་ནི། འཕགས་
པས་དངོས་སུ་རྗེས་སུ་བཟུང་བའི་དགེ་སློང་མ་དཔལ་མོ་ཞེས་བྱ་བ་དེ་ཡིན་ལ། དེས་རྒྱུད་གང་ལ་བརྟེན་པ་ཡང་
ཞལ་བཅུ་གཅིག་པའི་སྒྲུབ་ཐབས་དང་། ཕྱག་སྟོང་སྤྱན་སྟོང་གི་རྒྱུད་ལ་བརྟེན་ནས་མཛད་དོ། ། དེ་ལྟ་བུའི་དགེ་
སློང་མ་དེ་ནི་འཕགས་ཡུལ་དུ་འཁྲུངས་ཤིང༌། རིག་པའི་གནས་ལྔ་ལ་མཁས་པ་ཞིག་ཡིན་ནའང་། སྔོན་ལས་ཀྱིས་
སྐུ་ལ་མཛེ་ནད་ཀྱིས་བཏབ་པས། ཕྱག་གཡས་པའི་མཁྲིག་མ་ཆད་ཅིང་། རྨ་བྱུང་བའི་སྡུག་བསྔལ་གྱི་ཟུག་རྔུ་ཆེན་
པོས་གཟིར་བར་གྱུར་ཏེ། བས་མཐའི་གནས་སུ་སྤྱིལ་པོར་ཤུམ་ཞིང་བཞུགས་པ་ན། རྨི་ལམ་དུ་རང་གི་ཡང་རྒྱལ་
པོ་ཨིནྡྲ་བྷུ་ཏི་ཡིན་ཟེར་བ་ཞིག་གིས། ཤེལ་གྱི་བུམ་པ་བདུད་རྩིས་གང་བ་བཟུང་སྟེ། འདི་ཐུགས་རྗེ་ཆེན་པོའི་ཁྲུས་
ཆུ་ཡིན་ཟེར་ནས་སྤྱི་བོ་ནས་ཁྲུས་གསོལ་བས་ལུས་ཅུང་བདེ་འབོལ་གྱིས་སོང་། ཁྱོད་ནད་འདིས་རྐྱེན་བྱས་ཏེ་མཆོག་
གི་དངོས་གྲུབ་ཀྱང་འཐོབ་པར་འདུག་པས་ཞལ་བཅུ་གཅིག་པ་ལ་ཡི་དམ་གྱིས་ཤིག་གསུངས་ནས་གཤེགས། དེའི་
སང་ནས་བཟུང་ཉིན་མོ་ཡིག་དྲུག་དང༌། མཚན་མོ་ཞལ་བཅུ་གཅིག་པའི་གཟུངས་ལ་ཐུགས་དམ་མཛད་དེ་ཟླ་བ་
དྲུག་སོང་བའི་ཚེ། ཐུགས་ལ་དངོས་སུ་རྗེས་སུ་འཛིན་པའི་ལྷ་ཞིག་ནི་མི་འདུག་པས་སྡུག་བསྔལ་འདི་ལྟ་བུ་མྱོང་བ་
ལས་ཤི་ནས་དགའ་སྙམ་པའི་འཕྲོ་ལ་མནལ་དུ་སོང་བ་ན། སྤྱིལ་བོའི་ནང་ཐམས་ཅད་འོད་ཀྱིས་ཁེངས་པའི་སྣང་བ་
289

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བྱུང་བ་དང༌། ཁྱེའུ་སེང་གེ་ལ་ཞོན་པ་ཞིག་བྱུང་སྟེ། ཁྱོད་དེར་མ་སྡོད་པར་ལི་ཁ་ར་ཤིང་འཕེལ་དུ་ཐུགས་རྗེ་ཆེན་
པོ་ཕྱག་སྟོང་སྤྱན་སྟོང་དང་ལྡན་པ་བཞུགས་པའི་དྲུང་དུ་སོང་ལ་གསོལ་བ་ཐོབ་ཅེས་གསུངས་ནས་ལྕེ་ལ་བདུད་རྩི་
རིལ་བུ་གཅིག་བཞག དེ་ལ་ཁྱོད་སུ་ཡིན་བྱས་པས་ང་འཇམ་པའི་དབྱངས་ཡིན་གསུང་། འོ་ན་མཆོག་གི་དངོས་
གྲུབ་ཞུ་བྱས་པས་ད་ལྟའི་དེ་ཀ་ཡིན་གསུངས་ནས་མི་སྣང་བར་འགྱུར་ཏོ། ། དེ་ནས་ཤར་ཕྱོགས་ལི་ཁ་རང་ཕྱིན་པས་
ཞག་བདུན་སོང་བའི་ཚེ་ལམ་དུ་མཁའ་འགྲོ་མ་འགའ་ཞིག་གཟིགས་ཤིང༌། དེ་རྣམས་ཀྱི་རྫུ་འཕྲུལ་ལ་བརྟེན་ནས་ལི་
ཁ་རར་མྱུར་དུ་སླེབ། དེར་ཞལ་བཅུ་གཅིག་པའི་དྲུང་དུ་བཞུགས་ནས་ཉིན་མཚན་ཁོར་ཡུག་ཏུ་སྨྱུང་གནས་གྱི་
ཐུགས་དམ་མཛད་པས་ལོ་གཅིག་སོང་བ་དང་ནད་ཐམས་ཅད་སོས་ཏེ། ཕྱག་གཡས་པའི་མཁྲིག་མ་ཡང་སྔོན་
བཞིན་སོར་ཆུད། ཏིང་ངེ་འཛིན་བསམ་གྱིས་མི་ཁྱབ་པ་ཐུགས་རྒྱུད་ལ་འཁྲུངས་ཤིང་། བདུད་ཀྱི་བར་ཆད་ཀྱང་
ཕྱིར་ཟློག ས་ག་ཟླ་བའི་ཚེས་གཅིག་གི་ཐོ་རངས་སྒྲོལ་མའི་ཞལ་གཟིགས་ཤིང༌། དེའི་ཚེས་བརྒྱད་ལ་དོན་ཡོད་
ཞགས་པ་ལྷ་ལྔ་སོགས་མང་བོའི་ཞལ་གཟིགས། བཅོ་ལྔའི་ཉིན་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་གིས་ཞལ་
གཟིགས་ནས་དེས་ཆོས་གསུངས་པས་ས་བརྒྱད་པ་ཐོབ་སྟེ་དགྲ་བཅོམ་མོར་གྱུར། རང་ཡུལ་དུ་བྱོན་ནས་འགའ་
ཞིག་གི་ཐེ་ཚོམ་གཅོད་པའི་ཕྱིར་དུ་རང་གི་དབུ་བཅད་ནས་འཁར་གསིལ་གྱི་རྩེར་བསྐྱོན་པའི་སྤྲུལ་བ་ཡང་བསྟན་
ཅིང་། རྗེ་བཙུན་སྒྲོལ་མ་དང་རྟོགས་པ་མཉམ་པར་གྱུར་ཏོ། ། དེ་འདྲའི་དགེ་སློང་མ་དེས་ས་ག་ཟླ་བའི་ཚེས་བཅོ་
ལྔའི་ཉིན་མཆོག་གི་དངོས་གྲུབ་ཐོབ་པའི་དུས་ཡིན་པས། འདིའི་སྒྲུབ་པ་པོ་རྣམས་ཀྱིས་ཀྱང་ཐོག་མའི་སྒྲུབ་པའི་
དུས་ནི་ཟླ་བ་དེ་ལ་བྱས་ན་མཆོག་གི་དངོས་གྲུབ་འཐོབ་པའི་རྟེན་འབྲེལ་ཡོད་པ་ཡིན་ནོ། ཀི་ནི་ལཀྵི་ཀར་ཞེས་པ་
མཁའ་འགྲོ་མ་དབང་མོ་ཞེས་པ་ཡིན་པས། ། དགེ་སློང་མ་དེ་ཉིད་ཡིན་ནོ། ། དེས་པཎྜི་ཏ་ཡེ་ཤེས་བཟང་པོ་དང་ཟླ་
བ་གཞོན་ནུ་གཉིས་ལ་གནང་། དེ་གཉིས་ཀྱིས་བལ་བོ་ལེ་ཉ་པ་ལ་གནང་། དེས་བྱང་ཆུབ་སེམས་དཔའ་ཟླ་བ་རྒྱལ་
མཚན་ལ་གནང་སྟེ། དེ་རྣམས་ཀྱིས་ཀྱང་སྨྱུས་གནས་བརྟེན་ནས་དངོས་གྲུབ་བརྙེས་པ་ཡིན་ཞིང་། དེ་ནས་རིམ་པ་
བརྒྱུད་དེ་དར་རོ། ། འདིའི་ལོ་རྒྱུས་རྒྱས་པར་ནི་གཞན་དུ་ཤེས་པར་བྱ་ཞེས་སྨྱུང་གནས་གྱི་ཆོ་ག་ལོ་རྒྱུས་མདོར་
བསྡུས་དང་བཅས་པ་འདི་ནི་དཀའ་བཅུ་བློ་བཟང་བསམ་འགྲུབ་སོགས་རང་གི་སློབ་མ་འགས་བསྐུལ་བའི་ངོར་
ཤཱཀྱའི་དགེ་སློང་གྲགས་པ་བཤད་སྒྲུབ་ཀྱིས་ཅོ་ནེ་དགོན་ཉིད་དུ་ལེགས་པར་སྦྱར་བའོ། } འདིས་ཀྱང་བསྟན་པ་
དང་སེམས་ཅན་ལ་ཕན་ཐོགས་པར་གྱུར་ཅིག ། མངྒ་ལཾ། །
200

༄༅། ། མདོ་ཆོག་ཡིད་བཞིན་ནོར་བུའི་ལྷན་ཐབས་རིན་
ཆེན་བུམ་བཟང་ཞེས་བྱ་བ་བཞུགས་སོ། ། །
ན་མོ་གུ་རུ་མ་རྫུ་གྷོ་ཥཱ་ཡ། རླབས་ཆེན་སྨོན་ལམ་བཏབ་པའི་འབྲས་བཟང་བོ། ། སྙིགས་དུས་འགྲོ་བའི་
དཔལ་དུ་ལེགས་གྲུབ་པ། ། བཅོམ་ལྡན་སྨན་གྱི་བླ་སོགས་བདེ་གཤེགས་བདུན། ། ཤཱཀྱའི་ཏོག་དང་བཅས་པའི་
ཞབས་ལ་འདུད། ། འདིར་སྨན་བླའི་ཆོ་ག་རྒྱས་པ་མ་ལྕོགས་པ་འགའ་ཞིག་པཎ་ཆེན་གོང་མས་མཛད་པའི་སྨན་
བླའི་མདོ་ཆོག་གི་སྙིང་པོ་བསྡུས་པ་ལྟར་ཉམས་སུ་ལེན་པར་འདོད་པ་ལ་ཆོ་ག་དེར་དོན་གྱི་གཙོ་བོ་རྣམས་ཚང་ཡང་
༼ཁ་བསྐང་བར་འོས་པ་འགའ་ཞིག་སྣང་བ་རྣམས་ཀྱིས་ཟུར་བརྒྱན་ནས་བརྗོད་པར་བྱ་སྟེ། དེ་ཡང་སྦྱོར་བ་ལ། སྐུ་
དང་མཆོད་པ་སོགས་ཡོད་ན་སྟ་གོན་བྱ་ཞིང་། མེད་ནའང་མོས་པས་ཀྱང་བྱར་རུང་ལ། སྔོན་དུ་ཐེག་པ་ཆེན་པོའི་
གསོ་སྦྱོང་འདོད་ན་ལེན་ཅིང་མ་བྱས་ནའང་ལྷག་ཆད་དུ་མི་འགྱུར་རོ། ། སྐྱབས་འགྲོ་སེམས་བསྐྱེད་སོགས་སྤྱི་ལྟར་
རམ་བདག་དང་སྣང་བ་ཐམས་ཅད་ཅེས་སོགས་ཀྱིས་ཚད་མེད་བཞི་བསྒོམ། དངོས་གཞི་ནི༔ མོས་པ་ཤུགས་དྲག་
དང་བཅས་ཏེ་འདི་ལྟར།
མཆོག་བདེན་རྒྱལ་བ་སྲས་བཅས་བྱིན་རླབས་དང་། ། ཚོགས་གཉིས་མངའ་ཐང་ཆོས་དབྱིངས་དག་པའི་
མཐུས། ། ཞིང་འདི་བདེ་བ་ཅན་ལྟར་སྣོད་བཅུད་ཀྱི། ། སྲིད་ཞིའི་ཕུན་ཚོགས་འདོད་དགུས་འབྱོར་གྱུར་
ཅིག ། རིན་ཆེན་ས་གཞི་ལྗོན་ཤིང་ཆུ་མཚོས་བརྒྱན། ། གསེར་དངུལ་མུ་ཏིག་བྱེ་མ་སྦྲམ་བུར་བདལ། ། མེ་
ཏོག་གཅལ་བཀྲམ་ཙནྡན་དྲི་བསུང་ལྡང་། ། ལྷ་མའི་ལོངས་སྤྱོད་ཀུན་བཟང་མཆོད་པས་ཁྱབ། ། དེར་ནི་ཡིད་
འོང་ནོར་བུའི་ཕོ་བྲང་དབུས། ། པདྨ་སེར་ཁྲིར་རྒྱལ་བ་སྲས་བཅས་རྣམས། ། བཞུགས་ནས་གཟུངས་རིག་མོས་
སྟོབས་ཀྱིས་བསྐྲུན་པའི། ། མཆོད་སྤྲིན་རྒྱ་མཚོས་གང་ཞིང་སྤྱོད་གྱུར་ཅིག ། ཅེས་པས་ས་གཞི་སོགས་བྱིན་
བརླབ་བྱ། དེ་ནས། འདོད་ན་རྣམ་དག་ཆོས་དབྱིངས་མ་དང༌། མ་ལུས་སེམས་ཅན་མ་ལྟ་བུ་ཅི་རིགས་ཀྱི་འཕྲོར།
སྙིགས་མའི་ མགོན་ པོ་ བརྩེ་ ལྡན་ བདེ་ གཤེགས་བདུན། ། ཐུབ་དབང་དམ་ཆོས་བྱང་ སེམས་ བཀའ་ སྡོད་
བཅས། ། བདག་སོགས་སྐྱོབ་ཕྱིར་མགོན་སྐྱབས་དཔུང་གཉེན་དུ། ། སྤྱན་འདྲེན་འདིར་གཤེགས་གདན་འཛོམ་
291

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བྱིན་བརླབ་མཛོད། ། ཅེས་པས་སྤྱན་དྲངས་ཏེ། སྤྲོ་ན་ཁྱེད་སྐུ་རང་བཞིན་སོགས་ཀྱིས་ཁྲུས་དང་སྐུ་དབྱི་གོས་
འབུལ་རྣམས་ཀྱང་བྱས་ཆོག ཐུན་མོང་དུ་ཡན་ལག་བདུན་གྱི་ཐོག་མར་ཕྱག་འཚལ་བ་ནི། ལྷར་བཅས་སྐྱེ་རྒུ་མ་ལྟ་
བུ་རྒྱས་པའམ། བསྡུ་ན། བཀའ་དྲིན་མཉམ་མེད་རྩ་བའི་བླ་མ་དང་། ། ཤཱཀྱའི་རྒྱལ་པོ་འཇམ་དབྱངས་ཞི་འཚོ་
སོགས། ། ཟབ་མོའི་མདོ་འདི་ཕྱག་མཚན་བཞེས་པ་ཡི། ། དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །
ཉམ་ཐག་འགྲོ་རྣམས་སྒྲོལ་བའི་ཐུགས་རྗེ་ཅན། ། བདེ་གཤེགས་བདུན་དང་ཐུབ་དབང་དམ་པའི་ཆོས། །
འཇམ་དཔལ་སྐྱབས་གྲོལ་གསང་བདག་ཚངས་དབང་དང་། ། རྒྱལ་ཆེན་གནོད་སྦྱིན་རྣམས་ལ་ཕྱག་འཚལ་
ལོ། ། ཞེས་དང་། ཡང་ན། མཁས་བཙུན་ཆེན་པོ་སོགས་དང་། མཚན་ལེགས་རིན་ཆེན་སོགས་དང་། ཀུན་
འབྱུང་མུན་པའི་ས་བོན་སོགས་དང༌། འཇམ་དཔལ་དབྱངས་དང་སྐྱབས་གྲོལ་སོགས་གཞན་ནས་འབྱུང་བ་ལྟར་
བྱས་ཀྱང་ཕུན་སུམ་ཚོགས་པར་འགྱུར་རོ། ། མཆོད་པའི་ཡན་ལག་རྒྱས་པར་ན། མེ་ཏོག་དམ་པ་ནས། མཆོད་
པར་བགྱི། ཞེས་པའི་མཇུག་ཏུ། དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་བའི། ། མཆོད་ཚོགས་
ཀུན་འབུལ་སྡིག་ལྟུང་ཐམས་ཅད་བཤགས། ། དགེ་ལ་ཡི་རང་བསྐུལ་ཞིང་གསོལ་བ་འདེབས། ། འདིས་མཚོན་
དགེ་བ་བྱང་ཆུབ་ཆེན་པོར་བསྔོ། ། བཅོམ་ལྡན་གདན་འཛོམ་ཆེན་པོ་དགོངས་སུ་གསོལ། ། བདེ་གཤེགས་
བདུན་གྱི་སྔོན་གྱི་སྨོན་ལམ་དག ། ཤཱཀྱའི་བསྟན་པ་ལྔ་བརྒྱའི་ཐ་མ་ལ། ། འགྲུབ་པར་འགྱུར་བ་ཞལ་གྱིས་
བཞེས་པ་བཞིན། ། བདག་ལ་བདེན་པ་མངོན་སུམ་བསྟན་དུ་གསོལ། ། ཞེས་པས་དབང་དུ་གསོལ། དེ་ནས་སོ་
སོར་ཡན་ལག་བདུན་སྨོན་ལམ་བཅས་བྱེད་པ་ལ། དང་པོ་ཞི་དང་ཤུགས་དྲག་པོས། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་ལེགས་པར་ཡོངས་སྒྲུགས་དཔལ་གྱི་རྒྱལ་
པོ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། ཞེས་ལན་བདུན་དང་། དེ་བཞིན་དུ་གཞན་བདུན་
ལ་འགྲེ། མཚན་གྱི་མེ་ཏོག་རྒྱས་ཤིང་དག་པ་ལ། ། དཔེ་བྱད་བཟང་པོའི་འབྲུ་ཆགས་མཛེས་པའི་སྐུ། ། གང་
གིས་མཐོང་ཐོས་དྲན་པའི་དཔལ་གྱུར་བ། ། མཚན་ལེགས་ཡོངས་སྒྲགས་དཔལ་ལ་ཕྱག་འཚལ་ལོ། ། དངོས་
བཤམས། ནས། ཆེན་པོར་བསྔོ། ། ཞེས་པའི་བར་ཀྱིས་ཡན་ལག་བདུན་པ་བྱ་ཞིང་། འདིའང་འོག་མ་དགུ་ལ་
སྦྱོར། རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས། ། བདག་ ཅག་ལ་སོགས་སེམས་ཅན་གོང་དང་
གང་། ། ནད་རིམས་གཤེད་བྱེད་སྡིག་ཅན་གདོན་ལས་ ཐར། ། དབང་པོ་ཀུན་ཚང་སྡུག་བསྔལ་ སྡིག་རྒྱུན་
ཆད། ། ངན་འགྲོར་མི་ལྟུང་ལྷ་མིའི་བདེ་བ་མྱོང་། ། བཀྲེས་སྐོམ་དབུལ་འཕོངས་ཞི་ཞིང་འབྱོར་གྱུར་ཅིག །
བཅིངས་དང་བརྡེག་སོགས་ལུས་ཀྱི་གདུང་བ་མེད། ། སྟག་སེང་སྦྲུལ་གྱིས་འཚེ་བྲལ་འཐབ་རྩོད་ཞི། ། བྱམས་
292

- -- ༄༅། ། མདོ་ཆོག་ཡིད་བཞིན་ནོར་བུའི་ལྷན་ཐབས་རིན་ཆེན་བུམ་བཟང་། །
པའི་སེམས་ལྡན་ཆུ་ཡིས་སྐྲག་རྣམས་ཀྱང་། ། དབུགས་ཕྱིན་འཇིགས་མེད་བདེ་བར་བརྒལ་གྱུར་ཅིག ། འདི་
ནས་ཤི་འཕོས་གྱུར་ཚེ་སངས་རྒྱས་ཀྱི། ། ཞིང་དེར་པདྨོ་ལས་སྐྱེས་ཡོན་ཏན་རྫོགས། ། མཚན་ལེགས་ཡོངས་
སྒྲགས་ལ་སོགས་རྒྱལ་རྣམས་ཀྱི། ། བཀའ་ལུང་ནོད་ཅིང་མཉེས་པར་བྱེད་གྱུར་ཅིག ། གཉིས་པ་ནི། བཅོམ་
ལྡན་འདས་ནས། སངས་རྒྱས་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་
དབྱངས་ཀྱི་རྒྱལ་པོ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། རིན་ཆེན་ཟླ་དང་པདྨས་རབ་
བརྒྱན་ཅིང་། །ཤེས་བྱ་ཀུན་ལ་མཁས་ཤིང་མཁྱེན་པ་རྒྱས། ། རྒྱ་མཚོ་ལྟ་བུར་ཐོབ་པའི་ཐུགས་མངའ་བ། ། སྒྲ་
དབྱངས་རྒྱལ་པོའི་ཞབས་ལ་ཕྱག་འཚལ་ལོ། དངོས་བཤམས། ནས།བསྔོ། ། རྒྱལ་བའི་མཚན་ཐོས་དྲན་བརྗོད་
ཕྱག་མཆོད་མཐུས། ། བདག་ཅག་ལ་སོགས་སེམས་ཅན་གང་དང་གང་། ། གཡེངས་རྣམས་ཆོས་འཕེལ་ལྷ་མིའི་
ཚོགས་ཆས་འབྱོར། ། བཙའ་བའི་གདུང་བྲལ་རྟག་ཏུ་སྐྱེས་པར་གྱུར། བྱང་ཆུབ་སེམས་དང་མི་འབྲལ་དགེ་ཆོས་
རྒྱས། ། སྒྲིབ་བྱང་ལྷ་མིའི་བདེ་བ་འཐོབ་གྱུར་ཅིག ། བཤེས་བྲལ་མུན་པར་གདོན་གཙེས་འཆི་དང་དགྲ། །
དགོན་པའི་གནོད་མེད་མཆོད་དང་རིམ་འགྲོར་བརྩོན། ། དམན་རྣམས་ཏིང་འཛིན་དྲང་སྟོབས་གཟུངས་ལྡན་
ཅིང་། ། ཤེས་རབ་མཆོག་ཐོབ་མེའི་ཉེན་བསིལ་གྱུར་ཅིག ། འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །
ཞིང་དེར་པདྨོ་ལས་སྐྱེས་ཡོན་ཏན་རྫོགས། ། སྒྲ་དབྱངས་རྒྱལ་པོ་ལ་སོགས་རྒྱལ་རྣམས་ཀྱི། ། བཀའ་ལུང་ནོད་
ཅིང་མཉེས་པར་བྱེད་གྱུར་ཅིང་ཅིག ། གསུམ་པ་ནི། བཅོམ་ལྡན་ནས་གསེར་བཟང་དྲི་མེད་རིན་ཆེན་སྣང་
བརྟུལ་ཞུགས་གྲུབ་པ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། འཛམ་བུ་ཆུ་བོའི་གསེར་ལྟར་
ལྷང་ངེ་བ། ། ཉི་མ་སྟོང་ལས་ལྷག་པའི་གཟི་བརྗིད་འབར། ། དྲི་མེད་གསེར་གྱི་མཆོད་སྡོང་ལྟ་བུའི་སྐུ། །
གསེར་བཟང་དྲི་མེད་སྣང་ལ་ཕྱག་འཚལ་ལོ། ། དངོས་བཤམས། ནས། བསྔོ། ། རྒྱལ་བའི། ནས། སེམས་
ཅན་གང་དང་གང་། ། ཚེ་ཐུང་རིང་འཚོ་དབུལ་རྣམས་དབང་ཕྱུག་ཚང་། ། འཐབ་རྩོད་འགྱེད་པའང་བྱམས་
པའི་སེམས་ལྡན་ཞིང་། ། བསླབ་བྲལ་ངན་སོང་མི་ལྟུང་སྡོམ་པས་བསྡམས། ། བྱང་ཆུབ་སེམས་དང་འབྲལ་བ་
མེད་གྱུར་ཅིག ། འདི་ནས་ཤི་འཕོས། ནས། གསེར་བཟང་དྲི་མེད་ལ་སོགས་རྒྱལ་རྣམས་ཀྱི། ། ཞེས་བསྒྱུར་
བ་མ་གཏོགས་སྔར་བཞིན་ནོ། ། བཞི་བ་ནི། བཅོམ་ལྡན་འདས། ནས། མྱ་ངན་མེད་མཆོག་དཔལ་ཕྱག་འཚལ་
ལོ། ། མཆོད་དོ། ། སྐྱབས་སུ་མཆིའོ། ། མྱ་ངན་འདས་ཞི་བདེ་བའི་མཆོག་བརྙེས་པ། ། འགྲོ་བའི་དུག་
གསུམ་སྡུག་བསྔལ་ཞི་མཛད་ཅིང་། ། འགྲོ་དྲུག་མགོན་དང་དཔལ་དུ་གྱུར་བ་ཡི། ། མྱ་ངན་མེད་མཆོག་དཔལ་
ལ་ཕྱག་འཚལ་ལོ། །དངོས་བཤམས། ནས། བསྔོ། ། རྒྱལ་བའི། ནས། གང་དང་གང་། ། མྱ་ངན་སོགས་
293

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། }
ཞི་མི་འབྲལ་ཚེ་རིང་བདེ། ། དམྱལ་བར་རྒྱལ་བའི་འོད་ཀྱིས་བདེ་དགའ་རྒྱས། ། མདངས་ལྡན་མཛེས་འབྱོར་
འབྱུང་པོས་མི་འཚེ་ཞིང་། ། ཕན་ཚུན་བྱམས་ལྡན་ནད་རྣམས་མེད་གྱུར་ཅིག། འདི་ནས་ཤི་འཕོས། ནས། མྱ་
ངན་མེད་མཆོག་སོགས་སྔར་བཞིན་ནོ། ། ལྔ་བ་ནི། བཅོམ་ལྡན་འདས། ནས། ཆོས་སྒྲགས་རྒྱུ་མཚོའི་དབྱངས་
ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། ཆོས་སྒྲ་ཆེན་པོས་ཕ་རོལ་རྒོལ་བ་འཇོམས། ། རྒྱ་མཚོ་
ལྟ་བུར་ཟབ་པའི་གསུང་མངའ་ཞིང་། །འགྲོ་བའི་སྡུག་བསྔལ་མ་ལུས་ཞི་མཛད་པ། ། ཆོས་སྒྲགས་རྒྱ་མཚོའི་
དབྱངས་ལ་ཕྱག་འཚལ་ལོ། ། དངོས་བཤམས། ནས། བསྔོ། ། རྒྱལ་བའིx། ། བདག་ཅག་ལx། ། རྟག་ཏུ་
ཡང་དག་ལྟ་དང་དད་ལྡན་ཞིང་། ། ཆོས་ཀྱི་སྒྲ་ཐོས་བྱང་ཆུབ་སེམས་ཀྱིས་ཕྱུག ། ལོངས་སྤྱོད་སླད་དུ་སྡིག་
སྤངས་འབྱོར་བ་འཕེལ། ། བྱམས་གནས་ཚེ་རིང་ཆོག་ཤེས་ཧུར་གྱུར་ཅིག ། འདི་ནས། ། ཞིང་དེརx། །
ཆོས་སྒྲགས་རྒྱུ་མཚོ་སོགས་སྔར་བཞིན་ནོ། ། དྲུག་པ་ནི། བཅོམ་ལྡན་འདས་ནས། ཆོས་སྒྲུགས་རྒྱ་མཚོ་མཆོག་གི་
བློས་ནམ་པར་རོལ་བ་མངོན་པར་མཁྱེན་པའི་རྒྱལ་པོ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། །
ཆོས་ཀྱི་བློ་གྲོས་གཏིང་དཔག་དཀའ་བའི་ཐུགས། ། རྣམ་དག་ཆོས་ཀྱི་དབྱིངས་ལ་རོལ་མཛད་ཅིང་། ། ཤེས་བྱ་
མ་ལུས་མངོན་སུམ་གཟིགས་པ་བོ། ། མངོན་མཁྱེན་རྒྱལ་པོ་ཁྱོད་ལ་ཕྱག་འཚལ་ལོ། ། དངོས་བཤམས།ནས།
སྔོ། ། རྒྱལ་བའི་ནས། གང་དང་གང་། ། གཡེངས་རྣམས་གནོད་སེམས་མེད་ཅིང་ཚོགས་ཆས་འབྱོར། ། ངན་
སོང་ལམ་ངན་ཞུགས་རྣམས་དགེ་བཅུ་ཐོབ། ། གཞན་དབང་གྱུར་རྣམས་རང་དབང་ཕུན་ཚོགས་ཤིང་། ། ཀུན་
ཀྱང་ཚེ་རིང་མཚན་ཐོས་དགེ་གྱུར་ཅིག ། འདི་ནས་ཤི་འཕོས་ནས། མངོན་མཁྱེན་རྒྱལ་པོ་སོགས་སྔར་བཞིན་
ནོ། ། བདུན་པ་ནི། བཅོམ་ལྡན་འདས་ནས། སྨན་གྱི་བླ་བཻཌཱུརྱ་འོད་ཀྱི་རྒྱལ་པོ་ལ་ཕྱག་འཚལ་ལོ། ། མཆོད་
དོ། ། སྐྱབས་སུ་མཆིའོ། ། ཐུགས་རྗེས་ཀུན་ལ་སྙོམས་པའི་བཅོམ་ལྡན་འདས། ། མཚན་ཙམ་ཐོས་པས་ངན་
འགྲོའི་སྡུག་བསྔལ་སེལ། ། དུག་གསུམ་ནད་སེལ་སངས་རྒྱས་སྨན་གྱི་བླ། ། བཻཌཱུརྱའི་འོད་ལ་ཕྱག་འཚལ་ལོ། །
དངོས་བཤམས། ། ནས། བསྔོ། ། རྒྱལ་བའི་ནས། སེམས་ཅན་གང་དང་གང་། ། མཚན་དཔེ་མཛེས་ཤིང་
འགྲོ་ཀུན་བདག་འདྲར་གྱུར། ། འོད་ཀྱིས་མུན་སེལ་ཤེས་རབ་ཐབས་མཁས་ཀྱིས། ། ལོངས་སྤྱོད་མི་ཟད་ལམ་
ལོག་དམན་མོས་རྣམས། ། ཐེག་ཆེན་ལམ་ཞུགས་སྡོམ་པས་མཛེས་གྱུར་ཅིག ། ཚུལ་འཆལ་གདུང་བྲལ་དབང་
པོ་ཀུན་ཚང་ཞིང་། ། ནད་མེད་ཡོ་བྱད་འཕེལ་ཞིང་བུད་མེད་ཀྱི། ། དངོས་པོས་སྐྱོ་རྣམས་རྟག་ཏུ་སྐྱེས་དབང་
ལྡན། ། བདུད་ཞགས་ལྟ་བ་ངན་ལས་གྲོལ་གྱུར་ཅིག ། རྒྱལ་པོས་མནར་རྣམས་བདེ་ཞིང་བཀྲེས་པའི་རྒྱུས། །
སྡིག་པའི་འཚོ་རྣམས་ཆོས་འབྱོར་ཟས་ཀྱིས་ཚིམ། ། ཚ་གྲང་ངལ་ཞིང་བསམ་པ་ཡོངས་རྫོགས་ཤིང་། ། འཕགས་
294

༄༅། ། མདོ་ཆོག་ཡིད་བཞིན་ནོར་བུའི་ལྷན་ཐབས་རིན་ཆེན་བུམ་བཟང་། །
པ་དགྱེས་པའི་ཚུལ་ལྡན་གྲོལ་གྱུར་ཅིག ། འདི་ནས་ཤི་འཕོས་ནས། སྨན་པའི་རྒྱལ་པོ་སོགས་སྔར་བཞིན་ནོ། །
བརྒྱད་པ་ནི། སྟོན་པ་བཅོམ་ལྡན་འདས་ནས། དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ། ། མཆོད་དོ། །
སྐྱབས་སུ་མཆིའོ་ཐབས་མཁས་ཐུགས་རྗེས་ཤཱཀྱའི་རིགས་འཁྲུངས་ཤིང་། ། གཞན་གྱིས་མི་ཐུབ་བདུད་ཀྱི་དཔུང་
འཇོསམ་པ། ། གསེར་གྱི་ལྷུན་པོ་ལྟ་བུར་བརྗིད་པའི་སྐུ། ། ཤཱཀྱའི་རྒྱལ་པོ་དེ་ལ་ཕྱག་འཚལ་ལོ། ། དངོས་
བཤམས། ནས། བསྔོ། ། སྟོན་པ་མཆོག་དེས་མདོ་སྡེའི་ཆོ་ག་ལས། ། ཇི་ལྟར་གསུངས་པའི་ཕན་ཡོན་མ་ལུས་
པ། ། བདག་ཅག་མགོན་མེད་འགྲོ་བ་མཐའ་དག་གིས། ། དེང་འདིར་ཕྲལ་དུ་ཐོབ་པར་བྱིན་གྱིས་རླབས། །
དགུ་བ་ནི། མ་རིག་མུན་སེལ་སྒྲོན་མེ་མཆོག ། སྡུག་བསྔལ་ནད་སེལ་སྨན་གྱི་ཕུལ། ། དམ་ཆོས་དཀོན་མཆོག་
ཐམས་ཅད་ལ། ། ཕྱག་འཚལ་མཆོད་ཅིང་སྐྱབས་སུ་མཆི། ། འདི་མན་ལན་གསུམ་ཅི་རིགས་བྱ། ཀུན་འབྱུང་
མུན་པའི་ས་བོན། སོགས་ཀྱི་མཐར། དངོས་བཤམས། ནས།བསྔོ། ། དམ་ཆོས་དཀོན་མཆོག་བདེན་པའི་བྱིན་
བརླབས་ཀྱིས། ། བདག་སོགས་དེང་ནས་ཚེ་རབས་ཐམས་ཅད་དུ། ། རྒྱལ་བ་ཀུན་གྱི་དམ་ཆོས་མ་ལུས་པ། །
རྒྱལ་བའི་དགོངས་པ་ཇི་བཞིན་འགྲུབ་གྱུར་ཅིག ། བཅུ་བ་ནི། བྱང་ཆུབ་སེམས་དཔའ་འཇམ་དཔལ་དང་
སྐྱབས་གྲོལ་དང་ཕྱག་ན་རྡོ་རྗེ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། སྟོན་པས་མདོ་སྡེ་དབང་
པོ་གསུངས་པའི་ཚེ། ། ཕན་ཡོན་ཆོ་ག་ཇི་ལྟར་བྱ་བ་སོགས། ། གསལ་མཛད་རྒྱལ་སྲས་འོཇམ་དཔལ་སྐྱབས་
གྲོལ་དང་། ། གསང་བདག་འཁོར་བཅས་རྣམས་ལ་ཕྱག་འཚལ་ལོ། ། དངོས་བཤམས། ནས།བསྔོ་། ། འཇམ་
དཔལ་སྐྱབས་གྲོལ་ཕྱག་ན་རྡོ་རྗེ་སོགས། ། བདེ་གཤེགས་སྲས་པོ་སུམ་ཁྲི་དྲུག་སྟོང་གིས། ། རྒྱལ་བའི་ཐུགས་
དམ་བསྐུལ་ཞིང་གླེང་བསླངས་ནས། ། མདོ་སྡེའི་ཕན་ཡོན་ཇི་སྐད་གསུངས་པ་རྣམས། ། དེང་འདིར་བདག་ལ་
མངོན་དུ་འགྱུར་བར་མཛོད། ། བཅུ་གཅིག་པ་ནི། ཚངས་པ་དང་བརྒྱ་བྱིན་དང་རྒྱལ་པོ་ཆེན་པོ་བཞི་དང་
གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། སོ་སོར་
དབྱེ་བར་འདོད་ན་གཞན་ནས་འབྱུང་བ་ལྟར་བྱ། ཡངས་པ་ཅན་དུ་བདེ་གཤེགས་གདན་འཛོམ་ཚེ། ། བསྟན་
དང་མདོ་སྡེ་འཛིན་པར་བྱེད་པ་གང་། ། སྲུང་བར་ཞལ་བཞེས་འཇིག་རྟེན་སྐྱོང་བ་དང་། ། གནོད་སྦྱིན་སྡེ་
དཔོན་རྣམས་ལ་ཕྱག་འཚལ་ལོ། ། འཇིག་རྟེན་སྐྱོང་བ་ཐམས་ཅད་དང་གནོད་སྦྱིན་ཀྱི་སྡེ་ཆེན་པོ་འཁོར་དང་
བཅས་པ་ཁྱེད་རྣམས་ལ་བདག་གིས་མཆོད་པའི་ཚོགས་ཇི་སྙེད་ཅིག་མཆིས་པ་ཐམས་ཅད་འབུལ་བར་བགྱིའོ། །
གཏོར་མ་ཡོད་ན། ཁྱད་པར་དུ་ཡང་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ཉིད་འབུལ་ལོ། ། བཞེས་ནས་
སངས་རྒྱས་ཀྱི་བསྟན་པ་དར་ཞིང་། བདག་སོགས་ལ་བདེ་སྐྱིད་རྒྱ་ཆེན་པོ་འབྱུང་བ་དང་། བར་ཆད་ཐམས་ཅད་
295

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཉེ་བར་ཞི་བའི་འཕྲིན་ལས་མཛོད་ཅིག ། འཇིག་རྟེན་སྐྱོང་བ་སྡེ་དཔོན་བཅས་པས་ཀྱང་། ། སྔོན་ཚེ་སྟོན་པའི་
སྤྱན་སྔར་ཞལ་བཞེས་བཞིན། ། དགྲ་དང་གནོད་པ་ནད་རིམས་བཟློག་པ་དང་། ། འཐབ་རྩོད་ཀུན་ཞི་ལུས་
སེམས་བདེ་བ་རྒྱས། ། ལོངས་སྤྱོད་དབང་ཕྱུག་ནོར་འབྲུ་ཚེ་འཕེལ་ཞིང་། ། བསམས་པའི་དོན་རྣམས་ཡིད་
བཞིན་འགྲུབ་པ་དང་ ། རྟག་ཏུ་བསྲུང་སྐྱོབ་གཡེལ་བ་མེད་པར་མཛོད། ། གཞི་བདག་གཏོར་མ་འབུལ་བར་
འདོད་ན་སྤྱི་ལྟར་ཕུལ་ཆོག དེ་ནས། ཨོཾ་ན་མོ་བྷ་ག་ཝ་ཏེ། བྷི་ཥ་ཚེ་གུ་རུ་བཻ་ཌཱུརྱ་པྲ་བྷ་རཱ་ཛ་ཡ། ཏ་ཐཱ་ག་ཏ་ཡ།
ཨརྡ་ཏེ་ས་མྱ་ཀ་སོ་བུདྡྷ་ཡ། ཏདྱ་ཐཱ། ཨོཾ་བྷི་ཥ་ཛཱི་བྷི་ཥ་ཎྱེ། མ་ཧཱ་བྷི་ཥ་ཚེ་བྷོ། རཱ་ཛ་ས་མུངྒ་ཏེ་སྭཱཧཱ། ཅེས་
གཟུངས་རིང་རྣམ། ཡང་ན། ཏདྱ་ཐཱ། བྷི་ཥ་ཛེ་སོགས་གཟུངས་ཐུང་དང༌། གླུ་མེ་གྷུ་མེ་སོགས་ཀྱང་བཟླའོ། །
གཟུངས་བུམ་བསྒྲུབས་ཀྱང་མི་འགལ་ལ། གསེར་བཟང་ཕྱག་རྡོར་གྱི་གཟུང་སོགས་བཟླས་ནའང་ཕུན་སུམ་ཚོགས་
པར་འགྱུར་རོ། ། མཇུག་ ཏུ་ བསྟོད་ཕྱག་རྒྱུས་ པར་སྦྱོར་བའམ། བསྡུ་ན། མཁའ་ ཁྱབ་ ཞིང་ གི་ སོགས་ སམ།
བཀའ་དྲིན་མཉམ་མེད་སོགས་བླ་མ་དང་། ཉམ་ཐག་འགྲོ་རྣམས་སྒྲོལ་བའི་ཐུགས་རྗེ་ཅན། ། ཞེས་སོགས་གཉིས་
ཀྱི་མཇུག་ཏུ། དངོས་བཤམས། ནས། བསྔོ། ། ཡང་ན། ཇི་སྙེད་སུ་དག་ནས། བྱང་ཆུབ་ཆེན་པོར་བསྔོ། །
ཞེས་པའི་བར་གྱིས་དེ་རྣམས་བྱས་པའི་མཐར། མ་འབྱོར་བ་དང་ཉམས་པ་དང༌། ། ཞེས་ སོགས་ སཾ། མ་རྙེད་
ཡོངས་སུ་མ་ཤེས་དང་། ། ཞེས་སོགས་ཀྱིས་བཟོད་གསོལ་བྱ། རྟེན་ཡོད་ན། བདག་དང་འགྲོ་ལ་སོགས་ཀྱིས་
བརྟན་བཞུགས་དང་། མེད་ན། ཁྱེད་ཀྱིས་སེམས་ ཅན་དོན་ཀུན་མཛད། ། སོགས་ གཤེགས་ གསོལ་དང་།
འཇམ་དཔལ་དཔའ་བོ་སོགས་དང་། སྙིགས་མའི་འགྲོ་ལ་སོགས་ཅི་རིགས་ཀྱིས་བསྔོ་སྨོན་བཀྲ་ཤིས་ཀྱང་བྱའོ། །
རྗོད་བྱེད་ཚིག་གི་སྤྲོས་བྲལ་ཡང་། ། མདོ་ཆོག་དོན་གྱི་སྙིང་བ་ཀུན། ། བརྗོད་བྱར་མ་ཚང་མེད་འདུས་པ། །
འདི་ཀོ་རིན་ཆེན་བུམ་བཟང་བཞིན། ། ཞེས་མདོ་ཆོག་ཡིད་བཞིན་ནོར་བུའི་ལྷན་ཐབས་རིན་ཆེན་བུམ་བཟང་
ཞེས་བྱ་འདི་ཡང་། གནས་བརྟན་གྲགས་པ་དཔལ་འབྱོར་ལ་སོགས་པ་གཞན་འགའ་ཞིག་གིས་བསྐུལ་བས་རྐྱེན་
བྱས་ཏེ་པཎ་ཆེན་ཐམས་ཅད་མཁྱེན་པ་དེ་ཉིད་ཀྱི་དགོངས་པ་གསལ་བར་བྱ་བའི་ཕྱིར་དུ་ཤཱཀྱའི་དགེ་སློང་བཤད་
སྒྲུབ་མིང་ཅན་གྱིས་སྦྱར་བའོ། ། བཀྲ་ཤིས། །
༄༅། ། ན་མོ་སཔྟ་ཏ་ཐཱ་ག་ཏཱ་ཡེ། སྨན་བླའི་མདོ་དང་དེའི་ཆོ་ག་རྒྱས་པ་ནས་འབྱུང་བའི་སྨོན་ལམ་རྣམས་
ཟུར་དུབཀོལ་ནས་རང་གཞན་གྱི་དོན་དུ་ཁ་ཏོན་བྱས་ན་འཇུག་པ་བདེ་ཞིང་། སྨན་བླའི་མདོའི་དོན་གྱི་སྙིང་པོ་
ཡང་ཉམས་སུ་བླང་བར་འགྱུར་བས་ཕན་ཡོན་ཀྱང་ཆེ་བར་མཐོང་ནས། ས་གཞི་བྱིན་རླབས་སོགས་ཀྱི་སྟེང་དུ་ཡན་
296

༄༅། ། མདོ་ཆོག་ཡིད་བཞིན་ནོར་བུའི་ལྷན་ཐབས་རིན་ཆེན་བུམ་བཟང་། །
ལག་བདུན་པ་དང་བཅས་པ་བྱས་རྗེས། སྨོན་ལམ་རྣམས་ཕྱོགས་གཅིག་ཏུ་འདོན་ཚུལ་དངོས་སུ་མ་བཀོད་པར་
གཞན་དུ་ཁ་འཕངས་པའི་སྒོ་ནས་བརྗོད། སྐྱབས་སེམས་སོགས་སྔོན་དུ་བཏང་ནས་འདི་ལྟར། མཆོག་གསུམ་
རྒྱལ་བ་སྲས་བཅས་བྱིན་རླབས་དང་། ། ཚོགས་གཉིས་མངའ་ཐང་ཆོས་དབྱིངས་བདེན་སྟོབས་ཀྱིས། ། སྣོད་
བཅུད་མཆོད་ཚོགས་སྦྱར་བ་འདི་ཀུན་ཀྱང་། ། བདེ་ལྡན་ཞིང་གི་བཀོད་པ་ལྟར་གྱུར་ཅིག ། མདུན་གྱི་ནམ་
མཁར་གཞལ་མེད་ཁང་ཆེན་དབུས། ། རིན་ཆེན་སེང་ཁྲིར་པད་ཟླའི་གདན་ལ་སོགས། ། བདེ་གཤེགས་རྣམས་
དང་བྱང་སེམས་ཆོས་སྐྱོང་བའི། ། བཞུགས་གནས་ཕུན་ཚོགས་མཛེས་པར་གྲུབ་ཅིག ༑ ཤར་ཕྱོགས་གང་གཱའི་
བྱེ་སྙེད་འདས་པ་ཡི། ། སངས་རྒྱས་ཞིང་ནས་བདེ་གཤེགས་མཆེད་བདུན་དང་། ། ཐུབ་དབང་བྱང་སེམས་ཉན་
རང་བཀའ་སྡོད་བཅས། ། བརྩེ་བའི་ཐུགས་རྗེས་འདིར་གཤེགས་བཞུགས་སུ་གསོལ། ། འདོད་ན། གཤེགས་
བྱོན་སྐྱེ་འབྲི་མེད་པའི་སྐུ། ། སོགས་ཀྱིས་སྤྱན་འདྲེན་དང༌། ཁྱེད་སྐུ་རང་བཞིན་སོགས་དང༌། དེ་བཞིན་གཤེགས་
དང་སོགས་ཀྱིས་ཁྲུས། དེ་དག་སྐུ་ལ་སོགས་ཀྱིས་སྐུ་དབྱི། སྲབ་འཇམ་སོགས་ཀྱིས་གོས། ས་གཞི་སྤོས་ཀྱིའམ།
བདག་གཞན་ལུས་ངག་སོགས་ཀྱིས་མཎྜལ་འབུལ་ཞིང་། བསྟོད་ཕྱག་རྒྱས་པ་འམ། བསྡུ་ནི། མཁན་ཆེན་ཞི་འཚོ་
ལ་སོགས་བླ་མ་དང་། ། བདེ་གཤེགས་བདུན་དང་ཐུབ་དབང་དམ་པའི་ཆོས། ། འཇམ་དཔལ་སྐྱབས་གྲོལ་
གསང་བདག་ཚངས་དབང་དང་། ། རྒྱ་ཆེན་གནོད་སྦྱིན་རྣམས་ལ་ཕྱག་འཚལ་ལོ། ། ཞེས་དང་། མཁའ་ཁྱབ་
ཞིང་གི་སོགས་ཕྱག་བྱ། དེ་ནས་བདེ་གཤེགས་རྣམས་ལ་ཕྱག་མཆོད་ཕྱོགས་གཅིག་ཏུ་བྱེད་པ་ནི། བཅོམ་ལྡན་
འདས་དེ་བཞིན་གཤེགས་པ་ནས་སངས་རྒྱས་མཚན་ལེགས་པར་ཡོངས་བསྒྲགས་དངལ་གྱི་རྒྱལ་པོ་ལ་ཕྱག་འཚལ་
ལོ། ། མཆོད་དོ། ། སྐྱབས་སུ་མཆིའོ། ། ཞེས་པ་ནས། དེ་བཞིན་དུ་སྦྱར་ཏེ། སངས་རྒྱས་སྨན་གྱི་བླ་བཻ་ཌཱུརྱའི་
འོད་ཀྱི་རྒྱལ་པོ་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། ཞེས་སོ་སོ་ནས་ལན་བདུན་རེ། སྟོན་པ་
བཅོམ་ལྡན་འདས་དེ་བཞིན་གཤེགས་པ་ནས་དཔལ་རྒྱལ་བ་ཤཱཀྱ་ཐུབ་པ་ལ་སོགས་པ་ཕྱོགས་བཅུའི་སངས་རྒྱས་
ཐམས་ཅད་དང་དམ་པའི་ཆོས་རྣམས་དང་བྱང་ཆུབ་སེམས་དཔའི་དགེ་འདུན་དང་འཕགས་པ་དམ་པའི་ཆོས་
སྐྱོང་བ་ཐམས་ཅད་ལ་ཕྱག་འཚལ་ལོ། ། མཆོད་དོ། ། སྐྱབས་སུ་མཆིའོ། ། མཆོད་པའི་ཚོགས་ཇི་སྙེད་མཆིས་
པ་ཐམས་ཅད་འབུལ་བར་བགྱིའོ། ། སྡིག་ལྟུང་ཉེས་པའི་ཕུང་བོ་ཅི་བགྱིས་པ་རྣམས་སོ་སོར་བཤགས་སོ། །
རང་གཞན་སྐྱེ་འཕགས་ཀུན་གྱི་དག་པའི་རྩ་བ་ལ་རྗེས་སུ་ཡི་རང་ངོ་། ། ཕྱོགས་བཅུའི་རྒྱལ་བ་སྲས་བཅས་ཐམས་
ཅད་ལ་ཆོས་ཀྱི་འཁོར་ལོ་དམ་པ་བསྐོར་བར་བསྐུལ་ལོ། ། དེ་དག་ཐམས་ཅད་མྱ་ངན་ལས་མི་འདའ་བར་རྟག་
པར་བཞུགས་སུ་གསོལ། འདི་ལྟར་བགྱིས་པའི་དགེ་བ་ཀུན་ཀྱང་སེམས་ཅན་ཐམས་ཅད་ཀྱི་དོན་དུ་སངས་རྒྱས་
297

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཀྱི་བྱང་ཆུབ་འགྲུབ་པའི་རྒྱུར་བསྔོའོ། ། ཡང་ན་འཕགས་པའི་ཚོགས་དེ་དག་ལ་མཆོད་ཡོན་དང་སོགས་གཞན་
ནས་འབྱུང་བ་ལྟར་བྱ། དེང་རྒྱལ་བ་སྲས་དང་བཅས་པའི་ཚོགས་གདན་འཛོམས་པའི་སྤྱན་སྔར་དེ་ བཞིན་
གཤེགས་པ་བདུན་དང་སྟོན་པ་བཅོམ་ལྡན་འདས་དཔལ་རྒྱལ་བ་ཤཱཀྱ་ཐུབ་པའི་མཚན་ནས་བརྗོད་པ་དང་ཕྱག་
འཚལ་ཞིང་མཆོད་པ་ལ་སོགས་པའི་མཐུས། དེ་བཞིན་གཤེགས་པ་དེ་དག་གི་སྔོན་གྱི་སྨོན་ལམ་ཁྱད་པར་ཅན་
དང་མཐུན་པར་བདག་ཅག་ལ་སོགས་པའི་སེམས་ཅན་གང་དག་ནད་སྣ་ཚོགས་ཀྱིས་ནས་འཇིགས་པ་མེད་པར་
རྒལ་བར་གྱུར་ཅིག་ཅེས་པའི་བར་གྱིས་མཚན་ལེགས་དང་། བདག་ཅག་ལ་སོགས་པའི་སེམས་ཅན་གང་དག་ཞིང་
ལསཀྱི་ལས་ནས་དངོས་པོ་ཐོབ་པར་གྱུར་ཅིག་ཅེས་པའི་བར་གྱི་སྒྲ་དབྱངས་དང་། བདག་ཅག་ལ་སོགས་པ་
སེམས་ཅན་གང་དག་སྲོག་གཅོད་པ་ནས་དགོངས་པར་གྱུར་ཅིག་ཅེས་པའི་བར་གྱི་སྒྲ་དབྱངས་དང་། བདག་
གཅག་ལ་སོགས་པ་སེམས་ཅན་གང་དག་སྲོག་གཅོད་པ་ནས་དགོངས་པར་གྱུར་ཅིག་ཅེས་པའི་བར་གྱི་གསེར་
བཟང་དང༌། བདག་ཅག་ལ་སོགས་པའི་སེམས་ཅན་གང་དག་མྱ་ངན་དང་ནས་ཡོངས་སུ་ཐར་བར་གྱུར་ཅིག་
ཅེས་པའི་བར་གྱི་མྱ་ངན་མེད་དང་། བདག་ཅག་ལ་སོགས་པའི་སེམས་ཅན་གང་དག་ལོག་པར་ལྟ་བ་ཅན་ནས་
ཆོག་ཤེས་པར་གྱུར་ཅིག་ཅེས་པའི་བར་གྱི་ཆོས་སྒྲགས་རྒྱ་མཚོ་དང་། བདག་ཅག་ལ་སོགས་པའི་སེམས་ཅན་གང་
དག་ཞིང་ལས་དང་ནས་བདེ་བ་མྱོང་བར་གྱུར་ཅིག་ཅེས་པའི་བར་གྱི་ཆོས་རྒྱ་མཚོ་དང༌། བདག་ཅག་ལ་སོགས་
པའི་སེམས་ཅན་ཐམས་ཅད་སྐྱེས་བུ་ཆེན་པོ་ནས་བདེ་བ་ལ་གནས་པར་གྱུར་ཅིག་ཅེས་བའི་བར་གྱི་སྨན་བླའི་སྨོན་
ལམ་རྣམས་བརྗོད་ནས་མཐར་ཐུན་མོང་དུ། འདི་ནས་ཤི་འཕོས་ནས་ཀྱང་སངས་རྒྱས་ཀྱི་ཞིང་དེ་དག་ཏུ་པདྨའི་
སྙིང་པོའི་སེངྒེའི་ཁྲི་ལ་རྫུས་ཏེ་སྐྱེ་བར་གྱུར་ཅིག་ནས། སྟོན་པ་དེ་བཞིན་གཤེགས་པ་མཆེད་བདུན་ལ་སོགས་པ་
ཕྱོགས་བཅུའི་སངས་རྒྱས་ཐམས་ཅད་ནས་འཇུག་པར་གྱུར་ཅིག བཅོམ་ལྡན་བདེ་བར་གཤེགས་ པ་མཆེད་
བདུན་གྱིས། སྔོན་ཚེ་སྨོན་ལམ་རྣམ་དག་བཏབ་པའི་འབྲས། ། ནས་ཁྱད་པར་བདག་ཅག་རྣམས་ཀྱིས་གཙོ་བྱས་
པའི། ། ཞེས་པའམ། ཚེ་འདས་སམ། དམིགས་ཡུལ་ལམ། འགྲོ་འདིས་ཞེས་ཅི་རིགས་པར་གྱུར། འགྲོ་རྣམས་
ནས་ཐོབ་བྱིན་རློབས། ། དེ་ནས་འདོད་ན་གླུ་མེ་སྒྱུ་སོགས་གཟུངས་རིང་ཐུང་ཅི་རིགས་བཟླ་ཞིང་མཇུག་བསྡུ་པར་
བྱའོ། ། འདི་ན་ཚོགས་ཞིང་ཡིན་གྱི་ཆོ་ག་དངོས་མ་ཡིན་པས་བཟོད་གསོལ་དང་གཤེགས་གསོལ་སོགས་དགོས་པ་
མིན་ནའང་། བྱེད་པར་འདོད་ན་མ་རྙེད་སོགས་ཀྱིས་བཟོད་གསོལ་དང་རྟེན་ཡོད་ན་བདག་དང་འགྲོ་ལ་སོགས་
ཀྱིས་བརྟན་བཞུགས་དང༌། མེད་ན་ཁྱེད་ཀྱིས་སེམས་ཅན་སོགས་ གཤེགས་གསོལ་དང་བསྔོ་སྨོན་ཤིས་བརྗོད་ཅི་
རིགས་བྱའོ། ། སྨན་བླ་རྒྱུས་པ་བཞུགས་བ་དག་གམ་གཞན་གྱིས་ཀྱང་རྒྱུན་པའི་ཁ་ཏོན་ནམ་ཚེ་ལྡན་དང་ཚེ་འདས་
གང་གི་དོན་དུ་དམིགས་ཏེ་འདི་བཞིན་བྱས་ན་མདོའི་དགོངས་པ་དང་འབྲེལ་ཞིང་ཤིན་ཏུ་ལེགས་པ་ཁོ་བོས་རིགས་
298

༄༅། ། མདོ་ཆོག་ཡིད་བཞིན་ནོར་བུའི་ལྷན་ཐབས་རིན་ཆེན་བུམ་བཟང༌། །
པས་ལེགས་པར་རྟོགས་སོ། ། ཞེས་སྨན་བླའི་མདོ་ཆོག་རྒྱས་པའི་སྙིང་པོ་ཉམས་སུ་ལེན་ཚུལ་ཡང་སྙིང་ཉུང་ངུ་རྣམ་
གསལ་ཁྱེར་བདེ་ཞེས་བྱ་བ་འདི་ཡང་། ཤཱཀྱའི་དགེ་སློང་བཤད་སྒྲུབ་མིང་ཅན་གྱིས་གཞན་འགའ་ལ་ཕན་སྲིད་པར་
བསམས་ནས་སྦྱར་བའོ། ། ། ། བཀྲ་ཤིག་པར་གྱུར་ཅིག ། ། །
299

༄༅། ། དམིགས་བརྩེ་མའི་རིལ་སྒྲུབ་དང་འབྲེལ་བའི་ཆར་
འབེབས་ཀྱི་ལས་ཚོགས་ཕན་བདེའི་འབྱུང་
གནས་ཞེས་བྱ་བ་བཞུགས་སོ། །
ན་མོ་གུ་རུ་མཉྫ་གྷོ་ཥཱ་ཡ། རྒྱལ་བ་ཀུན་གྱི་མཁྱེན་བརྩེའི་ཕུང་བོ་ཉིད། ། རྒྱལ་བའི་དམ་ཆོས་མ་ལུས་
འཛིན་པའི་ཕྱིར། ། རྒྱལ་སྲས་གཞོན་ནུའི་གར་གྱིས་རྣམ་རོལ་བ། ། རྒྱལ་བའི་གདུང་འཚོབ་བཙོང་ཁ་པ་དེར་
འདུད། གང་དེའི་གསང་བའི་འཕྲིན་ལས་ཞེས་གྲགས་པ། ། དངོས་གྲུབ་ཆར་ཆེན་འབེབས་པའི་ཐབས་ཀྱི་
མཆོག། ། རིལ་སྒྲུབ་ཆོ་ག་ཕན་བདེ་འབྱུང་བའི་གནས། ། དམ་པའི་མན་ངག་ཇི་བཞིན་བཤད་པར་བྱ། ། དེ་
ལ་རྗེ་བཙུན་བཙོང་ཁ་པ་ཆེན་པོའི་གསོལ་འདེབས་ཀྱི་སྙིང་པོ་དམིགས་བརྩེ་མའི་ལས་ཚོགས་ཆར་འབེབས་བྱེད་
ཚུལ་སོགས་རིམ་པ་བཅུ་གཅིག་སྣང་བ་ལས། དང་པོ་ཆར་འབེབས་ཀྱི་ལས་ཚོགས་བསྒྲུབ་པ་ལ་གཉིས། རིལ་བུ་
སྒྲུབ་པ་དང༌། ལས་ལ་སྦྱར་བའོ། ། དང་པོ་ནི། གནས་གཙང་མར་རྗེ་བླ་མའི་སྐུ་སོགས་རྟེན་བཀྲམ། ཆར་
འབེབས་གཙོ་བོར་བྱེད་ན་གླ་རྩི་སོགས་དང་མ་འདྲེས་པའི་དྲི་སྨན་སྣ་ཚོགས་དང་ར་དཀར་དང་བ་དམར་གྱི་འོ་མ་
གྲོ་ཟན་དང་སྦྱར་བའི་རིལ་བུ་ཅི་ཙམ་འདོད་པར་བྱས་ལ། ན་བཟའ་གུར་གུམ་སོགས་ཀྱིས་སེར་པོར་བྱ་བའམ།
ཡང་ན་མཚལ་གྱིས་དམར་པོར་བསྒྱུར་ནས། ཟངས་བུམ་གྱི་ནང་དུ་བླུག བུམ་པ་གསུམ་སོགས་བྱེད་ཚེ་གཅིག་ཏུ་
སྣང་བཞིན་བུ་ལ། གཞན་རྣམས་སུ་མ་ཎི་རིལ་བུར་འགྲོ་བའི་རྫས་རྣམས་བསྲེར་རུང་ཞིང་། སྔ་མ་ཀླུའི་དོན་དང༌།
བ་ཞན་རྣམས་སྦྱིན་བདག་སོགས་ཀྱི་ཆེད་དུ་དགོས་སོ། ། གང་ལྟར་ཡང་རིལ་བུ་བླུག་པའི་བུམ་པ་རྣམས་དར་
དམར་གྱིས་ཁ་བཅིངས་ཏེ་སྟེགས་མཐོན་པོའི་ཁར་བཀོད་ལ། མཐར་མཆོད་པ་ཅི་འབྱོར་བཤམ་ཞིང་གཙང་སྤྲ་
འཐོན་པར་བྱའོ། ། དེ་ནས་སྒྲུབ་པ་བོ་རྣམས་འཁོད་དེ༔ སྐྱབས་འགྲོ་སེམས་བསྐྱེད་ཚད་མེད་པ་ནི་སྤྱི་དང་མཐུན་
པར་བྱ། བདག་མདུན་གཉིས་ཀྱི་དང་པོ་བདག་བསྐྱེད་ལ་རྒྱུས་བསྡུས་གཉིས་ལས། བསྡུས་པ་ནི། རང་ཉིད་སྐད་
ཅིག་གིས་རྗེ་བཙུན་བཙོང་ཁ་བ་ཆེན་པོའི་སྐུར་གསལ་བར་གྱུར་བར་བསམས་ལ་མཆོད་པ་རྣམས་ཐུན་མོང་དུ།
ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཧཱུཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་
300

༄༅། ། དམིགས་བརྩེ་མའི་རིལ་སྒྲུབ་དང་འབྲེལ་པའི་ཆར་འབེབས་ཀྱི་ལས་ཚོགས་ཕན་བདེའི་འབྱུང་གནས། །
བ་རྣམས་ཀྱི་ནང་དུ་རང་རང་གི་མིང་ཡིག་དང་པོ་ཐིག་ལེ་བརྒྱན་པ་ཞུ་བ་ལས་བྱུང་བའི་ཀུན་དུ་བཟང་བོའི་མཆོད་
སྤྲིན་ས་དང་བར་སྣང་གི་ཁྱོན་ཐམས་ཅད་གང་བར་གྱུར། ཨོཾ་ཨཱཿ ཧཱུྃ། ལན་གསུམ་གྱིས་སམ། ཡང་ན་ཀུན་རིག་
ཚེ་དཔག་མེད་ལྟ་བུའི་མཆོད་པ་བཞིན་སོ་སོར་བྱིན་བརླབ་བྱ། ཚོགས་ཞིང་བྱེད་ན༔ རང་གི་ཐུགས་ཀའི་ཧཱུྃ་ལས་
འོད་ཟེར་འཕྲོས། རང་བཞིན་གྱི་གནས་ནས་ཆོས་ཀྱི་རྒྱལ་བོ་བཙོང་ཁ་པ་ཆེན་པོ་ལ་བླ་མ་ཡི་དམ་སངས་རྒྱས་བྱང་
སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ མ་ལུས་སེམས་ཅན་སོགས་
ཚིགས་བཅད་ གཅིག་དང་། ཕུན་ཚོགས་བདེ་ལེགས་ སོགས་དང་། རྣམ་དག་ཆོས་ཀྱི་དབྱིངས་སོགས་དང་།
ཐུགས་རྗེའི་བདག་ཉིད་སོགས་ཀྱིས་སྤྱན་དྲངས་ནས། བདག་དང་འགྲོ་ལ་སོགས་ཀྱིས་བཞུགས་སུ་གསོལ་ཏེ།
ཁྲུས་གསོལ་རྒྱས་བསྡུས་ཅི་རིགས་སམ། ཡང་ན་བཟང་སྤྱོད་སོགས་ནས་འབྱུང་བའི་ཡན་ལག་བདུན་པ་ཙམ་མམ།
ཨོཾ་གུ་རུ་བུདྡྷ་བོ་དྷི་ས་ཏྭ་ས་པཱ་རི་ཝཱ་ར་ཨགྷོ་སོགས་ཀྱིས་མཆོད་པར་བྱའོ། ། བསྡུ་ན་དེས་ཆོག་ལ། ཅུང་ཟད་རྒྱས་
པར་བྱེད་ན། སྭ་བྷཱ་ཝས་སྦྱངས། སྟོང་བའི་ངང་ལས། པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་
དྷཱི༔ཡིག་དམར་སེར། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་བ་ལས། རང་ཉིད་
ངོ་བོ་ཆོས་ཀྱི་རྒྱལ་བོ་བཙོང་ཁ་བ་ཆེན་པོ་ལ་རྣམ་པ་རྗེ་བཙུན་འཇམ་པའི་དབྱངས་སྐུ་མདོག་དམར་སེར་ཞལ་
གཅིག་ཕྱག་གཉིས་པ། བཅུ་དྲུག་ལོན་པའི་ན་ཚོད་ཅན། ཕྱག་གཡས་ཤེས་རབ་རལ་གྲི་འཕྱར་ཞིང་། གཡོན་
པའི་མཐེབ་སྲིན་གྱིས་ཨུཏྤལའི་ཡུ་བ་ནས་བཟུང་བའི་འདབ་མ་སྙན་གྱི་ཐད་དུ་ཁ་ཕྱེ་བའི་སྟེང་ན་ཤེར་ཕྱིན་གྱི་
གླེགས་བམ་བསྣམས་པ། རལ་བའི་ཟུར་ཕུད་ལྔ་དང་ལྡན་ཞིང་། རིན་པོ་ཆེའི་དབུ་རྒྱུན་ལ་སོགས་པ་རིན་པོ་ཆེའི་
རྒྱན་སྣ་ཚོགས་པས་སྤྲས་པ། འོད་ཀྱི་ཕུང་པོའི་དབུས་ན་ཞབས་རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ་
དཀར་པོ། མགྲིན་པར་ཨཱཿ དམར་བོ། ཐུགས་ཀར་ཧཱུཾ་སྔོན་པོ། ། དེ་ལས་འོད་ཟེར་འཕྲོས། རང་བཞིན་གྱི་
གནས་ནས་རྗེ་བཙུན་བཙོང་ཁ་པ་དང་རྩེ་བཙུན་འཇམ་པའི་དབྱངས་དབྱེར་མ་མཆིས་པ་ལ་སངས་རྒྱས་དང་བྱང་
ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་
ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ལྷ་རྣམས་དྲངས། ཁྱེད་རྣམས་ཀྱིས་བདག་ལ་མངོན་པར་
དབང་བསྐུར་ཏུ་གསོལ། ཞེས་པ་ནས། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས་མི་བསྐྱོད་པས་
དབུ་བརྒྱན་པར་གྱུར་བར་བསམས་ལ། བསྡུ་ན། ཨོཾ་ཨཱརྱ་མལླཤྲཱི་ས་པཱ་རི་ཝ་ར་ཨགྷཾ་ནས་ཤཔྟའི་བར་གྱིས་མཆོད་
ཅིང་རྒྱས་པར་ན་ཚིགས་བཅད་དང་སྦྱོར། གཞོན་ནུའི་ཆ་ལུགས་སོགས་ཀྱིས་བསྟོད་ལ། རང་གི་ཐུགས་ཀའི་ཟླ་
གྱིགདན་གྱི་སྟེང་དུ་དྷཱི སྟེ དུ་ཡིག་གི་མཐར་སྔགས་འཕྲེང་གིས་བསྐོར་བ་ལས་འོད་ཟེར་འཕྲོས། སེམས་ཅན་ཐམས་ཅད་
301

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཀྱི་མི་ཤེས་པའི་མུན་པ་བསལ། རྒྱལ་སྲས་བཅས་ཀྱི་མཁྱེན་རབ་ཐམས་ཅད་བསྡུས་ནས་རང་ཉིད་ལ་ཐིམ་པར་
གྱུར་བར་བསམས་ལ། ཨོཾ་ཨ་ར་པ་ཙ་ན་དྷཱི༔ ཞེས་བརྒྱ་སྟོང་སོགས་བཟླ། མཐར་ཡིག་བརྒྱ་བརྗོད་ཅིང༌། སྔར་
བཞིན་མཆོད་བསྟོད་བྱའོ། །
གཉིས་པ་མདུན་བསྐྱེད་ལ། རིལ་བུ་ལྟར་བསྐྱེད་མི་བསྐྱེད་པའི་ཚུལ་གཉིས་སྣང་བ་ལས། འདིར་བསྐྱེད་
པའི་ལུགས་ལྟར་བྱ་སྟེ། བུམ་པ་ཨ་མྲྀ་ཏས་བསངས༔ སྭ་བྷཱ་ཝ་སྦྱངས། སྟོང་བའི་ངང་ལས། བུམ་པ་གཉིས་
སོགས་ཡོད་ན། ཧཱུཾ་ཧཱུཾ་ལས་བྱུང་བའི་རིན་པོ་ཆེའི་བུམ་པ་མཚན་ཉིད་ཐམས་ཅད་དང་ལྡན་པའི་ནང་དུ་རིལ་བུ་
རྣམས་སྐད་ཅིག་གིས་རྗེ་བཙུན་འཇམ་པའི་དབྱངས་དང་ངོ་བོ་དབྱེར་མེད་ཕྱེད་པའི་ཆོས་ཀྱི་རྒྱལ་བོ་བཙོང་ཁ་བ་
ཆེན་པོ་སྐུ་མདོག་དཀར་ལ་དམར་པའི་མདངས་ཅན། ཞལ་གཅིག་ཕྱག་གཉིས་ཆོས་འཁོར་གྱི་ཕྱག་རྒྱ་མཛད་པས་
ཡུ་བ་ནས་བཟུང་བའི་ཨུཏྤལའི་སྟེང་ན་ཤེས་རབ་ཀྱི་རལ་གྲི་དང་ཤེར་ཕྱིན་གྱི་གླེགས་བམ་བསྣམས་པ། བན་ཞྭ་
དང་ཆོས་གོས་རྣམ་གསུམ་གསོལ་ཞིང་། འོད་ཀྱི་ཕུང་བོའི་དབུས་ན་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ་
རྣམས་སུ་གྱུར། དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། ནས་སྔོན་པོ། ཐུགས་ཀའི་ཧཱུྃ་གིས་འོད་ཟེར་འཕྲོས།
རང་བཞིན་གྱི་གནས་ནས་ཆོས་ཀྱི་རྒྱལ་བོ་བཙོང་ཁ་བ་ཆེན་པོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་
ཀྱིས་བསྐོར་བ་སྤྱན་དྲངས། ངོ་མཚར་རྨད་བྱུང་བཀོད་པའི་འཇིག་རྟེན་ནས། སོགས་དང་། ཆོས་རྣམས་རང་
བཞིན་འགྲོ་འོང་སོགས་དང་། ཨོཾ་གུ་རུ་སུ་མ་ཏི་ཀཱིརྟི་ས་པཱ་རི་ཝཱ་ར་ཨེ་བྱེ་ཧི་བཛྲ་ས་མཱ་ཡ་ཛ༔ ཛ ཧཱུྃ་བཾ་ཧོ།
གཉིས་སུ་མེད་པར་གྱུར། གོང་དུ་བདག་བསྐྱེད་རྒྱས་པ་བྱས་ན་འདིར་ཡང་མཆོད་པ་བྱིན་གྱིས་བརླབས་ལ། རབ་
འབྱམས་རྒྱ་མཚོ་སོགས་སམ། ཆོས་དབྱིངས་རྣམ་དག་སོགས་དང་། ཆུ་བོ་གངྒཱའི་སོགས་གང་རུང་གི་མཇུག་ཏུ།
ཨོཾ་གུ་རུ་སུ་མ་ཏི་ཀཱིརྟི་ས་པཱ་རི་ཝ་ར་ཨགྷཾ་ནས་ཤབྟ་པྲ་ཏི་ཙྪའི་བར་གྱིས་མཆོད། རྒྱས་པར་ན་འདོད་ཡོན་ལྔ་སོགས་
འབུལ་ཡང་རུང་། དེ་ནས་ས་གསུམ་མ། གསང་བའི་རྣམ་ཐར། རྣམ་དག་གངས་རི་མ། བཙོང་ཁ་བརྒྱད་ཅུ་
སོགས་ཅི་རིགས་ཀྱིས་བསྟོད་གསོལ་བྱས་པའི་མཐར། མ་ཎི་རིལ་སྒྲུབ་ནས་འབྱུང་བའི་རྒྱལ་བའི་སྲས་པོ་ཞེས་
སོགས་ལ་ཚིག་ཕྲད་ཅུང་ཟད་བསྒྱུར་ཏེ་བརྗོད་ན་ལེགས་པས་འདི་ལྟར། རྒྱལ་བ་ཀུན་དངོས་རྗེ་བཙུན་བཙོང་ཁ་
བ། ། གདུང་ཤུགས་དྲག་པོས་ཐུགས་རྗེའི་རྒྱུད་བསྐུལ་ན། ། དམ་རྫས་རིལ་བུ་འདི་ལ་བྱིན་བརླབས་ལ། །
འགྲོ་རྣམས་སྨིན་ཅིང་གྲོལ་བར་མཛད་དུ་གསོལ། ། རྩེ་གཅིག་གསོལ་བ་བཏབ་པའི་བྱེད་པོ་ཡིས། ། ཐུགས་ཀའི་
ཧཱུྃ་ལས་འོད་ཟེར་ཚོགས་འཕྲོས་ཏེ། ། རྒྱལ་བ་སྲས་བཅས་ཉན་རང་ལ་སོགས་པ། ། སྐྱབས་གནས་ཀུན་གྱི་བྱིན་
རླབས་ནུས་མཐུའི་ཚོགས། ། འོད་དང་འོད་ཟེར་བདུད་རྩིའི་ཆུ་རྒྱུན་དང་། ། རྗེ་བཙུན་སྐུ་ཡི་རྣམ་པར་ཐོགས་
302

༄༅། ། དམིགས་བརྩེ་མའི་རིལ་སྒྲུབ་དང་འབྲེལ་བའི་ཆར་འབེབས་ཀྱི་ལས་ཚོགས་ཕན་བདེའི་འབྱུང་གནས། །
མེད་བསྡུས། ། རིལ་བུ་གང་དེར་གསལ་ལ་དབྱེར་མེད་པར། ། གཅིག་ཏུ་འདྲེས་ནས་བྱིན་གྱིས་བརླབས་པར་
གྱུར། ། ཅེས་ལན་གསུམ་མམ་གཅིག་བརྗོད་དེ། དམིགས་བརྩེ་མ་ཅི་ནུས་བགྲང་། བར་སྐབས་སུ་སྔར་གི་གསོལ་
འདེབས་དེ་རྣམས་ཅི་རིགས་བྱས་ནའང་ཕུན་སུམ་ཚོགས་པར་འགྱུར་རོ། ། འདི་ལ་རིལ་སྒྲུབ་གཙོ་བོ་བྱེད་ན་རབ་
བྱེ་བའམ་ས་ཡ། འབྲིང་འབུམ་ཕྲག་བཞི། ཐ་མ་འབུམ་ཕྲག་གཅིག་བྱ་དགོས་སོ། ། མཐར་ཡིག་བརྒྱ་ལན་
གསུམ་དང་། སྔགས་མཆོད་ཙམ་མམ། མེ་ཏོག་དམ་པ་སོགས་ཀྱིས་མཆོད་ལ། བློ་གྲོས་ཁང་བཟང་སོགས་ཀྱིས་
བསྟོད། མ་རྙེད་སོགས་ཀྱིས་བཟོད་གསོལ་དང༌། བདག་དང་འགྲོ་ལ་སོགས་ཀྱིས་བརྟན་བཞུགས་དང་ཤིང་
བརྗོད་བྱའོ། ། གྲོལ་བའི་ཉིན་གྱི་མཇུག་ཏུ། རྐང་པ་ ཐ་མ་གཉིས་ལ། རིལ་བུ་རྗེ་བཙུན་བླ་མར་གསོལ་བ་
རྣམས། ། འོད་ཞུ་གཉིས་སུ་མེད་པར་བྱིན་གྱིས་རློབས། ། ཞེས་གསོལ་བཏབ་པས་རིལ་བུ་བླ་མའི་རྣམ་པར་
བཞུགས་པ་འོད་དུ་ཞུ་ནས་རིལ་བུ་སོ་སོའི་རྣམ་པ་ཅན་དུ་གྱུར་ཅེས་བརྗོད་ཅིང་བསམ། འདིར་ནི་གཟུགས་དང་
ལྷན་ཅིག་ཏུ། ། སོགས་དང་། སུ་པྲ་ཏི་ཥྛས་བརྟན་བཞུགས་སོགས་བྱ། ཆོས་སྐྱོང་དང་གཞི་བདག་གི་གཏོར་མ་
ཡང་སྤྱི་ལྟར་འབུལ་རུང་ངོ༌། ། གཉིས་པ་ལ་ནི། རས་དཀར་པོ་ལ། དམིགས་མེད་སོགས་རྐང་པ་དང་པོ། ། ལྗང་
ཁུ་ལ། དྲི་མེད་སོགས་རྐང་པ་གཉིས་པ། དམར་པོ་ལ། གངས་ཅན་སོགས་དང་རྐང་པ་གསུམ་པ། སྔོན་པོ་ལ།
བློ་བཟང་སོགས་རྐང་པ་བཞི་བ་རྣམས་གསེར་སོགས་རིན་པོ་ཆེའམ། མཚལ་དྲི་སྨན་སོགས་དང་སྦྱར་བས་དབུ་
ཅན་དུ་འབྲི་ཞིང་། ལྷག་ཆད་སོགས་དང་བྲལ་བར་བྱའོ། ། ཡང་སྔོན་པོ་ལྔ་ལ། དམིགས་བརྩེ་མ་ཡོངས་རྫོགས་
དང༌། ཀླུ་དབང་། སེངྒེའི་སྒྲའི་གཟུངས་དང༌། རིགས་གསུམ་མགོན་པོའི་སྙིང་པོ། ། ཀླུའི་གཟུངས་གཞན་དང་།
ཁྱད་པར་ཨོ་ནཱ་ག་ཕུ པྲ་ཏི་བཛྲ་དུནྟེ། མི་ལི་མི་ལི། ཧཱུཾ་ཧཱུཾ་ཕཊ་ཕཊ། བྷ་རི་ཤ་ཡ་བྷ་རི་ཤ་ཡ། ཆར་དྲག་ཏུ་ཕོབ།
མྱུར་དུ་ཕོབ། མཱ་ར་ཡ། བྷྱཱ ཉྙོ ཙྩོ ཕོབ་མྱུར་དུ་ཐོབ། ཨོཾ་བཛྲ་སུ་མེ་ནི་ཏེ་མི་ལི་སཱཧཱ། ཆར་དྲག་ཏུ་ཕོབ།
མྱུར་དུ་ཕོབ། ཞེས་པ་རྣམས་སྔར་ལྟར་བྲིས་ལ། བསྐྱེད་པ་ནི། ཨ་མྲྀ་ཏས་བསངས། སྟོང་བའི་ངང་ལས་སྐད་
ཅིག་གིས་རྡོར་དར་དང་པོ་དཀར་ལྗང་དམར་སྔོན་པོ་བཞི་རིམ་པ་བཞིན་དུ་ཡེ་ཤེས་ཀྱི་ཁྱུང་དཀར་པོ། ཁྱུང་ཁྲ་བོ།
ཁྱུང་དམར་པོ། ཁྱུང་ལྗང་སྔོན་བཞི། ཕྱག་གཡས་ན་རིམ་པ་བཞིན་དུ་འཁོར་ལོ། རིན་ཆེན། པདྨ། རལ་གྲི་
དང་། གཡོན་ན་རང་རང་གི་ཁ་དོག་ཅན་གྱི་སྤྲུལ་བཟུང་ནས་ཞལ་དུ་གསོལ་བ། རྭ་དང་མཆུ་སྡེར་རྣོ་ཞིང༌། ཀླུ་
དཀར་ཕྱོགས་པ་རྣམས་རྗེས་སུ་འཛིན་པ་དང་ནག་ཕྱོགས་པ་རྣམས་ཚར་གཅོད་པར་བྱེད་པའི་བདག་ཉིད་ཅན་དུ་
གྱུར། གཞན་རྣམས་ནི་སྐད་ཅིག་གིས་རྗེ་བླ་མ་ལ་ཀླུ་དབང་གི་རྒྱལ་པོ་དང༌། རིགས་གསུམ་ གྱི་མགོན་པོ།
སངས་རྒྱས་བྱང་སེམས་ཉན་རང་སྲུང་མའི་ཚོགས་ཀྱིས་བསྐོར་བར་གྱུར་བའི་སྤྱི་བོར་ༀ་ནས་ཐུགས་ཀའི་ཧཱུྃ་ལས་
303

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འོད་ཟེར་འཕྲོས། རང་འདྲའི་ཡེ་ཤེས་པ་རྣམས་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། ཨོཾ་བཛྲ་
ཨ་གྷོ་སོགས་ཀྱིས་མཆོད་ལ། ཕྱག་བྱར་སོགས་ཀྱིས་བསྟོད། དེ་རྣམས་ཀྱི་ཐུགས་ཀ་ནས་འོད་ཟེར་འཕྲོས་རྒྱལ་བ་
སྲས་བཅས་སོགས་ཀྱི་བྱིན་རླབས་ཐམས་ཅད་འོད་ཀྱི་རྣམ་པར་བསྡུས་ནས་དེ་དག་གི་ཐུགས་ཀར་ཐིམ་པར་གྱུར་
བར་བསམ། དམིགས་བརྩེ་མ་དང་། ཏདྡྷཐཱ། ཨོཾ་ཏ་ཐཱ་ག་ཏ་བྷ་ག་ཝན། ནཱ་ག་རཱ་ཛེ་ཤྭ་ར་ཨ་དྷིཥྛ་ན་ཨ་དྷིཥྛ་ཏེ་
སཱཧཱ་དང་། ༀ་ཨཱཿ ཧཱིསིདྷ་ནཱད་ཧཱུྃ་ཕཊ་དང་། རིགས་གསུམ་ཀྱི་སྙིང་པོ་དང༌། ཨོཾ་པཀླུ་སྭཱཧཱ་དང་། ཨོཾ་ནཱ་ག་པུ༔
སོགས་ཀྱི་འབུལ་བར་མཐར་ལྷ་རྣམས་འོད་དུ་ཞུ་ནས་བྲིས་པའི་རྣམ་པར་གྱུར་བར་བསམ༔ དེ་ནས། ཆུ་གཟའ་ཆུ་
སྐར་སོགས་འཇོམ་པའི་དུས་སུ། ཆུ་འགོར་འགྲོ་བའི་ཚེ་རང་རྗེ་བླ་མར་བསྒོམས་ལ་དམིགས་བརྩེ་མ་འདོན་ཞིང་
འགྲོ། སླེབ་འཕྲལ་ལ་སྐྱབས་འགྲོ་བྱས་པ། རྗེ་བླ་མར་གསལ་བཞིན་པར་དམིགས་བརྩེ་མ་གང་འགྲུབ་བཟླས་ཏེ།
རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། ཀླུ་ཆེན་བརྒྱད་ལ་སོགས་པ་ཀླུའི་ཚོགས་རྣམས་མ་ལུས་པ་གནས་
འདིར་སྤྱན་དྲངས། ནཱ་ག་རཱ་ཛཱ་ས་པཱ་རི་ཝཱ་ར་ཨགྷཾ་སོགས་ཀྱིས་མཆོད་དམ། སྤྲོ་ན་ཀླུ་གཏོར་རྒྱས་བསྡུས་གང་རུང་
གཏོང་། ཀླུའི་སྔགས་བཟླ་བར་འདོད་ན། ཨོཾ་ནཱ་ག་རཱ་ཛ་བ་སུ་ཀི་ཕུ སཱཧཱ། ཨོཾ་ནཱ་ག་རཱ་ཛཱ་ཀརྐོ་ཊ་ཡ་ཕུ སཱཧཱ།
ཨོཾ་ནཱ་ག་རཱ་ཛཱ་ཤང་པཱ་ལ་ཡ་ཕུ སཱཧཱ། ཨོཾ་ནཱ་ཀ་པྲ་ཏི་པོ་ལ་སཱཧཱ། ཨོཾ་ནཱ་ག་རཱ་ཛཱ་ཝཱ་རུ་ཎ་ཡ་ཕུ སཱཧཱ། ཨོཾ་ནཱ་ག་རཱ་
ཛཱ་ཏཀ་ཀཱ་ཡ་ཕུ སཱཧཱ། ཨོཾ་ནཱ་ག་རཱ་ཛ་ཀུ་ལི་ཀཱ་ཡ་ཕུ སཱཧཱ། ཨོཾ་ནཱ་ག་རཱ་ཛཱ་པདྨ་ལ་ཕུ སཱཧཱ། ཨོཾ་ནཱ་ག་རཱ་ཛ་མ་ཧཱ་
པདྨ་ཡ་ཕུ སྭཱཧཱ། ཞེས་པ་ཀླུ་རྒྱལ་རྣམས་ཀྱི་སྔགས་དང་། ཨོཾ་ནཱ་ག་ཀུ་ལ་བཉྩི་ཤནྟི་སཱཧཱ། ཨོཾ་ནཱ་ཀ་པྲ་ཏི་པོ་ལ་སཱཧཱ།
ཨོཾ་ནཱ་ག་པྲ་བྷཅུ་པུ་ཉེ་བ་སྭཱཧཱ། ཨོཾ་ཏ་ཐཱ་ག་ཏི་ཧྲི ཏ་ཧཱུྃ་སྭཱཧཱ། ཞེས་ཀླུ་རིགས་བཞིའི་སྔགས་རྣམས་དང་། ཨོཾ་ནཱ་
ག་ཕུ སོགས་ཀྱང་ཅི་ནུས་བཟླའོ། ། དེ་ནས་འདི་སྐད་དུ། ཀླུའི་རྒྱལ་པོ་དགའ་བོ་དང་གཙུག་ན་རིན་ཆེན་ལ་
སོགས་པ་རྒྱལ་རིགས་རྗེ་རིགས་བྲམ་ཟེའི་རིགས་གདོལ་བའི་རིགས་སུ་གྱུར་པའི་ཀླུའི་རིགས་རྣམས་ཐམས་ཅད་
ཉོན་ཅིག་ཅེས་བརྗོད་ནས་དུང་ལན་གསུམ་འབུད། འོ་འདིར་བདག་ཅག་ཁྱེད་རྣམས་ལ་ངོ་བསྡོ་བ་དང་། ཁོན་
འཚོལ་བ་སོགས་གནོད་པའི་ཆེད་དུ་འོང་བ་མ་ཡིན་གྱི། འཛམ་བུའི་གླིང་དུ་ཆེར་དཀོན་པས། ཁྱེད་རྣམས་ལ་
ཆར་སློང་དུ་འོངས་པ་ཡིན། ཡུལ་ཁམས་འདི་དག་ཏུ་ཆར་ཆེན་པོའི་རྒྱུན་མྱུར་དུ་ཕོབ་ལ། ལོ་ཏོག་དང་རྩི་བཅུད་
རྒྱས་པར་མཛོད་ཅིག། ཅེས་ལན་གསུམ་བརྗོད་ཅིང་དམིགས་བརྩེ་མ་འདོན། ཕྱོགས་ཕྱོགས་སུ་མཚམས་ཐོ་དང་
དེའི་ནང་གི་ཕྱོགས་བཞིར་ཐོ་བཞི་བརྩིགས་པ་ལ་དར་ཅོག་དཀར་པོ་སོགས་བཞི་མདུན་ནས་གཡས་བསྐོར་གྱིས་
བཙུགས་ལ་སྔར་ལྟར་ཁྱུང་བཞིར་བསྐྱེད། ཨོཾ་བཛྲ་ག་རུ་ཌས་མཆོད་གཏོར་ཕུལ་ཏེ། ཡེ་ཤེས་ཀྱི་བྱུང་བཞི་བོ་ཁྱེད་
རྣམས་ཀྱིས་ཆུ་འགོ་འདིར་གནས་པའི་ཀླུ་རྣམས་གཞན་དུ་མི་འགྲོ་བར་བསྲུང་བ་དང༌། ཆར་བའི་བར་ཆད་བྱེད་
304

g ། དམིགས་བརྩེ་མའི་རིལ་སྒྲུབ་དང་འབྲེལ་བའི་ཆར་འབེབས་ཀྱི་ལས་ཚོགས་ཕན་བདེའི་འབྱུང་གནས། །
པ་རྣམས་ཞི་བར་མཛོད་ཅིག ཅེས་འཕྲིན་ལས་བཅོལ། དར་ཅོག་གཞན་ལྔ་ཆུ་འགོའི་སྟེང་དང་མཚམས་བཞིར་
བཙུགས་ཏེ། སྔར་བསྒྲུབ་པའི་སྐབས་བཞིན་ཡིད་ཀྱིས་གསོལ་བཏབ་ལ། རྗེ་བཙུན་བཙོང་ཁ་བ་ཆེན་པོ། བདེ་
གཤེགས་ཀླུ་དབང་གི་རྒྱལ་པོ། རྗེ་བཙུན་སེངྒེའི་སྒྲ། འཕགས་པ་རིགས་གསུམ་གྱི་མགོན་པོ་སོགས་རྒྱལ་བོ་སྲས་
དང་བཅས་པ་རྣམས་ཀྱིས་ཡུལ་འདིར་ཆར་ཆེན་པོ་མྱུར་ཕོབ་ཅིག ཅེས་གསོལ་བ་གདབ། གཞི་བདག་གི་གཏོར་
མ་བཏང་ལ་འཕྲིན་ལས་བཅོལ། བསངས་བཏང་སྟེ་ཆར་འབེབས་པའི་འདོད་དོན་ཞུ། དེ་ནས་སྔར་བསྒྲུབས་
པའི་རིལ་བུ་དང་བཅས་པའི་བུམ་པ་དེ་ཡིན་ན་རབ་ མེད་ན། ཀླུ་ཕྲན་གྱི་རྫས་ལས་གྲུབ་པའི་རིལ་བུ་བརྒྱ་རྩ་
བརྒྱད་དང་ལྡན་པའི་བུམ་པ་གསར་དུ་བསྒྲུས་པ་ནས། ཆུ་འགོའི་ནང་དུ་བརྟན་པོ་འོང་བར་བྱས་ནས་བཞག
གྲུབ་ན་དེའི་སྟེང་དུ་རྗེའི་སྐུ་རབ་གནས་ཅན་ཞིག་ཀྱང་བཞུགས་སུ་བཅུག་སྟེ་དར་རས་ཀྱི་གུར་བླ་རེ་ཡོལ་བ་སོགས་
ཀྱིས་ལེགས་པར་བརྒྱན། མཐར་མཆོད་པ་ཅི་འབྱོར་བཤམས་ལ། སྒྲུབ་པ་བོ་རྣམས་འཁོད་དེ། སྐྱབས་འགྲོ་
སོགས་བྱས་ནས། རང་ཉིད་སྐད་ཅིག་གིས་རྗེ་བླ་མར་བསྐྱེད། མདུན་གྱི་ནམ་མཁར་ཆོས་ཀྱི་རྒྱལ་བོ་བཙོང་ཁ་བ་
ཆེན་པོ་ལ་སངས་རྒྱས་དང་བྱང་ཆུབ་སེམས་དཔའ་ཉན་རང་སྲུང་མའི་ཚོགས་ཀྱིས་བསྐོར་ནས་བཞུགས་པར་མོས་
ཏེ། རང་གི་ཐུགས་ཀ་ནས་འོད་ཟེར་འཕྲོས། མདུན་གྱི་རྗེ་རིན་པོ་ཆེ་གཙོ་འཁོར་རྣམས་དང་ཕྱོགས་བཅུའི་རྒྱལ་
བ་སྲས་བཅས་རྣམས་ལ་ཕོག དེ་རྣམས་ཀྱི་ཐུགས་ཀ་ནས་འོད་ཟེར་འཕྲོས། ཀླུའི་ཚོགས་རྣམས་ལ་ཕོག་པས།
དེ་དག་གི་གནོད་པ་དང་སྡིག་སྒྲིབ་ཐམས་ཅད་སྦྱངས་ཏེ། བྱམས་པའི་སེམས་དང་ལྡན་པར་བྱས་ནས་མཁའ་ལ་
སྤྲིན་གྱི་ཕུང་བོ་འཁྲིགས་པ་ལས་ཆར་གྱི་རྒྱུན་འབེབས་པར་བསམས་པ་དང༌། ཡང་དེ་རྣམས་ཀྱི་ཐུགས་ཀ་ནས་
འོད་འཕྲོས། ཆར་འབེབས་པ་ལ་བར་དུ་གཅོད་པའི་རིགས་དང་། ཐན་པའི་འབྲས་བུ་མྱོང་འགྱུར་གྱི་ལས་ངན་
པ་ཐམས་ཅད་དག་པར་གྱུར་ཅེས་བརྗོད་ཅིང་བསམ་པ་སོགས་བྱེད་པའི་ཚུལ་གྱིས་དམིགས་བརྩེ་མ་བཟླ། གྲོགས་
འགའ་ཞིག་གིས་སྤྲིན་ཆེན་པོ་དང་མཆུ་སྡེ་ལྔ་སོགས་འདོན་པ་དང་། བརྒྱ་རྩ། འབྱུང་བཞི། ཀླུ་གཏོར། ཆ་
གསུམ། ལན་ཆགས་གཏོར་མ་གཏོང་བ་དང་། ཆོས་སྐྱོང་ལ་གཏོར་འབུལ་ཁྲུས་གསོལ་སོགས་ཀྱང་གང་ཐུབ་བྱ།
ཆར་འབེབས་ཀྱི་རིང་ལ་གནས་དེར་འཐབ་འཁྲུག་མི་བྱེད་ཅིང་མི་གྲིབ་ཅན་སོགས་དང་། ཤ་ཆང་སྒོག་བཙོང་ཐ་མ་
ཁ་སོགས་ལ་འཛེམ་དགོས་པར་བཤད། དེ་ཡང་བྱེད་པ་བོ་རྣམས་ཀྱིས་ཁྲལ་བབས་པ་ལྟ་བུ་རང་རྒོད་བག་གི་བསམ་
པ་ཙམ་མ་ཡིན་པར་ཕན་པའི་སེམས་དང་དད་པ་ཤུགས་དྲག་པོས་དེ་ལྟར་བསྒྲུབ་པར་འབད་ན། ཞག་གསུམ་དང༌།
མ་ཐའོང་ཞག་བདུན་ཚུན་ཆད་དུ་ངེས་པར་འབེབ་ ཅེས་གསུང་ངོ་{ ། དེ་ནས་ཕྱིར་ལོག་པར་འདོད་པའི་ཚེ།
དཀོན་མཆོག་ལ་མཆོད་པ་དང་། ལྷ་ཀླུ་སོགས་ལ་བཏང་རག་གི་ཚུལ་དུ་བསངས་གཏོང་། བུམ་པའི་ནང་གི་རིལ་
བུ་ཐམས་ཅད་དམ། འགའ་ཞིག་ཆུ་འགོའི་ནང་དུ་བླུག་ལ་བྱ་ཁྱི་སོགས་ཀྱིས་མི་ཟ་བར་བྱ་ཞིང་། དར་ཅོག་རྣམས་
305

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བསྡུ་ཐོ་རྣམས་བསྒྱེལ་ཏེ་ཤིས་བརྗོད་ཀྱང་བྱའོ། ། སྨྲས་པ། རབ་འབྱམས་རྒྱལ་བའི་ཡབ་གཅིག་འཇམ་པའི་
དབྱངས། ། རབ་དཀར་གངས་རིའི་ལྗོངས་སུ་བསྟན་འགྲོའི་དོན། ། རབ་མང་ཉེ་བར་བསྒྲུབ་ཕྱིར་མངོན་བྱོན་
པ། ། རབ་མཆོག་རྗེ་བཙུན་བླ་མར་སླར་ཕྱག་འཚལ། །གང་དེའི་གསང་བའི་འཕྲིན་ལས་ཆར་འབེབས་ཚུལ། །
དམ་པའི་མན་ངག་དང་བསྟུན་རང་གི་བློས། །སྦྱང་ལས་ནོངས་གྱུར་ཉེས་རྣམས་འགྱོད་འཆགས་ཤིང་། ། དགེ་
ཀུན་གཞན་ལ་ཕན་པའི་ཆེད་དུ་བསྔོ། ། ཞེས་པ་འདི་ནི། ཕྱོགས་འདིར་བསྟན་པའི་མངའ་བདག་ཀོའུ་ཐི་ནང་སོ་
ཡེས་ཀྱིས་གཞན་ཕན་སྤྱི་དང་། ཁྱད་པར་དུ་རྗེ་བླ་མའི་བསྟན་པ་དར་བ་དང་། འཕྲིན་ལས་ཆར་འབེབས་ཀྱི་
ཆེད་དང་། ཕྱིས་འབྱུང་དུ་ཡང་ཕན་འདོད་ཀྱི་དགོངས་པས། ཆར་འབེབས་ལ་གཙོ་བོར་དམིགས་པའི་རིལ་
བསྒྲུབ་མཛད་པར་བརྩོན་པའི་ཚེ། འདི་ལྟ་བུ་ཞིག་གྱིས་ཞེས་བསྐུལ་བ་ལྟར། ཤཱཀྱའི་དགེ་སློང་བཤད་སྒྲུབ་མིང་
ཅན་གྱིས། དམིགས་བརྩེ་མའི་ཆར་འབེབས་ཀྱི་ལས་ཚོགས་སྔོན་བྱུང་བ་འགའ་དང་། རྗེ་བཙུན་ཅང་ཀྱཱ་ཞབས་
དྲུང་གིས་མཛད་པའི་ཆར་འབེབས་ཀྱི་དཔེ་ཚོགས་རྣམས་གོ་བསྡུར། མ་ཎི་རིལ་བསྒྲུབ་སོགས་ནས་ཀྱང་ལེགས་
ཆས་ཟུར་བརྒྱན་ཅིང་བཀོད་པ་སྟེ། འདི་འབྲི་བའི་འགོ་འཛུག་པ་དང་ཆར་འབེབས་པའི་རྟེན་འབྲེལ་འགྲིག་པས་
གཞན་ལའང་ཕན་པར་འགྱུར་སྙམ་དུ་སེམས་སོ། ། ། ། བཀྲ་ཤིས། །
306

༄༅། ། དཀོན་མཆོག་གསུམ་དང་སྐྱབས་འགྲོའི་རྣམ་
གཞག་གསལ་བར་བསྟན་པ་དངོས་གྲུབ་འབྱུང་
གནས་ཞེས་བྱ་བ་བཞུགས་སོ། །
ན་མོ་གུ་རུ་མལྦུ་གྷོ་ཥཱ་ཡ། རང་གཞན་དོན་གཉིས་མཐར་ཕྱིན་རྫོགས་སངས་རྒྱས། ། འགོག་ལམ་བདེན་
གཉིས་དངོས་གྱུར་དམ་པའི་ཆོས། ། རིག་གྲོལ་ཚོགས་གཉིས་དཔལ་ལྡན་དགེ་འདུན་ལ། ། གུས་པས་བཏུད་
ནས་དེ་ཡི་རྣམ་གཞག་བཤད། ། དེ་ཡང་ཐར་འདོད་ཀྱི་སྐྱེས་བུས་ནི། སྐྱབས་ཡུལ་དཀོན་མཆོག་གསུམ་གྱི་ཁྱད་
པར་ཤེས་དགོས་ཏེ། དེ་མ་ཤེས་པར་སྐྱབས་སུ་འགྲོ་བ་ནི་དད་པའི་རྗེས་སུ་འབྲང་བའི་མོས་པ་ཙམ་ཡིན་གྱི།
ཚད་མས་དྲངས་པའི་ངེས་ཤེས་བརྟན་པོ་ཐོབ་པ་མིན་པས་སོ། ། དེས་ན་འདིར་དེའི་རྣམ་གཞག་འཆད་པ་ལ་
གཉིས། དངོས་དང་། འཕྲོས་དོན་ནོ། ། དང་པོ་ལ་གཉིས། ཉན་ཐོས་སྡེ་བའི་འདོད་ཚུལ་བཤད་པ་དང༌།
ཐེག་ཆེན་པའི་ལུགས་རྣམ་པར་བཞག་པའོ། ། དང་པོ་ནི། བྱེ་བྲག་སྨྲ་བས། སངས་རྒྱས་ཀྱི་སྐུ་ལ་གཟུགས་སྐུ་
དང་སྤྲུལ་སྐུའི་ཐ་སྙད་བྱེད་ཀྱང་། ལོངས་སྐུའི་རྣམ་གཞག་ཁས་མི་ལེན་པས། མཆོག་གི་སྤྲུལ་སྐུའི་ཐ་སྙད་ཀྱང་།
དངོས་སུ་མི་བཞེད་པར་གསལ་ལོ། ། དེས་གཟུགས་སྐུ་སངས་རྒྱས་སུ་ཁས་ལེན་ཀྱང་སངས་རྒྱས་དཀོན་མཆོག་ཏུ་
མི་འདོད་དེ། དེས་དེ་སྡུག་བསྔལ་བདེན་པར་འདོད་པས་སོ། ། ཉན་ཐོས་སྡེ་གཉིས་ཀས་སློབ་པ་འཕགས་པ་
རྣམས་དགེ་འདུན་དུ་བཞེད་ཀྱང༌། དགེ་འདུན་དཀོན་མཆོག་ཏུ་མི་འདོད་དེ། དེས་དེ་དག་གི་རྒྱུད་ཀྱི་ལམ་
བདེན་རྣམས་དགེ་འདུན་དཀོན་མཆོག་དང་འགོག་བདེན་རྣམས་ཆོས་དཀོན་མཆོག་ཏུ་ཁས་ལེན་པའི་ཕྱིར་
རོ། ། ཁྱད་པར་ཞིབ་པར་ནི་གཞན་ནས་ཤེས་པར་བྱའོ། ། གཉིས་པ་ཐེག་ཆེན་པོའི་ལུགས་བཤད་པ་ལ་གཉིས།
སྐྱབས་ཀྱི་རྣམ་གཞག་དང་། སྐྱབས་འགྲོའི་རྣམས་གཞག་བཤད་པའི། ། དང་པོ་ལ་ལྔ། སྐྱབས་གསུམ་དུ་
འཇོག་པའི་རྒྱུ་མཚན། སྐྱོབས་གསུམ་གྱི་ངོ་བོ། ཀུན་རྫོབ་དང་དོན་དམ་པའི་སྐྱབས་ཀྱི་ཁྱད་པར། རྒྱུ་སྐྱབས་
དང་འབྲས་སྐྱབས་ཀྱི་ཁྱད་པར། སྒྲ་དོན་ནོ། ། དང་པོ་དེར་འཇོག་པའི་རྒྱུ་མཚན་ཡོད་དེ། གདུལ་བྱ་ཐེག་ཆེན་
307

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གྱི་རིགས་ཅན་རྣམས་ནི། གཙོ་བོར་སངས་རྒྱས་དཀོན་མཆོག་ལ་མོས་ཤིང་མཆོག་ཏུ་བྱ་བ་བྱེད་པའི་དབང་དུ་
མཛད་ནས། དེ་དེ་རྣམས་ཀྱི་སྐྱབས་སུ་བཞག གདུལ་བྱ་རང་རྒྱལ་གྱི་རིགས་ཅན་རྣམས་ནི། ཆོས་དཀོན་
མཆོག་ལ་མོས་ཤིང་མཆོག་ཏུ་བྱ་བ་བྱེད་པའི་དབང་དུ་མཛད་ནས། དེ་རྣམས་ཀྱི་སྐྱབས་སུ་བཞག གདུལ་བྱ་
ཉན་ཐོས་ཀྱི་རིགས་ཅན་རྣམས་ནི། གཙོ་བོར་དགེ་འདུན་དཀོན་མཆོག་ལ་མོས་ཤིང་མཆོག་ཏུ་བྱ་བ་བྱེད་པའི་
དབང་དུ་མཛད་ནས། དེ་དེ་རྣམས་ཀྱི་སྐྱབས་སུ་བཞག་ཅིང་། དེ་ལྟ་ནའང་གདུལ་བྱ་རེ་རེས་ཀྱང་། སངས་
རྒྱས་བཅོམ་ལྡན་འདས་སྐྱབས་སྟོན་པ་བོ། དམ་པའི་ཆོས་སྐྱབས་དངོས། ༑ དགེ་འདུན་ལ་སྐྱབས་སྒྲུབ་པའི་ཟླ་
གྲོགས་སུ་བྱེད་པར་མཚུངས་པའི་ཕྱིར་ཏེ། མདོ་སྡེ་རྒྱན་ལས། སྟོན་པ་བསྟན་པ་སློབ་དོན་གྱིས། ། ཐེག་པ་
གསུམ་དང་བྱེད་གསུམ་ལས། ། མོས་པ་གསུམ་གྱི་དབང་མཛད་ནས། ། སྐྱབས་གསུམ་རྣམ་པར་བཞག་པ་
ཡིན། ། ཞེས་གསུངས་པའི་ཕྱིར་རོ། ། གཉིས་པ་སྐྱབས་གསུམ་གྱི་ངོ་བོ་བཤད་པ་ལ་གསུམ་གྱི་དང་པོ་སངས་
རྒྱས་དཀོན་མཆོག་ལ་གསུམ། མཚན་ཉིད་དང་། ཡོན་ཏན་གྱི་ཁྱད་པར། དབྱེ་བའོ། ། དང་པོ་ནི། དོན་
གཉིས་མཐར་ཕྱིན་པའི་སྐྱབས་གནས་མཐར་ཐུགས་སངས་རྒྱས་དཀོན་མཆོག་གི་མཚན་ཉིད། གཉིས་པ་ནི།
སངས་རྒྱས་དཀོན་མཆོག་དེ་ཡོན་ཏན་བརྒྱད་དང་ལྡན་པ་ཡིན་ཏེ། རང་དོན་གྱི་ཡོན་ཏན་གསུམ་དང་གཞན་
དོན་གྱི་ཡོན་ཏན་གསུམ། ཁྱད་གཞི་རང་དོན་ཕུན་ཚོགས་ཀྱི་ཡོན་ཏན་དང་། གཞན་དོན་ཕུན་ཚོགས་ཀྱི་ཡོན་
ཏན་གཉིས་ཏེ་བརྒྱད་དང་ལྡན་པའི་ཕྱིར་ཏེ། རྒྱུ་རྐྱེན་གྱིས་འདུས་མ་བྱས་པའི་ཡོན་ཏན། འབད་རྩོལ་ཉེ་བར་ཞི་
བ་ལྷུན་གྱིས་གྲུབ་པའི་ཡོན་ཏན། རྗོད་བྱེད་ཀྱི་སྒྲ་དང་རྟོག་པའི་རྐྱེན་ཙམ་གྱིས་ཇི་ལྟ་བ་བཞིན་རྟོགས་མི་ནུས་པའི་
ཡོན་ཏན་གསུམ་དང་། ཇི་ལྟ་ཇི་སྙེད་མཁྱེན་པའི་ཡོན་ཏན། བརྩེ་བ་སྙིང་རྗེ་ཆེན་པོའི་ཡོན་ཏན། ནུས་པའི་
ཡོན་ཏན་གསུམ། དབྱེ་གཞི་རང་དོན་དང་གཞན་དོན་གྱི་ཡོན་ཏན་གཉིས་ཏེ་བརྒྱད་དང་ལྡན་པའི་ཕྱིར་ཏེ།
བྱམས་མགོན་གྱིས་རྒྱུད་བླ་མ་ལས། འདུས་མ་བྱས་ཤིང་ལྷུན་གྱིས་གྲུབ། ། གཞན་གྱི་རྐྱེན་གྱིས་རྟོགས་མིན་
པ། ། མཁྱེན་དང་བརྩེ་དང་ནུས་པར་ལྡན། ། དོན་གཉིས་ལྡན་པའི་སངས་རྒྱས་ཉིད། ། ཅེས་གསུངས་པའི་
ཕྱིར་རོ། ། གསུམ་པ་དབྱེ་ན། ཀུན་རྫོབ་པའི་སངས་རྒྱས་དཀོན་མཆོག་དང་། དོན་དམ་པའི་སངས་རྒྱས་
དཀོན་མཆོག་གཉིས། དང་པོ་གཞན་དོན་གཟུགས་སྐུ་དང༌། གཉིས་པ་ནི་རང་དོན་ཆོས་སྐུ་ལ་བྱེད་དོ། ། དང་
པོ་ལ་དབྱེ་ན་གཉིས། ལོངས་སྐུ་དང་སྤྲུལ་སྐུའོ། ། དང་པོ་ནི། ལོངས་སྐུ་དེ་ཐ་མལ་བའི་མངོན་སུམ་གྱི་སྤྱོད་
ཡུལ་མ་ཡིན་པ་ཕྲ་བ་ཡེ་ཤེས་ཀྱི་སྐུ་ཅན་ངེས་པ་ལྔ་དང་ལྡན་པ་ཡིན་ཏེ། སྐུ་ངེས་པ་མཚན་དཔེ་གསལ་རྫོགས་ཀྱིས་
སྤྲས་པ། གནས་ངེས་པ་འོག་མིན་ཁོ་ནར་བཞུགས་པ། འཁོར་ངེས་པ་བྱང་སེམས་འཕགས་པ་ཤ་སྟག་གིས་
308

༄༅། ། དཀོན་མཆོག་གསུམ་དང་སྐྱབས་འགྲོའི་རྣམ་གཞག་གསལ་བར་བསྟན་པ་དངོས་གྲུབ་འབྱུང་གནས།
བསྐོར་བ། ཆོས་ངེས་པ་ཐེག་པ་ཆེན་པོའི་ཆོས་འབའ་ཞིག་གསུང་བ། དུས་ངེས་པ་འཁོར་བ་ཇི་སྲིད་མ་སྟོང་གྱི་
བར་དུ་མྱ་ངན་ལས་འདའ་བའི་ཚུལ་མི་སྟོན་པར་བཞུགས་པའི་ཕྱིར། མཚན་ཉིད་ལྔ་དང་ཡང་ལྡན་ཏེ། སྐུ་
མཚན་དཔེས་བརྒྱན་པའི་སྒོ་ནས་ཆོས་སྟོན་པ་རྒྱུན་མི་ཆད། གསུང་ཡན་ལག་དྲུག་ཅུའི་སྒོ་ནས་ཐེག་ཆེན་གྱི་ཆོས་
བརྗོད་པ་རྒྱུན་མི་ཆད། ཐུགས་ སྙིང་རྗེ་ཆེན་པོས་ཀུན་ནས་བསླངས་ཏེ་འཕྲིན་ལས་མཛད་པ་རྒྱུན་མི་ཆད།
འབད་རྩོལ་གྱི་འདུ་བྱེད་མེད་པ་དང་། གདུལ་བྱའི་ངོ་བོར་སྤྲུལ་བ་སྣ་ཚོགས་སུ་སྣང་བའི་ཕྱིར་ཏེ། བྱམས་པས།
བརྗོད་སྟོན་མཛད་རྒྱུན་མ་ཆད་དང་། ། མངོན་པར་འདུ་བྱེད་མེད་པ་དང༌། ། དེའི་ངོ་བོར་མི་སྟོན་པ། །
འདིར་ནི་སྣ་ཚོགས་སྣང་བར་མཛོད། ། ཅེས་གསུངས་པའི་ཕྱིར། གཉིས་པ་ལ་དབྱེ་ན་གསུམ། མཆོག་གི་སྤྲུལ་
སྐུ། བཟོ་བོ་སྤྲུལ་སྐུ། སྐྱེ་བ་སྤྲུལ་སྐུའོ། ། དང་པོ་ནི། མཛད་པ་བཅུ་གཉིས་ཀྱི་ཚུལ་སྟོན་པའི་སྤྲུལ་སྐུ་སྟེ།
བདག་ཅག་གི་སྟོན་པ་ལྟ་བུའོ། ། འདི་ནི་སོ་སྐྱེའི་མངོན་སུམ་གྱི་སྤྱོད་ཡུལ་ཡིན་ཀྱང་། སྐུ་ཤ་རུས་བརྡོས་བཅས་
ལྟར་སྣང་ཡང་དེ་མ་ཡིན་པར་གསེར་གར་བུ་བཞིན་ཏེ། དོན་ལ་ནི་ཕོ་བ་དང་ནང་ཁྲོལ་རྒྱུ་མ་སོགས་ཀྱང་མེད་ཅེས་
གསང་བ་བསམ་གྱིས་མི་ཁྱབ་པའི་མདོ་ལས་རྒྱས་པར་བཤད་པ་ལྟར་རོ། ། གཉིས་པ་ནི། བི་ཤྭ་ཀརྨ་ལྟ་བུ།
གསུམ་པ་ནི། དམ་པ་ཏོག་དཀར་ལྟ་བུའོ། ། གཉིས་པ་ཆོས་སྐུ་ལ་གཉིས། སྤངས་པ་ཆོས་སྐུ་དང་། རྟོགས་པ་
ཆོས་སྐུའོ། ། དང་པོ་ནི། ངོ་བོ་ཉིད་སྐུ་སྟེ། འདི་ནི་དག་པ་གཉིས་ལྡན་གྱི་ཆོས་ཉིད་ཀྱི་སྐུ་ཞིག་ལ་བྱེད་ཅིང་།
དབྱེ་ན་གཉིས། རང་བཞིན་རྣམ་དག་དང་། གློ་བུར་རྣམ་དག་གི་ཆར་གྱུར་བའི་ངོ་བོ་ཉིད་སྐུའོ། ། སྐུ་དེ་ཡོན་
ཏན་ལྔ་དང་ལྡན་པ་ཡིན་ཏེ། གཞལ་དུ་མེད་པའི་ཡོན་ཏན། གྲངས་མེད་པའི་ཡོན་ཏན། བསམ་གྱིས་མི་ཁྱབ་
པའི་ཡོན་ཏན། མི་མཉམ་པའི་ཡོན་ཏན། སྒྲིབ་གཉིས་བག་ཆགས་དང་བཅས་པ་སྤངས་པའི་ཡོན་ཏན་དང་
ལྡན་པའི་ཕྱིར་ཏེ། བྱམས་པས། གཞལ་མེད་གྲངས་མེད་བསམ་མེད་དང་། ། མཉམ་མེད་དག་པའི་མཐར་
ཐུག་པ། ། ཡོན་ཏན་རྣམས་དང་ཡང་དག་པར། ། ངོ་བོ་ཉིད་ཀྱི་སྐུ་ལྡན་ཏེ། ། ཞེས་གསུངས་པའི་ཕྱིར།
མཚན་ཉིད་ལྔ་དང་ཡང་ལྡན་ཏེ། རྒྱུ་རྐྱེན་གྱིས་འདུས་མ་བྱས་པ། རྟོགས་པའི་ཡོན་ཏན་དུ་མའི་ཚོགས་པ་དང་ངོ་
བོ་དབྱེར་མེད་པ། སྒྲོ་སྐུར་གྱི་མཐའ་གཉིས་སྤངས་པ། སྒྲིབ་པ་གསུམ་ལས་སྒྲོལ་བ། རང་བཞིན་རྣམ་དག་གི་
ཆ་འོད་གསལ་བ་དང་ལྡན་པའི་ཕྱིར་ཏེ། བྱམས་པས། འདུས་མ་བྱས་ཤིང་རྣམ་དབྱེར་མེད། ། མཐའ་གཉིས་
དག་ནི་རྣམ་པར་སྤངས། ། སྒྲིབ་གསུམ་ལས་ནི་ངེས་གྲོལ་བ། ། ཞེས་པ་ནས། དག་པའི་ཕྱིར་ན་འོད་གསལ་
བ། ། ཞེས་གསུངས་པའི་ཕྱིར་རོ། ། གཉིས་པ་རྟོགས་པ་ཡེ་ཤེས་ཆོས་སྐུ་དང་རྣམ་མཁྱེན་དོན་གཅིག་ཅིང་།
འདི་ལ་དེར་གྱུར་བའི་ཇི་ལྟ་ཇི་སྙེད་མཁྱེན་པའི་ཡེ་ཤེས་གཉིས་སམ། མེ་ལོང་ཡེ་ཤེས་སོགས་ལྔ་དང་། རྒྱས་པར་
309

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ན་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་ཡོད། དེ་རྣམས་བསྡུ་ན་ཆོས་གཟུགས་ཀྱི་སྐུ་གཉིས་སུ་འདུ་ཞིང་།
ཆོས་སྐུ་ལོངས་སྐུ་སྤྲུལ་སྐུ་གསུམ་དུའང་འདུ། རྒྱུ་གང་ལ་བརྟེན་ནས་ཐོབ་པ་ནི། གཟུགས་སྐུ་གཉིས་གཙོ་བོར་
བསོད་ནམས་ཀྱི་ཚོགས་དང་། ཆོས་སྐུ་གཉིས་གཙོ་བོར་ཡེ་ཤེས་ཀྱི་ཚོགས་ལས་འགྲུབ་པར་འགྱུར་བ་ཡིན་ཏེ།
རིན་ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་ཀྱི་སྐུ། ། བསོད་ནམས་ཚོགས་ལས་འཁྲུངས་བ་སྟེ། །
ཆོས་ཀྱི་སྐུ་དེ་མདོར་བསྡུ་ན། ། རྒྱལ་པོ་ཡེ་ཤེས་ཚོགས་ལས་འཁྲུངས། ། ཞེས་གསུངས་པའི་ཕྱིར་རོ། ། གཉིས་
པ་ཆོས་དཀོན་མཆོག་ལ་གསུམ། མཚན་ཉིད། ཡོན་ཏན། དབྱེ་བའོ། ། དང་པོ་ནི། འགོག་ལམ་གང་རུང་
གིས་བསྡུས་པའི་འཕགས་རྒྱུད་ཀྱི་རྣམ་བྱང་བདེན་པ། ཆོས་དཀོན་མཆོག་གི་མཚན་ཉིད། གཉིས་པ་ཆོས་
དཀོན་མཆོག་དེ་ཡང་ཡོན་ཏན་བརྒྱད་དང་ལྡན་ཏེ། འགོག་བདེན་གྱིས་བསྡུས་པའི་ཡོན་ཏན་གསུམ་དང་།
ལམ་བདེན་གྱིས་བསྡུས་པའི་ཡོན་ཏན་གསུམ། ཁྱབ་པར་དེ་ལྡན་གྱི་འགོག་པ་དང་ལམ་གྱི་ཡོན་ཏན་གཉིས་ཏེ་
བརྒྱད་དང་ལྡན་པའི་ཕྱིར་ཏེ། རྟོག་གེའི་བློས་མཐའ་བཞིར་བསམ་དུ་མེད་པ། ལས་ཉོན་གཉིས་ཅི་རིགས་མེད་
པ། ཚུལ་མིན་ཡིད་བྱེད་ཀྱི་རྣམ་རྟོག་མེད་པའི་ཡོན་ཏན་གསུམ་དང་། རང་གི་ངོ་བོ་དང་འཛིན་སྟངས་ལ་སྒྲིབ་
པའི་སླད་པ་མ་ཞུགས་པའི་དག་པ། སེམས་ཀྱི་གནས་ལུགས་རྟོགས་པའི་གསལ། མི་མཐུན་ཕྱོགས་ཀྱི་གཉེན་པོ་
བྱེད་པའི་ཡོན་ཏན་གསུམ་དང་། གང་ཞིག་ཆགས་པ་དང་བྲལ་བ་འགོག་པ་དང་། གང་གིས་ཆགས་པ་དང་བྲལ་
བྱེད་ལམ་གྱི་ཡོན་ཏན་གཉིས་ཏེ་བརྒྱད་དང་ལྡན་པའི་ཕྱིར་ཏེ། བྱམས་པས། བསམ་མེད་གཉིས་མེད་རྟོག་མེད་
དང་། ། དག་གསལ་གཉེན་པོའི་ཕྱོགས་ཉིད་ཀྱིས། ། གང་ཞིག་གང་གིས་ཆགས་བྲལ་བ། ། བདེན་གཉིས་
མཚན་ཉིད་ཅན་དེ་ཆོས། ། ཞེས་གསུངས་པའི་ཕྱིར་རོ། ། གསུམ་པ་ངོ་བོའི་སྒོ་ནས་དབྱེ་ན་འགོག་བདེན་དང་།
ལམ་བདེན་གཉིས། དངོས་བཏགས་མ་ཕྱེ་བར་དབྱེ་ན། ཀུན་རྫོབ་པའི་ཆོས་དཀོན་མཆོག་དང་། དོན་དམ་
པའི་ཆོས་དཀོན་མཆོག་གཉིས། དང་པོ་ནི། རྒྱས་འབྲིང་བསྡུས་གསུམ་ལྟ་བུ་ལུང་གི་ཆོས་འཁོར་རྣམས་ཏེ།
འདི་དག་ནི་ཆོས་དཀོན་མཆོག་བཏགས་པ་ལ་ཡིན་གྱི། དངོས་ནི་མིན་ནོ། ། གཉིས་པ་ནི། འཕགས་རྒྱུད་ཀྱིས་
བསྡུས་པའི་སྤངས་རྟོགས་ཀྱི་ཡོན་ཏན་རྣམས་སོ། ། གསུམ་པ་དགེ་འདུན་དཀོན་མཆོག་ལ་གསུམ། མཚན་ཉིད།
ཡོན་ཏན། དབྱེ་བའོ། ། དང་པོ་ནི། རིག་གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་འཕགས་པ།
དགེ་འདུན་དཀོན་མཆོག་གི་མཚན་ཉིད། གཉིས་པ་ནི། ཐེག་ཆེན་གྱི་དགེ་འདུན་དཀོན་མཆོག་དེ་ཡོན་ཏན་
བརྒྱད་དང་ལྡན་ཏེ། ཇི་ལྟ་བ་རིག་པ། ཇི་སྙེད་པ་རིག་པ། སོ་སོ་རང་རིག་པ་གསུམ་དང་། ཆགས་སྒྲིབ།
ཐོགས་སྒྲིབ། དམན་སྒྲིབ་ལས་གྲོལ་བ་གསུམ་དང་། ཁྱད་གཞི་རིག་པ་དང་གྲོལ་བའི་ཡོན་ཏན་གཉིས་ཏེ་བརྒྱད་
310

༄༅། ། དཀོན་མཆོག་གསུམ་དང་སྐྱབས་འགྲོའི་རྣམ་གཞག་གསལ་བར་བསྟན་པ་དངོས་གྲུབ་འབྱུང་གནས།
དང་ལྡན་པའི་ཕྱིར་ཏེ། བྱམས་པས། ཇི་ལྟ་ཇི་སྙེད་ནང་གི་ནི། ། ཡེ་ཤེས་གཟིགས་པ་དག་པའི་ཕྱིར། ། བློ་
ལྡན་ཕྱིར་མི་ལྡོག་པའི་ཚོགས། ། བླ་མེད་ཡོན་ཏན་དང་ལྡན་ཉིད། ། ཅེས་གསུངས་པའི་ཕྱིར་རོ། ། གསུམ་པ་
ངོ་བོའི་སྒོ་ནས་དབྱེ་ན། ཐེག་པ་གསུམ་གྱི་འཕགས་པའི་གང་ཟག་རྣམས་སུ་ཡོད་ལ། སྒྲས་བརྗོད་རིགས་ཀྱིས་
དབྱེ་ན། ཀུན་རྫོབ་པའི་དགེ་འདུན་དཀོན་མཆོག་དང་། དོན་དམ་པའི་དགེ་འདུན་དཀོན་མཆོག་གཉིས།
དང་པོ་ནི། ལམ་ཞུགས་ཀྱི་སོ་སྐྱེ་རྣམས་ཏེ། དགེ་འདུན་ཡིན་ཡང་། དགེ་འདུན་དཀོན་མཆོག་ནི་མིན་ནོ། །
དེར་མ་ཟད། ལམ་དུ་མ་ཞུགས་ཀྱང་ཐར་བ་དོན་དུ་གཉེར་བའི་རབ་བྱུང་རྣམས་ནི་དགེ་འདུན་ཙམ་ཡིན་པ་མི་
འགལ་ལ། འདུལ་བ་ལས་ནི། དགེ་སློང་བཞི་ཚན་དུ་ལོངས་པ་ལ་ནི། དགེ་འདུན་དང་། དེ་རེ་རེ་ལ་ནི་གང་
ཟག་ཅེས་པའི་ཐ་སྙད་མཛད་དོ། ། གཉིས་པ་དོན་དམ་པའི་དགེ་འདུན་དཀོན་མཆོག་ནི། འཕགས་པའི་གང་
ཟག་ཐམས་ཅད་ལ་བྱའོ། ། མདོར་ན། བདག་མེད་ཕྲ་རགས་གང་རུང་མངོན་སུམ་དུ་མ་རྟོགས་ཚུན་ཆད་
འཕགས་ལམ་ཐོབ་པ་མེད་ཅིང་། འཕགས་ལམ་ཐོབ་པ་དང་དགེ་འདུན་དཀོན་མཆོག་ཏུ་གྱུར་བ། ཆོས་དཀོན་
མཆོག་ཐོབ་པ་གསུམ་དུས་མཉམ་མོ། ། འདིར་བཞེད་པ་མི་འདྲ་བ་ནི། མཁས་པའི་དབང་པོ་ཁ་ཅིག ཀུན་
རྫོབ་པའི་དགེ་འདུན་དཀོན་མཆོག་དང་། དོན་དམ་པའི་དགེ་འདུན་དཀོན་མཆོག་གཉིས་འགལ་བར་བཞེད་ལ།
ཁ་ཅིག་ནི། དགེ་བདུན་དཀོན་མཆོག་ཡིན་ན། ཀུན་རྫོབ་པའི་དགེ་འདུན་དཀོན་མཆོག་ཡིན་པས་ཁྱབ་ཅེས་
གསུངས་ཤིང་། ཁ་ཅིག་བྱང་སེམས་འཕགས་པ་རྣམས་དོན་དམ་པའི་དགེ་འདུན་དཀོན་མཆོག་ཡིན་ཀྱང་།
ཐེག་དམན་འཕགས་པ་རྣམས་དེ་མིན་ཞེས་འདོད་པ་དང་། ཁ་ཅིག་དོན་དམ་པའི་དགེ་འདུན་དཀོན་མཆོག་
ཡིན་ན། ལམ་བདེན་ཡིན་པས་ཁྱབ་ཅེས་ཟེར་ཡང་། རང་ལུགས་ནི་སྔར་ལྟར་བྱས་ན་ལེགས་ཏེ། དྲིན་ལན་
གསབ་པའི་མདོ་ལས། བཅོམ་ལྡན་འདས་དགེ་འདུན་གང་ལ་སྐྱབས་སུ་འགྲོ་ལགས། བཀའ་སྩལ་བ། དོན་
དམ་པའི་དགེ་འདུན་ལ་སྐྱབས་སུ་འགྲོ་ཡི། ཀུན་རྫོབ་པའི་དགེ་འདུན་ལ་ནི་མ་ཡིན་ནོ། ། ཞེས་སྐྱབས་སུ་འགྲོ་
ཡུལ་གྱི་དགེ་འདུན་ལ་གཙོ་ཕལ་གྱི་ཁྱད་པར་བསྟན་པས་ཤེས་སོ། ། འདིས་ནི་དེ་གཉིས་ཀྱི་ནང་ནས་གཙོ་བོར་
དོན་དམ་པའི་དགེ་འདུན་ལ་སྐྱབས་སུ་འགྲོ་དགོས་པར་བསྟན་གྱི། ཀུན་རྫོབ་པའི་དགེ་འདུན་ལ་སྐྱབས་སུ་མི་
འགྲོ་བ་བསྟན་པ་ནི་མིན་ནོ། ། གསུམ་པ་ནི། ལམ་གྱི་བགྲོད་པ་མཐར་ཕྱིན་པའི་སྐྱབས། དོན་དམ་པའི་སྐྱབས་
ཀྱི་མཚན་ཉིད། དེ་དང་སངས་རྒྱས་དཀོན་མཆོག་གཉིས་དོན་གཅིག ལམ་གྱི་བགྲོད་བ་མཐར་མ་ཕྱིན་པའི་
སྐྱབས། ཀུན་རྫོབ་པའི་སྐྱབས་ཀྱི་མཚན་ཉིད། དེ་དང་སངས་རྒྱས་པའི་སྐྱབས་གཉིས་དོན་གཅིག མདོར་ན།
སློབ་པ་འཕགས་པ་རྣམས་དང༌། དེ་དག་གི་རྒྱུད་ཀྱི་ལུང་རྟོགས་ཀྱི་ཆོས་རྣམས་ནི་ཀུན་རྫོབ་པའི་སྐྱབས་ཡིན་གྱི།
311

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། ། །
དོན་དམ་པའི་སྐྱབས་མ་ཡིན་ཏེ། རྒྱུད་བླ་མ་ལས། ཆོས་རྣམ་གཉིས་དང་འཕགས་པའི་ཚོགས། ། གཏན་གྱི་
སྐྱབས་མཆོག་མ་ཡིན་ནོ། ། ཞེས་གསུངས་པའི་ཕྱིར། དོན་དམ་པའི་སྐྱབས་ནི་སངས་རྒྱས་ཁོ་ན་ཡིན་ཏེ། རྒྱུད་
བླ་མ་ལས། དམ་པའི་དོན་དུ་འགྲོ་བ་ཡི། ། སྐྱབས་ནི་སངས་རྒྱས་ཉན་གཅིག་ཡིན། ། ཞེས་གསུངས་པའི་ཕྱིར་
རོ། ། བཞི་བ་ནི། གཞན་རྒྱུད་ལ་གྲུབ་ཟིན་པའི་དཀོན་མཆོག་གསུམ་ནི། རྒྱུ་སྐྱབས་དང་། རང་རྒྱུད་ལ་
འབྱུང་འགྱུར་གྱི་དཀོན་མཆོག་གསུམ་ནི་འབྲས་སྐྱབས་ཡིན་ལ། གཞི་གཅིག་ལ་བལྟོས་ཏེ། དེ་གཉིས་ནི་འགལ་
ཡང་། སྤྱིར་དེ་གཉིས་མི་འགལ་ཏེ། བདག་ཅག་གི་སྟོན་པ་དེ་དེ་གཉིས་ཀ་ཡིན་པའི་ཕྱིར་ཏེ། དེ་རང་དང་རྒྱུད་
ཐ་དད་པའི་སེམས་ཅན་གྱི་རྒྱུ་སྐྱབས་དང་། རང་དང་རྒྱུད་གཅིག་པའི་སེམས་ཅན་གྱི་འབྲས་སྐྱབས་ཡིན་པའི་
ཕྱིར་རོ། ། བྱང་སེམས་ཀྱི་རྒྱུ་སྐྱབས་ཡིན་ན། དེའི་རྒྱུ་ཡིན་པས་མ་ཁྱབ་སྟེ། བྱང་སེམས་མཐོང་ལམ་པ་དང་དུས་
མཉམ་པའི་དེའི་ཕྱིར་ཡོངས་འཛིན་དེ། དེའི་རྒྱུ་སྐྱབས་ཡིན་པའི་ཕྱིར། དེའི་འབྲས་སྐྱབས་ཡིན་ན། དེའི་
འབྲས་བུ་ཡིན་པས་མ་ཁྱབ་ཏེ། དེའི་རྒྱུད་ཀྱི་ནང་གི་ཡོངས་འཛིན་ཐབས་ཤེས་ཁྱད་པར་ཅན་དེ། དེའི་འབྲས་
སྐྱབས་དང་། དེའི་ཐོབ་འགྱུར་གྱི་ངོ་བོ་ཉིད་སྐུ་ཡང་། དེའི་འབྲས་སྐྱབས་ཡིན་པའི་ཕྱིར་རོ། ། ལྔ་བ་སྒྲ་དོན་ནི།
བྱམས་པས་རྒྱུད་བླ་མ་ལས། འབྱུང་བ་དཀོན་ཕྱིར་དྲི་མེད་ཕྱིར། ། མཐུ་ལྡན་ཕྱིར་དང་འཇིག་རྟེན་གྱི། ། རྒྱན་
གྱུར་ཕྱིར་དང་མཆོག་ཉིད་ཕྱིར། ། འགྱུར་བ་མེད་ཕྱིར་དཀོན་མཆོག་ཉིད། ། ཅེས་གསུངས་པ་ལྟར་རོ། །
གཉིས་པ་སྐྱབས་འགྲོའི་རྣམ་གཞག་བཤད་པ་ལ་དྲུག སྐྱབས་སུ་འོས་ཚུལ། སྐྱབས་སུ་འགྲོ་བའི་རྒྱུ། སྐྱབས་
འགྲོའི་ངོ་བོ། སྐྱབས་སུ་འགྲོ་ཚུལ། བསླབ་བྱ། ཕན་ཡོན་ནོ། ། དང་པོ་ནི། སངས་རྒྱས་དཀོན་མཆོག་ཉིད་
སྐྱབས་སུ་འོས་པ་ཡིན་ཏེ། གདུལ་བྱའི་དོན་མཛད་ཚུལ་ཤེས་པའི་མཁྱེན་པ་དང་། དེ་མཛད་པར་བཞེད་པའི་
བརྩེ་བ་དང་། དེ་མཛད་ནུས་པའི་ནུས་པ་གསུམ་དང་ཡང་དག་པར་ལྡན་པའི་ཕྱིར་རོ། ། དེས་ན། དེ་ཉིད་
ཀྱིས་བསྟན་པའི་ཆོས་དང་དེ་སྒྲུབ་པའི་དགེ་འདུན་ཡང་སྐྱབས་སུ་འོས་སོ། ། གཉིས་པ་ནི། རང་ཉིད་འཇིགས་
པ་སྤྱི་དང་། བྱེ་བྲག་ངན་སོང་དང་འཁོར་བའི་སྡུག་བསྔལ་གྱིས་འཇིགས་ནས། དེ་ལས་སྐྱོབ་པའི་ནུས་པ་དཀོན་
མཆོག་གསུམ་ཁོ་ན་ལ་ཡོད་པར་ཡིད་ཆེས་པའོ། ། གསུམ་པ་ངོ་བོ་བཤད་པ་ལ་གསུམ། མཚན་ཉིད། དབྱེ་བ།
བཞེད་ཚུལ་གྱི་ཁྱད་པར་མི་འདྲ་བ་བསྟན་པའོ། ། དང་པོ་ནི། སྐྱབས་ཡུལ་ལ་རང་སྟོབས་ཀྱིས་དཔུང་གཉེན་དུ་
རེ་བ་འཆའ་བའི་སེམས་པ་དེ། སྐྱབས་འགྲོའི་མཚན་ཉིད། གཉིས་པ་དེ་ལ་སྒྲས་བརྗོད་རིགས་ཀྱིས་དབྱེ་ན།
རྗོད་བྱེད་ཚིག་གི་སྐྱབས་འགྲོ་དང་། ལྟོས་པ་བློའི་སྐྱབས་འགྲོ་གཉིས། དང་པོ་ནི། སྐྱབས་སུ་འགྲོ་བའི་ཚིག་
རྣམས་ཏེ། དེ་སྐྱབས་འགྲོ་དངོས་མིན་ནོ། ། གཉིས་པ་དབྱེ་ན་གཉིས། སྐྱབས་འགྲོ་ཁྱད་པར་ཅན་དང་། ཕལ་
312

༄༅} ། དཀོན་མཆོག་གསུམ་དང་སྐྱབས་འགྲོའི་རྣམ་གཞག་གསལ་བར་བསྟན་པ་དངོས་གྲུབ་འབྱུང་གནས།
བའོ། ། དང་པོ་ལ་གཉིས། མཚན་ཉིད་དང་། དབྱེ་བའོ། ། དང་པོ་ནི། དཀོན་མཆོག་ལ་རང་སྟོབས་ཀྱི་
དཔུང་གཉེན་དུ་རེ་བ་འཆའ་བའི་སེམས་པ། སྐྱབས་འགྲོ་ཁྱད་པར་ཅན་གྱི་མཚན་ཉིད། གཉིས་པ་ལ་དབྱེ་ན་
གསུམ། སྐྱེས་བུ་ཆུང་ངུ་དང་ཐུན་མོང་བའི་སྐྱབས་འགྲོ། འབྲིང་དང་ཐུན་མོང་བའི་སྐྱབས་འགྲོ། སྐྱེས་བུ་ཆེན་
པོའི་སྐྱབས་འགྲོའོ། དང་པོ་ནི། རང་ཉིད་ངན་སོང་གི་སྡུག་བསྔལ་གྱིས་འཇིགས་ནས་དཀོན་མཆོག་ལ་སྐྱབས་
སུ་འགྲོ་བ་དང་། གཉིས་པ་ནི། རང་ཉིད་འཁོར་བའི་སྡུག་བསྔལ་ལ་འཇིགས་ནས་དཀོན་མཆོག་ལ་སྐྱབས་སུ་
འགྲོ་བ་དང་། གསུམ་པ་ནི། སེམས་ཅན་ཐམས་ཅད་སྡུག་བསྔལ་ལས་བསྐྱབ་པའི་ཕྱིར་དུ་དཀོན་མཆོག་ལ་
སྐྱབས་སུ་འགྲོ་བའི་སྐྱབས་འགྲོའོ། ། གཞན་ཡང་རྒྱུའི་སྐྱབས་འགྲོ་དང་། འབྲས་བུའི་སྐྱབས་འགྲོ་གཉིས་ཏེ།
དང་པོ་ནི། གཞན་རྒྱུད་ལ་གྲུབ་ཟིན་པའི་དཀོན་མཆོག་གསུམ་པོ་གང་རུང་སྐྱབས་སུ་འགྲོ་བ་དང་། གཉིས་པ་ནི།
རང་རྒྱུད་ལ་འབྱུང་འགྱུར་གྱི་དཀོན་མཆོག་གསུམ་པོ་གང་རུང་ལ་སྐྱབས་སུ་འགྲོ་བའི་སྐྱབས་འགྲོ་སྟེ། སྐྱབས་
འགྲོ་དེ་གཉིས་ཀའི་གཞི་མཐུན་ཡང་ཡོད་པར་མངོན་ནོ། ། གཉིས་པ་སྐྱབས་འགྲོ་ཕལ་བ་ལ་གཉིས། མཚན་
ཉིད་དང་། མཚན་གཞིའོ། ། དང་པོ་ནི། སྐྱབས་ཕལ་བ་ལ་རང་སྟོབས་ཀྱིས་དཔུང་གཉེན་དུ་རེ་བ་འཆའ་བའི་
སེམས་པ། སྐྱབས་འགྲོ་ཕལ་བའི་མཚན་ཉིད། གཉིས་པ་ནི། འཇིག་རྟེན་པའི་ལྷ་ཚངས་པ་དང་། བརྒྱ་བྱིན།
དབང་ཕྱུག་སོགས་ལ་སྐྱབས་སུ་སོང་བའི་སྐྱབས་འགྲོ་ལྟ་བུའོ། ། རྒྱལ་པོ་དང་བློན་པོ་སོགས་ལ་རེ་བལྟོས་འཆའ་
བ་ཡོད་ཀྱང་། དེ་སྐྱབས་འགྲོ་ཕལ་བར་ཡང་འཇོག་དཀའ་སྟེ། དེ་འཇོག་ན། ཕ་མ་དང་སྨན་པ་སོགས་སེམས་
ཅན་དང་། ཁང་ཁྱིམ་ལྗོན་ཤིང་སོགས་སེམས་ཅན་མ་ཡིན་པ་གཞན་དུ་མ་ལ་རེ་བ་ལྟོས་འཆའ་བའང་སྲིད་པས།
ཐམས་ཅད་ཀྱང་སྐྱབས་ཡིན་པར་ཐལ་བར་འགྱུར་བའི་ཕྱིར་རོ། ། གསུམ་པ་བཞེད་ཚུལ་མི་འདྲ་བ་ནི། མཁས་
པའི་དབང་པོ་ཁ་ཅིག སྐྱབས་འགྲོ་སངས་རྒྱས་ཀྱི་བསྟན་པའི་འཇུག་སྒོ་ཡིན་པས། ཕྱི་རོལ་བའི་རྒྱུད་ལ་སྐྱབས་
འགྲོ་མེད་དེ། ཕྱི་རོལ་བའི་རྒྱུད་ཀྱི་ཚངས་པ་ལ་རེ་བལྟོས་འཆའ་བའི་སེམས་པ་དེ། སྐྱབས་འགྲོ་ཕལ་བ་ཡིན་ཀྱང་
སྐྱབས་འགྲོ་མིན་ནོ་ཞེས་བཞེད་ཅིང་། ཁ་ཅིག དཀོན་མཆོག་ལས་གཞན་པའི་གང་ཟག་ལས་སྐྱབས་སུ་སོང་
ཡང་། སྐྱབས་འགྲོའི་གོ་མི་ཆོད་པས། སྐྱབས་འགྲོ་ཡིན་ན། དཀོན་མཆོག་གསུམ་ལ་སྐྱབས་སུ་སོང་བའི་སྐྱབས་
འགྲོ་ཡིན་པས་ཁྱབ་ཅེས་གསུངས་ལ། ཁ་ཅིག འཕགས་པ་མ་ཡིན་པའི་ལམ་ཞུགས་ལ་སྐྱབས་སུ་སོང་བའི་
སྐྱབས་འགྲོ་དེ། སྐྱབས་འགྲོ་རྣམ་དག་ཡིན་ཀྱང་། ཚངས་པ་སོགས་ལ་སྐྱབས་སུ་སོང་བའི་སྐྱབས་འགྲོ་དེ།
སྐྱབས་འགྲོ་ཡང་མིན་ཞེས་ཟེར། ཁ་ཅིག དཀོན་མཆོག་གསུམ་པོ་གང་རུང་གཅིག་ཁོ་ན་ལ་སྐྱབས་སུ་སོང་བའི་
སྐྱབས་འགྲོ་ཡོད་ཅེས་གསུངས་ཤིང་། ཁ་ཅིག་ནི། དེ་འདྲ་མི་སྲིད་ཅེས་བཞེད་པ་སོགས་མང་ཡང་། རང་
313

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལུགས་ནི་བཤད་ཟིན་པ་ལྟར་རོ། ། བཞི་པ་སྐྱབས་སུ་འགྲོ་ཚུལ་ལ་བཞི། ཡོན་ཏན་ཤེས་པ། ཁྱད་པར་ཤེས་པ།
ཁས་བླངས་པ་ཤེས་པ། གཞན་དུ་མི་སྨྲ་བ་ཤེས་པའི་སྒོ་ནས་སྐྱབས་སུ་འགྲོ་ཚུལ་ལོ། ། དང་པོ་ནི། གོང་དུ་
བཤད་པ་ལྟར་དཀོན་མཆོག་གི་ཡོན་ཏན་རྣམས་དང་། སྐུ་གསུང་ཐུགས་ཀྱི་ཡོན་ཏན་གྱི་ཁྱད་པར་ཤེས་པའོ། །
གཉིས་པ་ནི། སྔར་བཤད་པ་ལྟར་དཀོན་མཆོག་གསུམ་སོ་སོའི་མཚན་ཉིད་ཀྱི་ཁྱད་པར་སྤངས་རྟོགས་ཀྱི་ཁྱད་
པར། འཕྲིན་ལས་ཀྱི་ཁྱད་པར་ཤེས་པའོ། ། གསུམ་པ་ནི། སྟོན་པ་སངས་རྒྱས་ལ་སྐྱབས་སྟོན་པ་པོ། ། ཆོས་
མྱང་འདས་ལ་སྐྱབས་དངོས། འཕགས་པའི་དགེ་འདུན་ལ་སྐྱབས་སྒྲུབ་པའི་ཟླ་གྲོགས་སུ་དམ་བཅའ་བའོ། །
བཞི་བ་ནི། དཀོན་མཆོག་ལ་སྐྱབས་སུ་སོང་ནས་དེ་ཉིད་ལ་སྐྱབས་སུ་འགྲོ་དགོས་ཀྱི། དེ་དང་མི་མཐུན་པའི་
སྐྱབས་ལྟར་སྣང་གཞན་ལ་སྐྱབས་སུ་མི་འགྲོ་བའོ། ། ལྔ་བ་བསླབ་བྱ་ལ་གཉིས། སོ་སོའི་བསླབ་བྱ་དང་། ཐུན་
མོང་གི་བསླབ་བྱའོ། ། དང་པོ་ལ་གཉིས། དགག་པ་དང་། བསྒྲུབ་པའི་བསླབ་བྱའོ། ། དང་པོ་ནི། མདོ་
མྱང་འདས་ལས། གང་ཞིག་གསུམ་ལ་སྐྱབས་འགྲོ་བ། ། དེ་ནི་ཡང་དག་དགེ་བསྙེན་ཏེ། ། ནམ་དུའང་ལྷ་ནི་
གཞན་དག་ལ། ། སྐྱབས་སུ་སོང་བ་མ་ཡིན་ནོ། ། དམ་པའི་ཆོས་ལ་སྐྱབས་འགྲོ་བ། ། འཚེ་ཞིང་གནོད་པའི་
སེམས་དང་བྲལ། ། དགེ་འདུན་ལ་ཡང་སྐྱབས་འགྲོ་བ། ། མུ་སྟེགས་ཅན་དང་འགྲོགས་པ་མིན། ། ཞེས་
གསུངས་པ་ལྟར་རོ། ། གཉིས་པ་ནི། སངས་རྒྱས་ཀྱི་སྐུ་བརྙན་དང་། ཆོས་ཚིགས་སུ་བཅད་པ་གཅིག་ཡན་དང་།
རབ་བྱུང་གི་རྟགས་ཙམ་འཛིན་པ་ལའང་། དེ་དག་དངོས་ཀྱི་འདུ་ཤེས་དགོས་ཅིང་གུས་པར་བྱའོ། ། གཉིས་པ་
ཐུན་མོང་གི་བསླབ་བྱ་བསྡུ་ན་བཅུ་སྟེ། སྐྱེས་བུ་དམ་པ་བསྟེན་པ། ཚུལ་བཞིན་ཡིད་ལ་བྱེད་པ། སྡོམ་པ་ལན་པ།
སྙིང་རྗེ་ཆེ་བ། དཀོན་མཆོག་གི་ཡོན་ཏན་དྲན་པ། རང་གིས་ཅི་ནུས་སུ་མཆོད་པ། གཞན་དཀོན་མཆོག་མཆོད་
པ་ལ་བསྐུལ་བ། དགོས་པ་ཅི་འདྲ་བ་ལའང་དཀོན་མཆོད་ཅིང་གསོལ་བ། ཕན་ཡོན་ཤེས་ནས་ཉིན་ལན་གསུམ་
དང་མཚན་ལན་གསུམ་དུ་སྐྱབས་སུ་འགྲོ་བ། སྲོག་གི་ཕྱིར་ཡང་དཀོན་མཆོག་བློས་མི་གཏོང་བའོ། ། སྐྱབས་
འགྲོའི་བསླབ་བྱ་གཞན་དང་འགལ་ན་ཉེས་པ་འབྱུང་ཡང་སྐྱབས་འགྲོ་མི་གཏོང་ལ། ཕྱི་མ་འདི་དང་འགལ་ན་ནི་
སྐྱབས་འགྲོ་གཏོང་བས་ཤིན་ཏུ་གཟབ་པར་བྱའོ། ། དྲུག་པ་ཕན་ཡོན་ནི་བརྒྱད་དེ། ནང་བ་སངས་རྒྱས་པར་
ཆུད་པ། སྡོམ་པ་ཐམས་ཅད་ཀྱི་རྟེན་བྱེད་པ། སྒྲིབ་པ་འདག་པ༔ ཚོགས་རྫོགས་པ། ངན་འགྲོར་མི་ལྟུང་བ།
བར་ཆད་ཀྱིས་ཚུགས་དཀའ་བ། བསམ་པ་འགྲུབ་པ། མྱུར་དུ་འཚང་རྒྱ་བའི་ཕན་ཡོན་རྣམས་འཐོབ་པར་
འགྱུར་བའོ། ། གཉིས་པ་འཕྲོས་དོན་ནི། སྤྱིར་མདོ་སྔགས་གང་གི་དབང་དུ་བྱས་ཀྱང་སྐྱབས་ཀྱི་ངོ་བོ་དང་།
སྐྱབས་སུ་འགྲོ་ཚུལ་སོགས་སྔར་བཤད་པ་ལྟར་ཡིན་ནའང་། བླ་མེད་ཀྱི་སྐབས་སུ་སྐུ་གསུམ་གྱི་རྣམ་གཞག་མདོ་
314

༄༅། ། དཀོན་མཆོག་གསུམ་དང་སྐྱབས་འགྲོའི་རྣམ་གཞག་གསལ་བར་བསྟན་པ་དངོས་གྲུབ་འབྱུང་གནས།
ལུགས་དང་ཅུང་མི་འདྲ་བ་ཡོད་དེ། ངེས་པ་ལྔ་དང་མི་ལྡན་པའི་ལོངས་སྐུ་དང་། འདུས་བྱས་ཡིན་པའི་ངོ་བོ་
ཉིད་སྐུ་ཡང་བཞེད་པར་གསུངས་ཤིང་། སྐུ་གསུམ་གྱི་ཐ་སྙད་ཙམ་ནི་གཞི་ལམ་འབྲས་གསུམ་གྱི་སྐབས་སུའང་
ཡོད། བླ་མ་ཡི་དམ་མཁའ་འགྲོ་ཆོས་སྐྱོང་རྣམས་ཀྱང་དཀོན་མཆོག་གསུམ་པོ་གང་རུང་དུ་འདུ་བ་ཡིན་ཏེ། དེ་
དག་ལས་སངས་རྒྱས་ཡིན་པ་རྣམས་ནི་དེ་ཉིད་དང་། དེ་མིན་པ་རྣམས་ནི་དགེ་འདུན་དུ་འདུ་བའི་ཕྱིར་རོ། ༈
དེས་ན་ཁ་ཅིག རྗེ་མི་ལས། སངས་རྒྱས་ཆོས་དང་དགེ་འདུན་གསུམ། ། འདི་གསུམ་ཕྱི་ཡི་སྐྱབས་འགྲོ་
ཡིན། ། ཞེས་དང་། བླ་མ་ཡི་དམ་མཁའ་འགྲོ་གསུམ། ། འདི་གསུམ་ནང་གི་སྐྱབས་འགྲོ་ཡིན། ། ཞེས་དང་།
རྩ་དང་རླུང་དང་ཐིག་ལེ་གསུམ། ། འདི་གསུམ་གསང་པའི་སྐྱབས་འགྲོ་ཡིན། ། ཞེས་གསུངས་པ་ལ་བརྟེན་ནས།
སྔགས་ཀྱི་སྐབས་སུ་ཕྱི་ནང་གསང་བའི་སྐྱབས་འགྲོའི་ཐ་སྙད་མཛད་ཀྱང་། དེ་ལྟར་བྱེད་པ་ནི། རྒྱུད་རྒྱ་གཞུང་
སོགས་ལས་བཤད་པ་ཞིག་ཡོད་ན། རྗེ་ཡབ་སྲས་ཀྱིས་ཀྱང་གསལ་བར་འཆད་དགོས་ནའང་། དེ་མི་འདུག་པས་
འདིར་བཏང་སྙོམས་སུ་བྱ་བར་རིགས་སོ། ། སྐྱབས་སུ་འགྲོ་བའི་དམིགས་རིམ་དང་ཆོ་ག་ནི། གཞན་ནས་ཤེས་
པར་བྱ་སྟེ། མང་དུ་དོགས་ནས་མ་བྲིས་སོ། ། སྨྲས་པ། གང་དག་རྒྱལ་བའི་བསྟན་ལ་མཆོག་གསུམ་པོར། །
ཚིག་རྗེས་འབྲང་བའི་དད་པ་ཙམ་མིན་པར། ། རིགས་པའི་རྗེས་ཞུགས་སྐྱབས་སུ་འགྲོ་འདོད་ན། ། སྐྱབས་ཀྱི་
ངོ་བོ་ཁྱད་པར་ཤེས་པ་གཅེས། ། ཚུལ་དེ་མི་ཤེས་བྲིས་འབུར་གླེགས་བམ་སོགས། ། བརྡར་བཏགས་སྐྱབས་ཀྱི་
གཟུགས་བརྙན་ཙམ་ཞིག་ནི། ། དེ་དག་དངོས་སུ་བཟུང་ནས་སྐྱབས་སོང་ཡང་། ། འབེན་མ་མཐོང་བའི་མུན་
པའི་མདའ་འཕེན་བཞིན། ། ཞིང་གི་དམ་པ་བླ་མ་དཀོན་མཆོག་གསུམ། ། གུས་པས་བསྟེན་ཅིང་མཆོད་པ་ཡལ་
བོར་ནས། ། དུད་འགྲོའི་ཁྱུ་མང་སྐྱབས་ལྟར་རྟག་བསྟེན་པའི། ། རབ་བྱུང་གང་དེ་བསྟན་འདིར་ཇི་ལྟ་བུ། །
རྙེད་པ་ཐོབ་ནས་དཀོན་མཆོག་དྲིན་ལས་ཏེ། ། མ་ཐོབ་འགྱོད་མེད་གནས་པའི་ནུས་མེད་པར། ། དེ་ཉིད་ཆེད་
དུ་གཙོ་བོར་འབད་པ་ཁྱོད། ། རབ་ཏུ་བྱུང་བའི་དགོས་པ་དེའམ་ཅི། ། ཞེས་པ་འདི་ཡང་། ཤཱཀྱའི་དགེ་སློང་
བཤད་སྒྲུབ་མིང་ཅན་གྱིས། གཞན་ལ་ཕན་འདོད་ཀྱི་འདུན་པ་ཁོ་ནས་སྦྱར་བ་སྟེ། འདིས་ཀྱང་རྒྱལ་བའི་བསྟན་པ་
ལ་ཕན་པར་གྱུར་ཅིག ། ། ། མངྒ་ལཾ། །
315

༄༅། ། ལས་ཀྱི་རྣམ་གཞག་གསལ་བའི་མེ་ལོང་
ཞེས་བྱ་བ་བཞུགས་སོ། །
ན་མོ་མཉྫ་གྷོ་ཥཱ་ཡ། གནས་དང་གནས་མིན་མཁྱེན་པའི་སྟོབས་ཉིད་ཀྱིས། ། ལས་དང་འབྲས་བུའི་
གནས་ཚུལ་མངོན་གཟིགས་ནས། ། བརྩེ་བས་འགྲོ་ལ་ཇི་བཞིན་གསལ་མཛད་པ། ། ཟླ་མེད་སྟོན་པ་ཤཱཀྱའི་རྒྱལ་
བོར་འདུད། ། རྒྱལ་ཚབ་དམ་པ་མི་ཕམ་ཆོས་རྗེ་དང་། ། རྒྱལ་སྲས་ཀླུ་སྒྲུབ་ཐོགས་མེད་སྐུ་མཆེད་ཞབས། །
རྒྱལ་བ་གཉིས་པ་བརྒྱུད་པར་བཅས་པ་ལ། ། བཏུད་ནས་ལས་ཀྱི་རྣམ་གཞག་བཤད་པར་བྱ། ། འདི་ལ་དགུ།
ལས་ཀྱི་མཚན་ཉིད། ངོ་བོའི་སྒོ་ནས་དབྱེ་བ། ལས་གསོག་ཚུལ། དབྱེ་བའི་རྣམ་གྲངས་གཞན། ལས་ལམ་
བཅུའི་རྣམ་གཞག ལས་ལྕི་ཡང་གི་ཁྱད་པར། ལས་ཀྱི་འབྲས་བུའི་རྣམ་གཞག འཕེན་རྫོགས་ཀྱི་ཁྱད་པར།
དེ་དག་གི་འཕྲོས་སོ། ། དང་པོ་ནི། ཐལ་འགྱུར་བ་དང་བྱེ་བྲག་སྨྲ་བས་ལུས་ངག་གི་ལས་གཟུགས་ཅན་དུ་འདོད་
ཀྱང་། འདིར་ཐོགས་མེད་སྐུ་མཆེད་སོགས་ཀྱི་བཞེད་པ་ལྟར་འཆད་པས། ཉོན་མོངས་དང་དེའི་བག་ཆགས་
གང་རུང་གིས་ཀུན་ནས་བསླངས་ཤིང་ཉོན་མོངས་ལས་གཞན་པའི་སེམས་བྱུང་སེམས་པ་དེ། ལས་ཀྱི་མཚན་ཉིད
གཉིས་པ་ལས་དེ་ལ་ངོ་བོའི་སྒོ་ནས་དབྱེ་ན། སེམས་པའི་ལས་དང་། བསམ་པའི་ལས་གཉིས་ཡོད་པའི་སེམས་
པའི་ལས་དང་ཡིད་ལས་དོན་གཅིག་ཅིང་། བསམ་པའི་ལས་ནི་ལུས་ངག་གི་ལས་བྱེད་པ་ཡིན་ཏེ། མགོན་པོ་ཀླུ་
སྒྲུབ་ཀྱི་རྩ་བ་ཤེས་རབ་ལས། དེ་ལ་སེམས་པའི་ལས་ཞེས་གང་། ། གསུངས་པ་དེ་ནི་ཡིད་ཀྱིར་འདོད། ། བསམ་
པ་ཞེས་ནི་གང་གསུངས་པ། ། དེ་ནི་ལུས་དང་ངག་གིར་འདོད། ། ཅེས་དང་། དབྱིག་གཉེན་གྱི་མཛོད་ལས་
ཀྱང་ལས་ནི་སེམས་པ་དང་དེས་བྱས། ། སེམས་པ་ཡིད་ཀྱི་ལས་ཡིན་ཏེ། ། དེས་བསྐྱེད་ལུས་དང་ངག་གི་
ལས། ། ཞེས་གསུངས་པའི་ཕྱིར། སྒྲ་དོན་ནི། སེམས་པའི་ལས་དེ་ལ་ཡིད་ཀྱི་ལས་ཞེས་བྱ་སྟེ། ཡིད་ཀྱིས་
བསྒྲུབས་པ་ཙམ་གྱིས་ཆོག་གི་ལུས་ངག་གང་རུང་དུ་ཐོན་པ་ལ་མ་བལྟོས་པའི་ལས་ཡིན་པའི་ཕྱིར། བསམ་པའི་
ལས་དེ་ལ་ལུས་ངག་གི་ལས་ཞེས་བྱ་སྟེ། ཡིད་ལས་སེམས་པས་བསྐུལ་ནས་ལུས་ངག་གང་རུང་གིས་བསྒྲུབ་པར་བྱ་
དགོས་པའི་ལས་ཡིན་པའི་ཕྱིར་ཞེས་བྱའོ། ། དེ་ལྟར་ན་ལུས་ངག་ལ་མ་བལྟོས་པར་རང་དང་མཚུངས་ལྡན་གྱི་
316

༄༅། ། ལས་ཀྱི་རྣམ་གཞག་གསལ་བའི་མེ་ལོང་། །
སེམས་ཡུལ་ལ་གཡོ་ཞིང་སྐུལ་བར་བྱེད་པས་རབ་ཏུ་ཕྱེ་བའི་ལས་དེ་སེམས་པའི་ལས་ཀྱི་འཇོག་བྱེད་དང་། ལུས་
ངག་གང་རུང་གིས་བསྒྲུབ་དགོས་པའི་རིགས་གནས་ཀྱི་ལས་དེ་བསམ་པའི་ལས་ཀྱི་འཇོག་བྱེད་དུ་རིགས་སོ། །
གསུམ་པ་ལས་ཇི་ལྟར་གསོག་ཚུལ་ནི། ལས་གསོག་པ་པོའི་རྟེན་ལ་སྐྱེ་འཕགས་གཉིས་ཡོད་ཅིང་། འཕགས་པའི་
རྟེན་ལ་ནི་ཟག་བཅས་ཀྱི་དགེ་བའི་ལས་གསོག་པ་ཡོད་ཀྱང་། འཁོར་བར་འཕེན་བྱེད་ཀྱི་ལས་གསར་དུ་གསོག་པ་
ནི་མེད་དེ། རྟེན་འབྲེལ་མདོ་འགྲེལ་ལས། བདེན་པ་མཐོང་ལ་འཕེན་པ་མེད། ། ཅེས་གསུངས་པའི་ཕྱིར། ཇི་
སྲིད་ཡན་ལག་དང་པོ་མ་རིག་པའི་དབང་དུ་འགྲོ་བ་དེ་སྲིད་དུ་འཕེན་བྱེད་ཀྱི་ལས་དཀར་ནག་གཉིས་གསོག་ཅིང་།
དེ་ཡང་འཕགས་ལམ་མ་ཐོབ་པར་དུ་གསོག་ཀྱང་དེ་ཐོབ་ཁ་མས་གསོག་པ་མི་འདོད་དོ། ། དེ་ཡང་ཚེ་འདི་ཙམ་གྱི་
ཆེད་དུ་སྲོག་གཅོད་སོགས་མི་དགེ་བ་ལ་འཇུག་ན་བསོད་ནམས་མ་ཡིན་པའི་ལས་གསོག་ལ། ཕྱི་མ་ཙམ་གྱི་ཆེད་དུ་
འདོད་ཁམས་ཀྱི་སྦྱིན་གཏོང་དང་ཚུལ་ཁྲིམས་སྲུང་བ་སོགས་བྱེད་ན་བསོད་ནམས་ཀྱི་ལས་གསོག་ཅིང་། ཁམས་
གོང་མའི་ལས་བསྡུས་པའི་ཞི་གནས་སོགས་བསྒོམས་ན་མི་གཡོ་བའི་ལས་གསོག་པའི་ཚུལ་གྱིས་འཁོར་བར་འགྲུབ་
པར་འབྱུང་བ་ཡིན་ནོ། ། དེའི་རིག་པས་འཁོར་བ་ལས་ཐར་འདོད་ཀྱི་བློས་དགེ་བའི་ལས་ལ་འཇུག་ན་ཐར་བའི་
རྒྱུར་འགྱུར་བའི་ལས་གསོག་པར་འགྱུར་བ་འགྲུབ་པོ། ། བཞི་པ་ནི། སྤྱིར་ལས་དེ་ལ་དབྱེ་ན། དགེ་མི་དགེ་ལུང་
མ་བསྟན་གྱི་ལས་གསུམ། དེ་གསུམ་ཡང་ཟག་བཅས་ཟག་མེད་ཀྱི་ལས་གཉིས་སུ་འདུའོ། ། རྣམ་གྲངས་ཀྱིས་
དབྱེ་ན་མང་སྟེ། བསོད་ནམས་དང་བསོད་ནམས་མ་ཡིན་པ་དང་མི་གཡོ་བའི་ལས་གསུམ། བདེ་སྡུག་བཏང་
སྙོམས་མྱོང་འགྱུར་གྱི་ལས་གསུམ། རྣམ་སྨིན་མྱོང་བར་ངེས་པ་དང་མ་ངེས་པའི་ལས་གཉིས། མྱོང་ངེས་ལ་ནི་
མཐོང་ཆོས་དང་སྐྱེ་གནས་དང་ལན་གྲངས་གཞན་ལ་མྱོང་འགྱུར་གྱི་ལས་གསུམ། བསགས་མ་བསགས་དང་
བསགས་ལམ་བྱས་པ་དང་བྱས་ལ་མ་བསགས་པ་དང་བྱས་ཤིང་བསགས་པ་དང་མ་བྱས་ཤིང་མ་བསགས་པའི་ལས་
རྣམས་དང་། དཀར་ལ་རྣམ་སྨིན་དཀར་བ་དང་ནག་ལ་རྣམ་སྨིན་ནག་པ་དང་དཀར་ནག་འདྲེས་མའི་ལས་དང་
མི་དཀར་མི་ནག་པའི་ལས་བཞིའོ། ། དེ་རྣམས་ཀྱི་ཁྱད་པར་རིམ་པར་བཤད་ན་འདི་ལྟར་ཡིན་ཏེ། རྣམ་སྨིན་
བདེ་བ་མྱོང་འགྱུར་གྱི་ལས་དེ་དགེ་བའི་ལས་ཡིན་ལ། མཚན་གཞི་ནི་སྲོག་གཅོད་སྤོང་བའི་ལས་ལྟ་བུ། རྣམ་སྨིན་
སྡུག་བསྔལ་མྱོང་འགྱུར་གྱི་ལས་དེ་མི་དགེ་བའི་ལས། མཚན་གཞི་ནི་སྲོག་གཅོད་ཀྱི་ལས་ལྟ་བུ། རྣམ་སྨིན་བདེ་
སྡུག་གང་ཡང་མྱོང་འགྱུར་མ་ཡིན་པའི་ལས་དེ་ལུང་མ་བསྟན་གྱི་ལས། མཚན་གཞི་ནི་དགེ་སྡིག་གང་ཡང་མིན་
པའི་བར་མའི་སེམས་ཀྱིས་བྱས་པའི་ལས་ལྟ་བུ་ཡིན་པའི་ཕྱིར། དགེ་བ་དང་ལུང་མ་བསྟན་གྱི་ལས་ནི་ཁམས་
གསུམ་ན་ཡོད་ཀྱི། མི་དགེ་བའི་ལས་ནི་འདོད་ཁམས་མ་གཏོགས་ཁམས་གོང་ན་མེད་དེ། ཁམས་གོང་གི་སས་
317

༄༅། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བསྡུས་པའི་མི་དགེ་བ་མེད་པའི་ཕྱིར་ཏེ། གོང་སས་བསྡུས་པའི་ཉོན་མོངས་ཡོད་ཀྱང་ཐམས་ཅད་ལུང་མ་བསྟན་
ཡིན་པའི་ཕྱིར་ཏེ། མཛོད་ལས། གོང་མ་ཐམས་ཅད་ལུང་མ་བསྟན། ། ཞེས་གསུངས་པའི་ཕྱིར། གཙོ་བོའི་
དབང་དུ་བྱས་ན་ཀུན་སློང་དགེ་བས་བྱས་པའི་ལས་དེ་དགེ་བའི་ལས་དང་། ཀུན་སློང་དུག་གསུམ་གང་རུང་གིས་
བྱས་པའི་ལས་དེ་མི་དགེ་བའི་ལས་ཡིན་ཏེ། ཀུན་སློང་བཟང་ངན་གྱིས་དགེ་མི་དགེར་འགྱུར་བའི་ཕྱིར་ཏེ།
མཛོད་ལས། དགེ་བ་སྦྱོར་དང་མཇུག་བཅས་རྣམས། ། ཆགས་སྡང་གཏི་མུག་མེད་ལས་སྐྱེས། ། ཞེས་གསུངས་
པའི་ཕྱིར། ཀུན་སློང་བཟང་པོས་བྱས་པའི་ལས་ལ་དགེ་བ་དང་། ཀུན་སློང་ངན་པས་བྱས་པའི་ལས་ཡིན་ན་མི་
དགེ་བ་ཡིན་པས་མ་ཁྱབ་པར་སེམས་ཏེ། མང་པོའི་དོན་དུ་སྙིང་རྗེས་ཀུན་ནས་བསླངས་ཏེ་གཞན་གྱི་སྲོག་བཅད་
པའི་དངོས་གཞིའི་ལས་དེ་དགེ་བར་འཇོག་དཀའ་ཞིང་། ཀུན་སློང་ངན་ཡང་སྦྱིན་པ་བཏང་བའི་ལས་དེ་མི་དགེ་
བར་ཡང་འཇོག་དཀའ་བའི་ཕྱིར། དེ་ལྟ་བུ་མེད་དོ་ཞེ་ན་ཡོད་དེ། དེད་དཔོན་སྙིང་རྗེ་ཅན་གྱིས་མི་ནག་མདུང་
ཐུང་བསད་པ་ལྟ་བུ་དང་། དུད་འགྲོ་གསོད་པའི་ཆེད་དུ་ཁ་ཟས་སྦྱིན་པའང་མཐོང་བའི་ཕྱིར། འོན་ཀྱང་མཁས་
པ་ཁ་ཅིག་འདི་གཉིས་ཀྱང་ཀུན་སློང་གི་དབང་ཁོ་ནས་དགེ་མི་དགེར་འདོད་ལ། ཁ་ཅིག་སྔོན་མའི་རྒྱུའི་ཀུན་སློང་
དགེ་བ་ཡིན་ཀྱང་དངོས་གཞི་སྲོག་བཅད་པའི་ལས་དེ་མི་དགེ་བ་དང་། ཕྱི་མའི་རྒྱུའི་ཀུན་སློང་མི་དགེ་བ་ཡིན་ཀྱང་
དངོས་གཞི་སྤྱིར་བཏང་བའི་ལས་དེ་དགེ་བར་འདོད་པ་ལས་ཕྱི་མ་ལྟར་འཐད་སྙམ་སྟེ། བརྟག་པར་བྱའོ། ། ཁ་
ཅིག་དེ་གཉིས་ཀྱི་ནང་ནས་སྔོན་མ་དེ་ལས་ནག་ལ་རྣམ་སྨིན་དཀར་བའི་ལས་ཡིན་ནོ་ཟེར། དེ་ནི་མི་འཐད་དེ།
ལས་ནག་པོའི་རྣམ་སྨིན་དཀར་བ་མི་སྲིད་པའི་ཕྱིར་ཏེ། རྒྱུ་མི་དགེ་བ་ལས་རྣམ་སྨིན་གྱི་འབྲས་བུ་བདེ་བ་དང་རྒྱུ་
དགེ་བ་ལས་རྣམ་སྨིན་གྱི་འབྲས་བུ་སྡུག་བསྔལ་འབྱུང་བ་མི་སྲིད་པའི་ཕྱིར་ཏེ། བསྟོད་སྤྲིན་རྒྱ་མཚོ་ལས། སྦྱིན་
ལས་འབྱོར་ལྡན་གནས་ཡིན་དབུས་པོ་མིན། ། སེར་སྣ་དབུལ་བོའི་གནས་ཡིན་འབྱོར་ལྡན་མིན། ། ཞེས་
གསུངས་པ་ལྟར་གནས་དང་གནས་མ་ཡིན་པར་མཁྱེན་པའི་སྟོབས་ཡོད་པའི་ཕྱིར། ལས་དགེ་མི་དགེ་གཉིས་རྣམ་
སྨིན་བདེ་སྡུག་འབྱིན་པའི་སྒོ་ནས་བཞག་ཀྱང་། ལས་དགེ་མི་དགེ་ལ་རྣམ་སྨིན་འབྱིན་པས་མ་ཁྱབ་སྟེ། ཁོང་ཁྲོས་
གཏན་མེད་དུ་འཇོམས་ནུས་པའི་དགེ་བ་དང་། སྟོབས་བཞིའི་བཤགས་པས་གཏན་ནས་འདག་ངེས་ཀྱི་མི་དགེ་
བའི་ལས་ཡོད་པའི་ཕྱིར་ལུང་མ་བསྟན་གྱི་ལས་ལ་ནི་རྣམ་སྨིན་མི་འབྱིན་པས་ཁྱབ་ཀྱང་འབྲས་བུ་འབྱིན་པ་ཡོད་དེ།
རྒྱུ་མཐུན་དང་སྐྱེས་བུ་བྱེད་པའི་འབྲས་བུ་འབྱིན་པ་ཡོད་པའི་ཕྱིར་རོ། ། ཟག་བཅས་ཟག་མེད་ཀྱི་ལས་ཀྱི་ཁྱད་
པར་ཡོད་དེ། སོ་སྐྱེའི་རྒྱུད་ཀྱི་ལས་དགེ་སྡིག་རྣམས་ཟག་བཅས་ཀྱི་ལས་ཡིན་ཀྱང་། ཐེག་དམན་འཕགས་པའི་
རྒྱུད་ལ་ནི་ཟག་བཅས་ཀྱི་ལས་ཡོད་ཀྱི། ཐེག་ཆེན་འཕགས་པ་དང་དེའི་དགྲ་བཅོམ་པའི་རྒྱུད་ལ་ནི་ཟག་མེད་མ་
318

༄༅། ། ལས་ཀྱི་རྣམ་གཞག་གསལ་བའི་མེ་ལོང༌། །
གཏོགས་ཐོག་བཅས་ཀྱི་ལས་མེད་པའི་ཕྱིར། སངས་རྒྱས་འཕགས་པའི་རྒྱུད་ལ་ཟག་བཅས་ལྟ་ཅི། ཟག་མེད་ཀྱི་
ལས་ཀྱང་མེད་དེ། ཟག་མེད་ཀྱི་ལས་ལ་ནི་འབད་རྩོལ་ཕྲ་མོ་དང་བཅས་པའི་རྟོག་པ་ཞིག་དགོས་ལ་སངས་རྒྱས་
འཕགས་པ་ལ་འབད་རྩོལ་དང་རྟོག་པ་མེད་པའི་ཕྱིར། བསོད་ནམས་དང་བསོད་ནམས་མ་ཡིན་པ་དང་མི་གཡོ་
བའི་ལས་ཀྱི་ཁྱད་པར་ཡོད་དེ། འདོད་པའི་དགེ་བའི་ལས་ནི་བསོད་ནམས་ཀྱི་ལས་དང་། མི་དགེ་བའི་ལས་ནི་
བསོད་ནམས་མ་ཡིན་པའི་ལས་དང་། ཁམས་གོང་མའི་སས་བསྡུས་པའི་ལས་ནི་མི་གཡོ་པའི་ལས་ཡིན་པའི་ཕྱིར།
བསོད་ནམས་དང་བསོད་ནམས་མ་ཡིན་པའི་ལས་ཞེས་བརྗོད་པའི་རྒྱུ་མཚན་ཡོད་དེ། སྲུང་བ་ཚིམ་པར་བྱེད་པ་
དང་མི་བྱེད་པས་དེ་སྐད་དུ་བརྗོད་པའི་ཕྱིར། མི་གཡོ་བའི་ལས་དེ་སྤྱིར་དགེ་བ་ཡིན་ཀྱང་མི་གཡོ་བ་ཞེས་བརྗོད་
པའི་རྒྱུ་མཚན་ཡོད་དེ། འདོད་པའི་ལས་གཉིས་ཀྱི་རྣམ་སྨིན་གྱི་འབྲས་བུ་གཞན་དུ་འགྱུར་ཞིང་གཡོ་བ་ཡོད་ལ།
མི་གཡོ་བའི་ལས་ཀྱི་རྣམ་སྨིན་གྱི་འབྲས་བུ་ནི་གོང་མ་ལས་ས་གཞན་འདོད་ཁམས་སུ་མི་སྨིན་པས་མི་གཡོ་བ་ཞེས་
བརྗོད་པའི་ཕྱིར་ཏེ། མཛོད་ལས། གང་ཕྱིར་ས་ནི་དེ་དག་ཏུ། ། ལས་རྣམ་སྨིན་ཕྱིར་མི་གཡོའི་ཕྱིར། ། ཞེས་
གསུངས་པའི་ཕྱིར། འདོད་ཁམས་ཀྱི་ལས་གཉིས་ཀའི་རྣམ་སྨིན་གཡོ་བ་ཡོད་དེ། དཔེར་ན། སྦྱིན་པ་བཏང་
བས་ལྷ་མིའི་རྟེན་ལ་ལོངས་སྤྱོད་ཆེན་པོ་འབྱུང་བ་ཡིན་པ་ལ། སྲོག་གཅོད་མང་པོ་བྱས་པའི་རྐྱེན་གྱིས་རྒྱན་སྣ་
ཚོགས་དང་ལྡན་པའི་གླང་པོ་ཆེ་ས་སྲུང་གི་བུར་སྐྱེས་པ་ལྟ་བུ་ཡིན་པའི་ཕྱིར་ཏེ། མཛོད་རང་འགྲེལ་ལས། ལྷ་
དག་གི་ནང་དུ་རྣམ་པར་སྨིན་པར་འགྱུར་བ་གང་ཡིན་པ་དེ་ཉིད་རེས་འགལ་རྐྱེན་གཞན་གྱི་དབང་གིས་མི་དང་
དུད་འགྲོ་དང་ཡི་དྭགས་ཀྱི་ནང་དུ་རྣམ་པར་སྨིན་པར་འགྱུར་རོ། ། ཞེས་གསུངས་པའི་ཕྱིར། འདི་ཡང་ཚུལ་
ཁྲིམས་མ་བསྲུངས་པའི་དབང་གིས་གླང་ཆེན་དུ་སྐྱེས་པ་ཡིན་གྱི། སྦྱིན་པའི་རྣམ་སྨིན་ལ་དུད་འགྲོར་སྐྱེ་བ་མེད་དེ།
རྒྱུ་དགེ་བ་ལས་རྣམ་སྨིན་ངན་འགྲོར་སྐྱེ་བ་མེད་པར་བཤད་ཟིན་པའི་ཕྱིར། འོན་ཀྱང་དེར་སྦྱིན་འབྲས་དེའི་བོང་
ཚོད་དང་ཁ་དོག་དང་ལོངས་སྤྱོད་ཀྱི་རྣམ་སྨིན་དུ་སོང་བ་ཡིན་ཏེ། དཀའ་བའི་གནས་ཡིན་པས་གཞུང་ཆེན་མོ་
རྣམས་དང་བསྟུན་ནས་དཔྱད་དགོས་པ་ཡོད་དོ། ། བདེ་སྡུག་བཏང་སྙོམས་མྱོང་འགྱུར་གྱི་ལས་གསུམ་གྱི་ཁྱད་
པར་ཡོད། འབྲས་བུ་མྱོང་ཚུལ་གྱི་སྒོ་ནས་བཞག་པ་ཙམ་མ་གཏོགས། དགེ་མི་དགེ་ལུང་མ་བསྟན་གསུམ་གྱི་རྣམ་
གྲངས་ཡིན་པའི་ཕྱིར་ཏེ། དགེ་བ་ལས་བདེ་བ་དང་མི་དགེ་བ་ལས་སྡུག་བསྔལ་དང་ལུང་མ་བསྟན་གྱི་ལས་ཀྱིས་
བདེ་སྡུག་པར་མ་བཏང་སྙོམས་མྱོང་འགྱུར་གྱི་སྒོ་ནས་བཞག་པ་ཡིན་པའི་ཕྱིར། མྱོང་བར་ངེས་པ་དང་མ་ངེས་
པའི་ལས་ཀྱི་ཁྱད་པར་ཡོད་དེ། ཐོགས་མེད་ཀྱི་སའི་དངོས་གཞི་ལས། མྱོང་བར་འགྱུར་བ་ངེས་པའི་ལས་ནི་
བསམས་བཞིན་དུ་བྱས་པ་དང་བསགས་པའི་ལས་གང་ཡིན་པའོ། ། མྱོང་བར་འགྱུར་བར་མ་ངེས་པའི་ལས་ནི་
319

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བསམས་བཞིན་བྱས་ལ་མ་བསགས་པ་གང་ཡིན་པའོ། ། ཞེས་གསུངས་པ་ལྟར་ཡིན་པའི་ཕྱིར། དེའི་ཁྱད་པར་
ནི་འོག་ཏུ་འཆད་ལ། མཛོད་ལས་ནི། ཉོན་མོངས་རབ་དང་དྲག་པོ་དང་། ། ཡོན་ཏན་ཞིང་དང་རྒྱུན་ཆགས་སུ།
། བྱས་པ་གང་ཞིག་ཡིན་པ་དང༌། ། ཕ་མ་གསོད་གང་དེ་ངེས་སོ། ། ཞེས་མྱོང་ངེས་ཀྱི་ལས་དྲུག་ཏུ་ཡང་བཤད་དེ།
གཙོ་བོའི་དབང་དུ་བྱས་པའོ། ། མྱོང་བར་ངེས་པ་ནི་ལས་དེའི་གཉེན་པོ་མེད་ན་ངེས་ཞེས་པའི་དོན་ཡིན་གྱི་མྱོང་
ངེས་ཀྱི་ལས་ཡིན་ན། རྣམ་སྨིན་ངེས་པར་མྱོང་དགོས་པས་མ་ཁྱབ་སྟེ། སྟོབས་བཞིའི་བཤགས་བསྡམ་བྱས་ན་
མྱོང་ངེས་ཀྱི་ལས་ངན་པ་ཡང་འདག་པར་བརྒྱད་སྟོང་འགྲེལ་ཆེན་ལས་གསུངས་པའི་ཕྱིར། མ་ངེས་པ་ནི་གཉེན་
པོ་མེད་ཀྱང་རང་སྟོབས་ཀྱིས་རྣམ་སྨིན་འབྱིན་མི་ནུས་པ་ཡིན་ལ། གྲོགས་རྐྱེན་དང་འཕྲད་ན་འབྱིན་པའང་ཡོད་
དོ། ། མཐོང་ཆོས་ལ་མྱོང་བ་སོགས་ལས་གསུམ་གྱི་ཁྱད་པར་ཡོད་དེ། ཚེ་འདི་ལ་བྱས་པའི་ལས་ཀྱི་རྣམ་སྨིན་ཚེ་
འདི་ཉིད་དུ་སྨིན་པ་ནི་མཐོང་ཆོས་ལ་མྱོང་བ་དང༌། ཚེ་ཕྱི་མ་ཉིད་ལ་སྨིན་པ་ནི་སྐྱེ་བ་གཞན་ལ་མྱོང་བ་དང་། ཕྱི་
མའི་ཡང་ཕྱི་མའི་ཐོག་ཏུ་སྨིན་པར་འགྱུར་བའི་ལས་ནི་ལན་གྲངས་གཞན་ལ་མྱོང་འགྱུར་གྱི་ལས་ཡིན་པའི་ཕྱིར།
མཐོང་ཆོས་ལ་མྱོང་འགྱུར་སོགས་གསུམ་པོ་དེ་རྣམ་སྨིན་འགོ་ཟུག་པའི་དབང་དུ་བྱས་པ་ཡིན་གྱི། ཚེ་གསུམ་པོ་དེ་
ཙམ་དུ་མ་ངེས་ཏེ། རྒྱུན་སྐྱེ་བ་གཞན་དང་གཞན་དུ་མྱོང་བའང་ཡོད་ པའི་ཕྱིར་ཏེ། མཛོད་འགྲེལ་ ལས།
མཐོང་བའི་ཆོས་ལ་མྱོང་བར་འགྱུར་བའི་ལས་ཀྱི་རྣམ་པར་སྨིན་པ་ཚེ་རབས་གཞན་དག་ན་ཡང་ཡོད་མོད་ཀྱི།
རྩོམ་པའི་དབང་གིས་མིང་དེ་ལྟར་རྣམ་པར་བཞག་གོ ། ཞེས་གསུངས་པའི་ཕྱིར། མཐོང་ཆོས་སམ་ཚེ་འདི་ལ་
སྨིན་པར་འགྱུར་བའི་ལས་ཀྱི་མཚན་གཞི་ཡོད་དེ། མཐོང་ལམ་དང་དགྲ་བཅོམ་གསར་དུ་ཐོབ་པ་ལ་ཕན་གནོད་
བྱས་པ་དང༌། འགོག་སྙོམས་དང་བྱམས་པ་ཚད་མེད་བསྒོམ་པ་དང་ཉོན་མོངས་མེད་པའི་སྙོམས་འཇུག་ལས་
ལངས་མ་ཐག་པའི་གང་ཟག་རྣམས་ལ་ཕན་གནོད་བྱས་པའི་རྣམ་སྨིན་ཚེ་འདི་ཉིད་ལ་འཕྲལ་དུ་སྨིན་པར་འགྱུར་
བའི་ཕྱིར་ཏེ། མཛོད་ལས། མཐོང་དང་དགྲ་བཅོམ་འབྲས་ལངས་པ། ། དེ་ལ་ཕན་གནོད་བྱས་པ་ཡི། །
འབྲས་བུ་འཕྲལ་དུ་མྱོང་བར་འགྱུར། ། ཞེས་དང་། གང་དག་འགོག་བྱམས་ཉོན་མོངས་མེད། ། ཡངས་པ་དེ་
ལ་ཕན་གནོད་བྱས། ། འབྲས་བུ་འཕྲལ་དུ་མྱོང་བར་འགྱུར། ། ཞེས་གསུངས་པ་ལྟར་ཡིན་པའི་ཕྱིར། བསགས་
མ་བསགས་སོགས་ཀྱི་ལས་ཀྱི་ཁྱད་པར་ཡོད་དེ། མཛོད་ལས། བསམ་བཞིན་པ་དང་རྫོགས་པ་དང་། ། མི་
འགྱོད་གཉེན་པོ་མེད་པ་དང་། ། འཁོར་དང་རྣམ་པར་སྨིན་པ་ལས། ། བསགས་པའི་ལས་ཞེས་བྱ་བ་ཡིན། །
ཞེས་ནོར་བ་མ་ཡིན་པར་བསམ་བཞིན་དུ་བྱས་པ་དང་། རྣམ་སྨིན་གྱི་སྐྱེ་བ་འགྲུབ་ངེས་ལྟ་བུ་རྫོགས་པར་བྱས་པ་
དང་། ལས་དེ་ལ་འགྱོད་པ་མེད་པ་དང་། དེ་ལ་གནོད་བྱེད་ཀྱི་གཉེན་པོ་མེད་པ་དང་། ལས་བྱས་པ་དེ་ལ་རྗེས་
320

༄༅། ། ལས་ཀྱི་རྣམ་གཞག་གསལ་བའི་མེ་ལོང་། །
སུ་ཡི་རང་བ་དང་། གནས་སྐབས་མ་ངེས་ཀྱང་རྣམ་སྨིན་ངེས་པའི་ལས་དྲུག་པོ་དེ་ལ་བསགས་པའི་ལས་སུ་དངོས་
སུ་བརྟན་ནས། ཤུགས་ལ་དེ་དྲུག་ལས་གཞན་པའི་ལས་རྣམས་མ་བསགས་པའི་ལས་སུ་བཤད་ལ། སའི་དངོས་
གཞི་ལས་བསགས་པའི་ལས་ནི་རྣམ་པ་བཅུ་མ་གཏོགས་པ་སྟེ། འདི་ལྟ་སྟེ། རྨི་ལམ་དུ་བྱས་པ་དང་མ་ཤེས་པར་
བྱས་པ་དང་བསམས་བཞིན་མ་ཡིན་པར་བྱས་པ་དང་དྲག་པོ་མིན་ལ་རྒྱུན་ཆགས་མིན་པར་བྱས་པ་དང་ནོར་བས་
བྱ་བ་དང་བརྗེད་པས་བྱས་པ་དང་མི་འདོད་བཞིན་དུ་བྱས་པ་དང་རང་བཞིན་གྱིས་ལུང་དུ་མ་བསྟན་པ་དང་
འགྱོད་པས་བསལ་པ་དང་གཉེན་པོས་བསལ་བ་སྟེ། ལས་རྣམ་པ་བཅུ་བོ་འདི་དག་ལས་མ་གཏོགས་པའི་ལས་
གཞན་གང་ཡིན་པའོ། ། མ་བསགས་པའི་ལས་ནི་རྣམ་པ་བཅུ་བོ་ཇི་སྐད་བསྟན་པ་ཉིད་ཅེས་རྨི་ལམ་དུ་བྱས་པ་
ནས་གཉེན་པོས་བསགས་པའི་བར་གྱི་ལས་བཅུ་བོ་དེ་མ་བསགས་པའི་ལས་སུ་གསལ་བར་བསྟན་ནས། འདི་
དག་ལ་མ་གཏོགས་པའི་ལས་ཞེས་པའི་བཅུ་བོ་ལས་གཞན་པའི་ལས་ནི་བསགས་པའི་ལས་སུ་བསྟན་པ་ལྟར་ཡིན་
པའི་ཕྱིར། བསྡུ་ན་མུ་བཞི་བཤད་དེ། བྱས་ལ་མ་བསགས་པའི་ལས་ནི། མི་མཁས་པས་བྱས་པ་དང་རྨི་ལམ་དུ་
བྱས་པ་དང་ཆེད་དུ་བྱས་པ་དང་རང་མི་འདོད་ཀྱང་གཞན་གྱིས་བྱེད་དུ་བཅུག་པ་དང་ལན་གཅིག་བྱས་ནས་
འགྱོད་པ་དང་གཉེན་པོ་བསྟེན་ནས་སྲབ་མོར་བྱས་པའི་ལས་སོགས་དང་། བསགས་ལ་མ་བྱས་པ་ནི་སྲོག་གཅོད་
སོགས་ཀྱི་ལས་དེ་དང་དེ་བྱེད་པའི་ཆེད་དུ་ཡུན་རིང་བོ་ནས་བསམས་ཀྱང་སྲོག་གཅོད་སོགས་མ་བྱས་པ་དང་།
བྱས་ལ་བསགས་པ་ནི་བསམ་བཞིན་དང་མ་ནོར་བ་དང་འགྱོད་སེམས་མེད་པ་སོགས་ཀྱིས་ལས་དེ་དང་དེ་བྱས་པ་
དང༌། མ་བྱས་ཤིང་བསགས་པ་ནི་དེ་རྣམས་སུ་མ་གཏོགས་པ་སྟེ་བཞིར་བཤད་པའི་ཕྱིར། མཛོད་འགྲེལ་ལས་ནི་
བློསྔོན་བཏང་ནས་ཤེས་བཞིན་བྱས་ཀྱང་གོམས་པ་ལང་ཤོར་གྱིས་སྨྲས་བའི་བརྫུན་ལྟ་བུ་ནི་བྱས་པ་ཡིན་ཀྱང་
བསགས་པ་མ་ཡིན་པ་དང་། བསམས་བཞིན་དུ་བྱས་ཀྱང་འགྲོ་བ་དེར་སྐྱེས་ངེས་ཀྱི་ལས་མིན་ན་བྱས་པ་ཡིན་ཡང་
བསགས་པ་མ་ཡིན་པར་བཤད་དེ། ཅུང་ཟད་མི་འདྲ་བ་ཡོད་པས་ཞིབ་ཆ་དགོས་སོ། ། དཀར་ལ་རྣམ་སྨིན་
དཀར་བ་སོགས་ཀྱི་ལས་བཞིའི་ཁྱད་པར་ཡོད་དེ། མི་དགེ་བའི་ལས་ནི་ནག་ལ་རྣམ་སྨིན་ནག་པའི་ལས་དང་།
གཟུགས་ཁམས་ཀྱི་དགེ་བའི་ལས་ནི་དཀར་ལ་རྣམ་སྨིན་དཀར་བ་དང་། འདོད་པའི་དགེ་བའི་ལས་ནི་དཀར་
ནག་འདྲེས་མ་ལ་རྣམ་སྨིན་ཡང་འདྲེས་མ་དང༌། ཟག་མེད་ཀྱི་ལས་ནི་སྤྱིར་ངོ་བོ་དཀར་ཡང་རྣམ་སྨིན་མི་འབྱིན་
པས་དེའི་དབང་དུ་བྱས་པའི་མི་དཀར་མི་ནག་པའི་ལས་ཡིན་པའི་ཕྱིར་ཏེ། མཛོད་ལས། དཀར་ནག་ལ་སོགས་
བྱེ་བྲག་གིས། ། ལས་ནི་རྣམ་པ་བཞི་ཡིན་ནོ། ། ཞེས་པའི་རྩ་འགྲེལ་ལས་དེ་ལྟར་བཤད་པའི་ཕྱིར། འདོད་པའི་
དགེ་བའི་ལས་དེ་མཛོད་ཀྱི་ལུགས་འདིར་དཀར་ནག་འདྲེས་མའི་ལས་སུ་འཇོག་པའི་ཚུལ་ཡོད་དེ། རྒྱུད་གཅིག་
321

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལ་མི་དགེ་བ་དང་སྡུག་བསྔལ་ཅི་རིགས་འདྲེས་པས་ན་དེ་ལྟར་དུ་བཞག་པ་ཡིན་གྱི། ལས་ཀྱི་ངོ་བོ་འདྲེས་མ་ཡིན་
པའི་སྒོ་ནས་མ་ཡིན་པའི་ཕྱིར་ཏེ། ངོ་བོ་དང་རྣམ་སྨིན་གཉིས་དཀར་ནག་གཉིས་ཀ་ཡིན་པའི་ལས་མེད་པའི་ཕྱིར་
ཏེ། མཛོད་འགྲེལ་ལས། འདི་ནི་རྒྱུད་ཀྱི་སྒོ་ནས་བཞག་གི ། ངོ་བོ་ཉིད་ཀྱི་སྒོ་ནས་མིན་ཏེ། ལས་སམ་རྣམ་
པརསྨིན་པ་གཅིག་ལ་དཀར་བ་ཡང་ཡིན་ནག་པོ་ཡང་ཡིན་པ་དེ་ལྟ་བུ་ནི་མེད་དེ། ཞེས་གསུངས་པའི་ཕྱིར།
འོན་ཀྱང་ཀུན་བཏུས་ལས་ནི། མུ་དང་པོ་དང་ཐ་མ་གཉིས་སྔར་དང་འདྲ་ཡང་། མུ་གཉིས་པ་ནི་ཁམས་གསུམ་
གྱི་དགེ་བའི་ལས་ལྟ་བུ་དང་། གསུམ་པ་ནི་སྦྱོར་བ་དཀར་ལ་བསམ་པ་ནག་པོ་དང་། བསམ་པ་ནག་ལ་སྦྱོར་བ་
དཀར་བའི་ལས་ལྟ་བུ་ལ་བཤད་དེ་མི་འགལ་ལོ། ། ཁ་ཅིག་རྒྱུའི་ཀུན་སློང་མི་དགེ་བས་བསླངས་ཡང་དུས་ཀྱི་ཀུན་
སློང་དགེ་བས་བྱས་པའི་ལས་དེ། ལས་དཀར་ལ་རྣམ་སྨིན་ནག་པ་དང་། རྒྱུའི་ཀུན་སློང་དགེ་ཡང་དུས་ཀྱི་ཀུན་
སློང་མི་དགེ་བས་བྱས་པའི་ལས་དེ། ལས་ནག་ལ་རྣམ་སྨིན་དཀར་བ་ཡིན་ཟེར། ཁ་ཅིག་དེ་ནི་འཐད་དེ། དགེ་
མི་དགེ་ནི་རྒྱུའི་ཀུན་སློང་བཟང་ངན་གྱི་དབང་གིས་འགྱུར་བས་ལས་སྔ་མ་ནག་ལ་ཕྱི་མ་དཀར་པའི་ཕྱིར་ཏེ། དབུ་
མ་རིན་ཆེན་འཕྲེང་བ་ལས། འདོད་ཆགས་ཞེ་སྡང་གཏི་མུག་གསུམ། ། དེས་བསྐྱེད་ལས་ནི་མི་དགེ་བ། ། ཞེས་
དང༌། འདོད་ཆགས་ཞེ་སྡང་གཏི་མུག་མེད། ། དེས་བསྐྱེད་ལས་ནི་དགེ་བར་འདོད། ། ཅེས་གསུངས་པའི་
ཕྱིར་ཟེར་ཡང་གོང་དུ་བཤད་པ་ལྟར་དཔྱད་དགོས་པ་ཡོད་དོ། ། སྤྱིར་ལས་དེ་ལ་བསམ་པའི་དབང་གིས་དངོས་
གཞི་དཀར་ལ་སྦྱོར་མཇུག་ནག་པ་དང་། སྦྱོར་མཇུག་ནག་ལ་དངོས་གཞི་དཀར་བ་དང་། གསུམ་ཀ་དཀར་བ་
དང་། གསུམ་ཀ་ནག་པ་དང་འདྲེས་མ་ཅི་རིགས་ཡོད་པར་སེམས་ཏེ། རྒྱུའི་ཀུན་སློང་དཀར་ལ་དུས་ཀྱི་ཀུན་སློང་
ནག་པ་དང་། དེ་ལས་ལྡོག་པ་དང་། གཉིས་ཀ་དཀར་བ་དང་། གཉིས་ཀ་ནག་པ་སོགས་ཅི་རིགས་འབྱུང་བའི་
དབང་གིས་དངོས་གཞི་ཡང་རྫོགས་མ་རྫོགས་དང་དཀར་ནག་ཅི་རིགས་སུ་འགྱུར་ཞིང་། མཇུག་ཏུ་ཡང་རྗེས་སུ་
ཡི་རང་བ་དང་འགྱོད་པ་ཡོད་མེད་ཀྱིས་དཀར་ནག་མི་འདྲ་བར་འགྱུར་བའི་ཕྱིར་ཏེ། རྒྱུའི་ཀུན་སློང་ཕན་པར་
འདོད་ཀྱང་དུས་ཀྱི་ཀུན་སློང་དང་སྦྱོར་བའི་དུས་སུ་གནོད་སེམས་སྐྱེ་བ་དང་། དེ་ལས་ལྡོག་པ་སོགས་འབྱུང་བ་
མཐོང་བའི་ཕྱིར། སྦྱིན་གཏོང་ལྟ་བུ་གཅིག་ལའང་ཀུན་སློང་མི་འདྲ་བ་འབྱུང་སྟེ། ཀུན་སློང་བཟང་པོས་སྦྱིན་པ་
གཏོང་བར་མ་ཟད། གཞན་གྱི་ནོར་འཕྲོག་ནས་དེ་གཏོང་བ་དང་། མི་འདོད་བཞིན་དུ་གཏོང་བ་དང་།
གསོད་པར་འདོད་ནས་གཏོང་བ་དང་། ལན་ལ་རེ་སྟེ་གཏོང་བ་དང་། ཆགས་པའི་དབང་གིས་གཏོང་བ་དང་།
མཛའ་བ་ཙམ་གྱི་ཕྱིར་གཏོང་བ་སོགས་མི་འདྲ་བ་སྣ་ཚོགས་འབྱུང་བའི་ཕྱིར། དེ་བཞིན་དུ་ཚུལ་ཁྲིམས་སྲུང་བ་
སོགས་ལ་ཅི་རིགས་ཡོད་པར་ཤེས་པར་བྱའོ། ། ལྔ་བ་ལས་ལམ་བཅུ་བཤད་པ་ནི། དགེ་མི་དགེའི་ལས་ཀྱི་རྣམ་
322

༄༅། ། ལས་ཀྱི་རྣམ་གཞག་གསལ་བའི་མེ་ལོང་། །
གྲངས་མང་ཡང་། གཙོ་བོ་བསྡུས་ནས་བཅུར་གསུངས་པ་ཡིན་ཏེ། མཛོད་ལས། དེ་ལས་ཆེ་ལོང་བསྡུས་ནས་
ནི། ། དགེ་དང་མི་དགེ་ཅི་རིགས་པར། ། ལས་ཀྱི་ལམ་ནི་བཅུར་གསུངས་སོ། ། ཞེས་འབྱུང་བ་ལྟར་རོ། །
འདི་ལ་གཉིས། མི་དགེ་བའི་ལས་ལམ་བཅུ་དང་། དགེ་བའི་ལས་ལམ་བཅུའོ། ། དང་པོ་ལ་བཅུ་ལས། སྲོག་
གཅོད་པ་སོགས་རེ་རེ་ལའང་གཞི་དང་བསམ་པ་དང་སྦྱོར་བ་དང་མཐར་ཐུག་བཞི་བཞིས་བཤད་ན། སྲོག་
གཅོད་ཀྱི་གཞི་ནི་སེམས་ཅན་གཞན་ནོ། ། བསམ་པ་ལ་གསུམ་ལས་འདུ་ཤེས་ནི་གཞི་སེམས་ཅན་ཡིན་པ་ལ་ཡིན་
པར་འདུ་ཤེས་པ་དང་སེམས་ཅན་མིན་པར་འདུ་ཤེས་པ་དང་། སེམས་ཅན་མིན་པ་ལ་མིན་པར་འདུ་ཤེས་དང་
སེམས་ཅན་དུ་འདུ་ཤེས་པ་བཞི་ཡོད་པའི་འདུ་ཤེས་དང་པོ་དང་གསུམ་པ་ནི་མ་འཁྲུལ་ལ། གཉིས་པ་དང་བཞི་བ་
ནི་འཁྲུལ་བའོ། ། འདི་ལ་ཀུན་སློང་བྱེ་བྲག་པ་ལྷས་སྦྱིན་ཁོ་ན་གསོད་སྙམ་ནས་སྦྱོར་བ་བརྩམས་པ་ན་མཆོད་སྦྱིན་
དུ་ནོར་ནས་བསད་ན་དངོས་གཞིའི་ལས་ལམ་མེད་པས། དེ་ལྟ་བུ་ལ་འདུ་ཤེས་མ་འཁྲུལ་བ་དགོས་ཤིང་། སྦྱོར་
བའི་དུས་སུ་གང་བྱུང་ཡང་གསོད་སྙམ་པ་ཀུན་སློང་སྤྱི་ལ་ཞུགས་པ་ཡོད་ན་འདུ་ཤེས་མ་འཁྲུལ་བ་མི་དགོས་ཏེ།
འདི་ནི་གཞན་དགུ་ལའང་ཅི་རིགས་པར་ཤེས་པར་བྱའོ། ། ཉོན་མོངས་ནི་དུག་གསུམ་གང་རུང་ངོ༌། ། ཀུན་
སློང་ནི་གསོད་པར་འདོད་པའོ། ། སྦྱོར་བ་ནི་རང་ངམ་གཞན་ལ་བྱེད་དུ་འཇུག་པ་གཉིས་སོ། ། སྦྱོར་བའི་ངོ་བོ་
ནི་མཚོན་ནམ་དུག་གམ་རིག་སྔགས་ཀྱི་སྒོ་ནས་བྱས་པ་གང་རུང་ངོ༌། ། མཐར་ཐུག་སྦྱོར་བ་དེའི་རྐྱེན་གྱིས་ཕ་རོལ་
བོ་དེའི་ཚེའམ་རང་གི་སྔོན་དུ་ཤི་བ་སྟེ། རང་དང་དུས་མཉམ་མམ་རང་སྔོན་དུ་ཤི་བའི་རྗེས་སུ་དེ་ཤི་ན་ནི་དངོས་
གཞི་མེད་དོ། ། དམག་ལ་སོགས་པ་མང་པོ་གྲོས་མཐུན་བྱས་ནས་གསོད་པ་བོ་གཅིག་གིས་ཕ་རོལ་བོ་བསད་
ནའང་ཐམས་ཅད་ལ་སྲོག་གཅོད་ཀྱི་ལས་ལམ་དངོས་གཞི་འབྱུང་བ་ཡིན་ཏེ། མཛོད་ལས་དམག་ལ་སོགས་པ་
དོན་གཅིག་ཕྱིར། ། ཐམས་ཅད་བྱེད་པ་བོ་བཞིན་ལྡན། ། ཞེས་གསུངས་པའི་ཕྱིར། འོན་ཀྱང་གྲོས་མཐུན་ཚིག་
ཙམ་གྱིས་མི་འདོད་བཞིན་དུ་བྱས་ནས་གསོད་སེམས་གཏན་མེད་ན་ནི་དངོས་གཞི་མི་འབྱུང་བ་གསལ་ལ། མ་
མཐོང་ཞིང་གསོད་སེམས་མེད་པར་སྲོག་ཆགས་རྐང་འོག་ཏུ་ཤི་བ་ལྟ་བུ་ལ་སྡིག་པ་ཕྲན་བུ་འོང་ཡང་དངོས་གཞིའི་
ལས་ལམ་མེད་དོ། ། སྲོག་གཅོད་ཀྱི་ལས་རྣམས་ལུས་ཀྱི་ལས་ཡིན་ཀྱང་། ལུས་ཀྱི་དངོས་སུ་བྱས་པས་མ་ཁྱབ་སྟེ།
ངག་དང་ཡིད་ཀྱི་དབང་ཙམ་གྱིས་སྲོག་གཅོད་པ་ཡོད་པའི་ཕྱིར་ཏེ། དྲང་སྲོང་ཁྲོས་པ་ཙམ་དང་དམོད་པོར་བ་
ཙམ་གྱིས་གཞན་གྱི་སྲོག་འགགས་པ་ཡོད་པར་བཤད་པའི་ཕྱིར། མ་བྱིན་ལེན་གྱི་གཞི་ནི་གཞན་གྱི་རྫས་སོ། །
བསམ་པ་ལ་གསུམ་ལས་འདུ་ཤེས་དང་ཉོན་མོངས་ནི་སྔར་བཞིན་དང་། ཀུན་སློང་ནི་མ་བྱིན་པར་ལེན་པར་
བརྗོད་པའོ། ། སྦྱོར་བ་ནི་རང་ངམ་གཞན་གྱིས་རྐུ་བའམ་འཕྲོག་ཏུ་བཅུག་ཀྱང་འདྲའོ། ། མཐར་ཐུག་ནི་ཐོབ་
323

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་ ་ལ བུམ། །
བློ་སྐྱེས་པས་ཆོག་གི་གནས་དཔགས་ངེས་པར་མི་དགོས་ཏེ། ག་ཞིང་འཕྲོག་པ་ལྟ་བུའང་ཡོད་པས་སོ། ། མ་བྱིན་
ལེན་འདི་ལ་འདུལ་བའི་སྐབས་སུ་མིའི་རྫས་དང་དཀོན་མཆོག་གི་ཡོ་བྱད་དང་མི་མ་ཡིན་པའི་ཡོ་བྱད་ དང་།
འཇོག་རྫས་དང་བགོ་རྫས་སོགས་མ་བྱིན་པར་བླངས་པ་ལ་ལྟུང་བ་ཆེ་ཆུང་གི་ཁྱད་པར་མང་དུ་བཤད་དེ། འདིར་
སྤྱི་ལ་སྦྱར་མི་དགོས་ཀྱང་ཤེས་དགོས་པ་ཡོད་དོ། ། ལོག་གཡེམ་གྱི་གཞི་ལ་བཞི་སྟེ་བགྲོད་བྱ་མིན་པ་ནི་མ་ལ་སོགས་
པའི་བུད་མེད་གཞན་དང་སྐྱེས་པ་ཐམས་ཅད་དང་། ཡན་ལག་མིན་པ་ནི་མངལ་སྒོ་མ་གཏོགས་པ་ལ་སོགས་པ་
དང་། གནས་མིན་པ་ནི་བླ་མ་དང་རྟེན་བཞུགས་པའི་དྲུང་དང་། དུས་མིན་པ་ནི་སྦྲུམ་མ་དང་བསྙེན་གནས་
སྲུང་བ་ལྟ་བུའི་དུས་སོ། ། བསམ་པ་ལ་གསུམ་ལས་འདུ་ཤེས་མ་འཁྲུལ་བ་ནི་སྤྱིར་བཏང་སྟེ། འདུལ་བ་འདི་ལ་
འདུ་ཤེས་འཁྲུལ་མ་འཁྲུལ་གང་ཡིན་ཀྱང་འདྲ་བར་བཤད། ཉོན་མོངས་ནི་དུག་གསུམ་གང་རུང་ངོ༌། ། ཀུན་
སློང་ནི་མི་ཚངས་པར་སྤྱོད་པར་འདོད་པའོ། ། སྦྱོར་བ་ནི་དེའི་ཆེད་དུ་རྩོལ་བའོ། ། མཐར་ཐུག་ནི་གཉིས་ཀྱི་
གཉིས་སྤྲད་ནའོ། ། རང་གི་བུད་མེད་ལ་ནི་ལོག་གཡེམ་མི་འབྱུང་བས། ལོག་གཡེམ་ལ་མི་ཚངས་སྤྱོད་ཀྱིས་ཁྱབ་
ཀྱང་། མི་ཚངས་སྤྱོད་ལ་ལོག་གཡེམ་གྱིས་མ་ཁྱབ་པོ། ། བརྫུན་དུ་སྨྲ་བའི་གཞི་ལ་གཉིས་ཏེ་མཐོང་ཐོས་སོགས་
དང་ཕ་རོལ་བོས་དོན་གོ་ནུས་པའོ། ། བསམ་པ་ལ་གསུམ་ལས་འདུ་ཤེས་ནི་མཐོང་བ་སོགས་མ་མཐོང་བ་སོགས་
སུ་བསྒྱུར་བའོ། ། ཉོན་མོངས་ནི་དུག་གསུམ་གང་རུང་ངོ༌། ། ཀུན་སློང་ནི་འདུ་ཤེས་བསྒྱུར་ནས་སྨྲ་འདོད་
པའོ། ། སྦྱོར་བ་ནི་སྨྲ་བའམ་ཅང་མི་སྨྲ་བ་སོགས་ཀྱི་བདོའམ་མཚན་མས་དང་དུ་ལེན་པའོ། ། དེས་ན་བརྫུན་
སྨྲའི་ལས་ལམ་འབྱུང་བ་ལ་ངག་གིས་སྨྲ་དགོས་པས་མ་ཁྱབ་པོ། ། མཐར་ཐུག་ནི་ཕ་རོལ་བོས་གོ་བའོ། ། དེ་ནི་
ཚིག་ཙམ་གོ་བས་མི་ཆོག་གི་དོན་གོ་དགོས་ཏེ། དོན་མ་གོ་ན་ཅི་ཟེར་མི་ཤེས་པས་སོ། ། དོན་མ་གོ་ན་ངག་ཀྱལ་
ཙམ་དུ་འགྲོ་སྟེ། དེ་ནི་ཕྲ་མ་དང་ཚིག་རྩུབ་ལའང་འདྲའོ། ། ཕྲ་མའི་གཞི་ནི་མཐུན་པ་དང་མི་མཐུན་པའི་སེམས་
ཅན་ནོ། ། བསམ་པ་ལ་གསུམ་ལས་འདུ་ཤེས་དང་ཉོན་མོངས་ནི་སྔར་ལྟར་རོ། ། ཀུན་སློང་ནི་མཐུན་པ་དབྱེ་
འདོད་དང༌མི་མཐུན་པ་འདུམ་མི་འདོད་པའོ། ། སྦྱོར་བ་ནི་དེའི་ཆེད་དུ་ཚིག་བདེན་མི་བདེན་གང་རུང་སྨྲ་
བའོ། ། མཐར་ཐུག་ནི་སྨྲས་པའི་དོན་གོ་བའོ། ། ཚིག་རྩུབ་ཀྱི་གཞི་ནི། མནར་སེམས་སྐྱེ་པའི་གཞིར་གྱུར་བའི་
སེམས་ཅན་ནོ། ། བསམ་པ་ལ་གསུམ་ལས་འདུ་ཤེས་དང་ཉོན་མོངས་ནི་སྔར་བཞིན་ནོ། ། ཀུན་སློང་ནི་ངག་
རྩུབ་པོ་སྨྲ་འདོད་པའོ། །མཐར་ཐུག་ནི་སྨྲས་པའི་དོན་དེས་གོ་བའོ། ། ཕན་སེམས་ཀྱིས་ཡིན་ན་དངོས་གཞིའི་
ལས་ལམ་མེད་དོ། ། ངག་ཀྱལ་གྱི་གཞི་ནི་དོན་དང་མི་ལྡན་པའོ། ། བསམ་པ་ལ་གསུམ་ལས་འདུ་ཤེས་ནི་བརྗོད་
དོན་དེ་ལ་དེར་འདུ་ཤེས་པའོ། ། ཉོན་མོངས་ནི་དུས་གསུམ་གང་རུང་ངོ་། ། ཀུན་སློང་ནི་འབྲེལ་མེད་དུ་སྨྲ་བར་
324

༄༅། ། ལས་ཀྱི་རྣམ་གཞག་གསའ་་བའི་མེ་ལོང༌། །
འདོད་པའོ། ། སྦྱོར་བ་ནི་དེ་སྨྲ་བར་ཞུགས་པའོ། ། མཐར་ཐུག་ནི་དེ་སྨྲས་ཟིན་པ་སྟེ། འདི་ལ་དོན་གོ་དགོས་
པའི་ངེས་པ་མེད་དོ། ། ངག་གྱལ་གྱི་ངོ་བོ་ནི་འཐབ་མོའི་གཏམ་དང་མཚང་འདྲུ་བ་དང་སྨྲེ་ངག་འདོན་པ་དང་
དགའ་མགུར་སྤྱོད་པའི་གཏམ་དང་འདུ་འཛི་དང་ར་རོ་བའི་གཏམ་དང༌། བཞད་གད་དང་གླུ་དང་བསྟན་
བཅོསངན་པ་འདོན་པ་སོགས་སོ། ། བརྣབ་སེམས་ཀྱི་གཞི་ནི་གཞན་གྱི་ནོར་དང་ཡོ་བྱད་དོ། ། བསམ་པ་ལ་
གསུམ་ལས་འདུ་ཤེས་ནི་གཞི་དེ་ལ་དེར་འདུ་ཤེས་པའོ། ། ཉོན་མོངས་ནི་དུག་གསུམ་གང་རུང་ངོ༌། ། ཀུན་སློང་
ནི་བདག་གིར་བྱ་བར་འདོད་པའོ། ། སྦྱོར་བ་ནི་དེར་རྩོལ་བར་བྱེད་པའོ། ། མཐར་ཐུག་ནི་དེ་བདག་གིར་གྱུར་
ཅིག་སྙམ་པའོ། ། གནོད་སེམས་ཀྱི་གཞི་དང་འདུ་ཤེས་དང་ཉོན་མོངས་ནི་ཚིག་རྩུབ་བཞིན་ནོ། ། ཀུན་སློང་ནི་
རྡེག་པ་ལ་སོགས་པར་འདོད་པའོ། ། སྦྱོར་བ་ནི་དེའི་ཆེད་དུ་སྦྱོར་བའོ། ། མཐར་ཐུག་ནི་རྡེག་པ་དང་འཆིང་བ་
སོགས་བྱ་བར་ཐག་བཅད་པའོ། ། ལོག་ལྟའི་གཞི་ནི་ཡོད་པའི་དོན་ནོ། ། བསམ་པ་ལ་གསུམ་ལས་འདུ་ཤེས་ནི་
དོན་དེ་ལ་བདེན་པར་འདུ་ཤེས་པའོ། ། ཉོན་མོངས་ནི་དུག་གསུམ་གང་རུང་ངོ། ། ཀུན་སློང་ནི་སྐུར་བ་
འདེབས་འདོད་པའོ། ། སྦྱོར་བ་ནི་བསམ་དོན་དེར་བརྩམས་པའོ། ། འདི་ལ་བཞི་སྟེ། ལེགས་སྤྱད་དང་ཉེས་
སྤྱད་སོགས་མེད་དོ་ཞེས་རྒྱུ་ལ་སྐུ་འདེབས་བྱེད་པ་དང་། དེ་གཉིས་ཀྱི་རྣམ་སྨིན་མེད་དོ་ཞེས་འབྲས་བུ་ལ་སྐུར་བ་
དང༌། འཇིག་རྟེན་ཕ་རོལ་དང་བརྫུས་ཏེ་སྐྱེ་བ་དང་། ཕས་ས་བོན་བཏབ་པ་དང་མས་ས་བོན་བཟུང་པ་མེད་དོ་
ཞེས་བྱེད་པ་ལ་སྐུར་བ་དང་། དགྲ་བཅོམ་པ་མེད་དོ་ཞེས་ཡོད་པའི་དངོས་པོ་ལ་སྐུར་བ་འདེབས་པ་རྣམས་
སོ། ། མཐར་ཐུག་ནི་སྐུར་བ་གདབ་པར་ངེས་པའོ། ། ལོག་ལྟའི་ལས་ལམ་གྱི་དངོས་གཞི་རྫོགས་པ་ལ་ཁྱད་ཆོས་
དུ་མ་ཚང་དགོས་ཀྱི། དེ་ལྟར་སྐྱེས་པ་ཙམ་གྱིས་མི་ཆོག་གོ ༑ མཛོད་ལས། གསུམ་ལམ་བདུན་ནི་ལས་ཀྱང་
ཡིན། ། ཞེས་འབྱུང་བ་ལྟར་ལས་ལམ་ཡིན་མིན་གྱི་ཁྱད་པར་ཡོད་དེ། ལུས་ངག་གི་ལས་བདུན་ནི་ལས་ཀྱང་ཡིན་
ཞིང་། རང་ཉིད་ཀུན་ནས་སློང་བྱེད་ཀྱི་སེམས་པ་འཇུག་པའི་གཞི་ཡིན་པས་ལས་ཀྱི་ལམ་ཡང་ཡིན་ལ། ཡིད་ཀྱི་
ལས་གསུམ་ནི་རང་དང་མཚུངས་ལྡན་གྱི་སེམས་པ་འཇུག་པའི་གཞི་ཡིན་པས་ལས་ཀྱི་ལམ་ཡིན་ཀྱང་ལས་དངོས་མ་
ཡིན་པའི་ཕྱིར། དེ་དག་གི་ཀུན་སློང་དང་མཚུངས་ལྡན་གྱི་ཡིད་ལས་སེམས་པ་ནི་ལས་ཡིན་ཀྱང་ལས་ཀྱི་ལམ་མ་
ཡིན་ཏེ། རང་གི་ངོ་བོའི་སྒོ་ནས་ལས་ཁོ་ནར་འགྱུར་བའི་ཕྱིར་རོ། ། འོན་ཀྱང་ཞིབ་ཏུ་དཔྱད་དགོས་པ་ཡོད་
དོ། ། གཉིས་པ་དགེ་བའི་ལས་ལམ་བཅུ་ནི་མི་དགེ་བ་བཅུ་ལས་ལྡོག་པའི་སྒོ་ནས་ཅི་ལྟར་རིགས་པར་ཤེས་པར་
བྱའོ། ། དྲུག་པ་ལ་གཉིས། ལས་ལམ་བཅུའི་ལྕི་ཡང་དང་། ལས་སྟོབས་ཆེ་བ་གཞན་བཤད་པའོ། ། དང་པོ།
ལུས་ཀྱི་ལས་གསུམ་དང་ངག་གི་བཞི་སྟེ་བདུན་ནི་སྔ་མ་སྔ་མ་ལྕི་ཞིང་། ཡིད་ཀྱི་གསུམ་ནི་ཕྱི་མ་ཕྱི་མ་ལྷག་པར་
325

༄༅། ། རྗེ་བཙུན་གྲུགས་པ་བཤད་སྒྲུབ་ཀྱི་གསུང་འབུམ། །
ལྕིའོ། ། གཞན་ཡང་སའི་དངོས་གཞི་ལྟར་ན་ཀུན་སློང་དྲག་པོའི་དབང་གིས་ལྕི་བ་དང་། ལན་མང་བོ་དང་ཡུན་
རིང་དུ་བྱས་ནས་ལྕི་བ་དང་། དཀོན་མཆོག་གསུམ་དང་བླ་མ་དང་ཕ་མ་ལྟ་བུ་ལ་ཕན་གནོད་བྱས་པས་ལྕི་བ་དང་།
གཉེན་པོ་མེད་པས་ལྕི་བ་སོགས་ཡོད་ཅིང་། བཤེས་སྤྲིངས་ལས། རྟག་དང་མངོན་པར་ཞེན་དང་གཉེན་པོ་མེད།
ཡོན་ཏན་གཙོ་དང་གཞི་ལས་བྱུང་བའི་ལས། ། དགེ་དང་མི་དགེ་རྣམ་ལྔ་ཆེན་པོ་སྟེ། ། དེ་ལས་དགེ་བ་སྤྱོད་ལ་
བརྩོན་པར་གྱིས། ། ཞེས་གསུངས་ཏེ་འདྲའོ། ། གཉིས་པ་ལ་ཞིང་གི་སྒོ་ནས་སྟོབས་ཆེ་བ་འཕགས་པ་དང་དེར་
མ་ཟད། སོ་སྐྱེ་ཡིན་ཡང་བསོད་ནམས་གསོག་པའི་རྟེན་དུ་སྟོབས་ཆེ་བ་ནི། མཛོད་ལས། འཕགས་པ་མིན་ཡང་
ཕ་མ་དང་། ། ནད་པ་དང་ནི་ཆོས་སྨྲ་དང་། ། སྐྱེ་མཐའི་བྱང་ཆུབ་སེམས་དཔའ་ལ། ། ཡོན་ནི་གཞལ་དུ་མེད་
པ་ཡིན། ། ཞེས་གསུངས་པ་ལྟར་ཡིན་ལ། སྤྱིར་དཀོན་མཆོག་དང་བླ་མའམ་བླ་མ་དང་འདྲ་བ་དང་ཕ་མ་སོགས་
ལ་ཕན་གནོད་ཅུང་ཟད་ཅིག་བྱས་ཀྱང་ཕན་ཡོན་དང་ཁ་ན་མ་ཐོ་བའི་སྡིག་ཆེ་བར་བཤད། དགེ་འདུན་གྱི་ཞལ་དུ་
འདུ་བའི་སྒོ་འཕྲོག་ན་ནི་དམྱལ་བ་ཆེན་པོར་ལྷུང་ལ། འདུ་སྒོ་མིན་ཡང་དགེ་འདུན་གྱི་ཡོ་བྱད་མ་བྱིན་པར་བླངས་
ན་ནི་མནར་མེད་ཀྱི་འཁོར་དུ་སྐྱེ་བར་གསུངས་ཏེ། ད་ལྟ་ནི་འདི་འདྲ་བྱེད་མཁན་འབྱུང་དོགས་པས་གཟབ་པར་
འཚལ་ལོ། ། རྟེན་གྱི་སྒོ་ནས་སྟོབས་ཆེ་བ་ནི། སྤྱིར་མཁས་པའི་སྡིག་པ་ཡང་ལ། བླུན་པོའི་སྡིག་པ་ལྕི་བར་
གསུངས་ཏེ། དེ་ཡང་མཁས་པས་སྡིག་ལྟུང་ལ་འགྱོད་སེམས་ཀྱི་བཤགས་བསྡོམ་བྱེད་པས་ཡང་བར་འགྱུར་བ་
དང༌། བླུན་པོས་དེ་ལྟར་མི་བྱེད་པའི་སྟེང་དུ་སྡིག་པ་འགའ་ཞིག་ལ་རྗེས་སུ་ཡི་རང་བྱས་ནས་འཕེལ་བར་འགྱུར་
བའི་དབང་དུ་མཛད་ཀྱི། ཤེས་བཞིན་དུ་དགེ་སྡིག་ཁྱད་དུ་གསོད་པའི་མཁས་རློམ་ལ་ནི་ལྕི་བ་ཡིན་ནོ། ། རྟེན་
ཁྱིམ་པ་དང་རབ་བྱུང་གཉིས་ལས་ཕྱི་མས་བྱས་པའི་དགེ་སྡིག་ནི་ལྷག་པར་སྟོབས་ཆེ་ཞིང་སྡོམ་ལྡན་དང་སྡོམ་ལྡན་
མིན་པ་གཉིས་ལས་སྔ་མས་བྱས་པའི་ལས་སྟོབས་ཆེ་ལ། སྡོམ་ལྡན་ལའང་གཅིག་ལྡན་དང་གཉིས་ལྡན་དང་
གསུམ་ལྡན་རྣམས་ལས་ཕྱི་མ་ཕྱི་མས་བྱས་པའི་ལས་སྟོབས་ལྷག་པར་ཆེའོ། ། བྱང་སེམས་ཡིན་མིན་གཉིས་ལས་སྔ་
མས་བྱས་པའི་དགེ་བའི་ལས་སྟོབས་ཆེ་བ་སོགས་ཤེས་པར་བྱའོ། ། དངོས་པོའི་སྒོ་ནས་སེམས་ཅན་ལ་སྦྱིན་པ་
གཏོང་བ་ལ་ཆོས་ཀྱི་སྦྱིན་པ་སྟོབས་ཆེ་ལ། སངས་རྒྱས་ལ་མཆོད་པ་ལ་ཟང་ཟིང་ལས་སྒྲུབ་འི་མཆོད་པ་ཆེས་ཕུལ་དུ་
བྱུང་ངོ༌། ། བསམ་པའི་སྒོ་ནས་ཐར་བ་དོན་གཉེར་གྱི་བསམ་པས་མཆོད་པ་སྟོབས་ཆེ་ལ། སེམས་ཅན་ཐམས་
ཅད་ཀྱི་དོན་དུ་ཐམས་ཅད་མཁྱེན་པ་དོན་གཉེར་གྱི་བསམ་པས་མཆོད་པ་ནི་དེ་བས་ཀྱང་སྟོབས་ཆེ་བར་གསུངས་
སོ། ། ལས་ཉོན་སྟོབས་ཆེ་བ་མང་ཡང་བྱང་སེམས་ལ་ཁྲོས་པའི་ཁོང་ཁྲོ་དང་། མཚམས་མེད་དང་། ཆོས་སྤོང་
གི་ལས་དང་། ལོག་ལྟ་འོགའ་ཞིག་ནི་ལྷག་པར་སྟོབས་ཆེ་སྟེ། དེའི་ཚུལ་གཞན་དུ་ཤེས་པར་བྱའོ། ། མདོར་ན་
326

༄༅། ། ལས་ཀྱི་རྣམ་གཞག་གསལ་བའི་མེ་ལོང་། །
ལས་སྟོབས་ཆེ་ཆུང་དུ་འགྱུར་བའི་ཚུལ་ཡོད་དེ། མཛོད་ལས། འཇུག་དང་ཞིང་དང་གཞི་དང་ནི། ། སྦྱོར་དང་
སེམས་པ་བསམ་པ་སྟེ། ། དེ་དག་ཆུང་དང་ཆེ་བ་ལས། ། ལས་ཀྱང་ཆུང་དང་ཆེ་བ་ཉིད། ། ཅེས་འབྱུང་བ་ལྟར་
ལས་དེ་བྱས་པའི་མཇུག་ཏུ་རྗེས་སུ་ཡི་རང་བྱེད་པ་དང་། ཕ་མ་དང་སློབ་དཔོན་སོགས་ཕན་འདོགས་པའི་ཞིང་
དང་བླ་མ་དང་དཀོན་མཆོག་གསུམ་སོགས་ཡོན་ཏན་གྱི་ཞིང་དང་། ལས་ལམ་བྱེད་པའི་གཞི་དང་། ལས་ལམ་
དེའི་སྦྱོང་བ་དང༌། རྫོགས་པར་བྱེད་པའི་སེམས་པ་དང་། ཀུན་སློང་བསམ་པའི་ཁྱད་པར་དྲུག་པོ་ཆུང་བ་ལས་
ནི་ལས་སྟོབས་ཆུང་ལ། དེ་རྣམས་ཆེ་བ་ལས་ནི་ལས་ཀྱང་སྟོབས་ཆེ་བའམ་ལྕི་བར་འགྱུར་བའི་ཕྱིར་རོ། ། བདུན་
པ་ལས་གཉིས་ཀྱི་འབྲས་བུ་ལ་དགེ་བའི་འབྲས་བུར་རྣམ་སྨིན། རྒྱུ་མཐུན། བདག་པོའམ་དབང་གི་འབྲས་བུ་
གསུམ། ། དང་པོ་ནི། མི་དགེ་བཅུ་ཆེན་པོ་རེ་རེས་དམྱལ་བ། འབྲིང་གིས་ཡི་དྭགས། ཆུང་ངུས་དུད་འགྲོར་
སྐྱེའོ། ། མཛོད་ལས་མི་དགེ་བཅུ་བོ་ཐམས་ཅད་ལ་སྦྱོར་དངོས་མཇུག་གསུམ་སོ་སོར་བྱས་ནས་སྦྱོར་བས་རྣམ་སྨིན་
དང་། དངོས་གཞིས་རྒྱུ་མཐུན་དང་། མཇུག་གི་བདག་འབྲས་འབྱིན་པ་ཞིག་ཀྱང་གསུངས་ཏེ། དེ་ཉིད་ལས།
ཐམས་ཅད་བདག་པོ་རྒྱུ་མཐུན་དང་། ། རྣམ་སྨིན་འབྲས་བུ་འབྱིན་པར་འདོད། ། ཅེས་པའི་ཐད་ཀྱི་འགྲེལ་བ་
རྣམས་ལས་དེ་ལྟར་སོ་སོར་ཕྱེ་ནས་བཤད་པའི་ཕྱིར། འདི་ནི་སྲོག་གཅོད་པའི་ཚེ་སྦྱོར་བའི་དུས་སུ་གཞན་སྡུག་
བསྔལ་བར་བྱེད་ཅིང་། དངོས་གཞིའི་དུས་སུ་དེ་མི་འབྱུང་བ་ལ་དགོངས་སོ། ། རྣམ་སྨིན་གྱི་འབྲས་བུ་ལ་ཕྱི་མའི་
འཕངས་འབྲས་ཀྱིས་མ་ཁྱབ་སྟེ། མཐོང་ཆོས་ལ་རྣམ་སྨིན་མྱོང་བ་སྲིད་པའི་ཕྱིར་རོ། ། རྒྱུ་མཐུན་གྱི་འབྲས་བུ་ནི།
མིར་སྐྱེས་ཀྱང་སྲོག་གཅོད་སོགས་རིམ་པ་བཞིན་ཚེ་ཐུང་བ་དང་ལོངས་སྤྱོད་ཆུང་བ་དང་ཆུང་མ་མ་བསྲུངས་པར་
འགྱུར་བ་དང་སྐུར་བ་མང་བ་དང་མཛའ་བོ་དང་དབྱེ་བ་དང་སྒྲ་ཡིད་དུ་མི་འོང་བ་ཐོས་པ་དང་ཚིག་མི་ཉན་པ་དང་
དུག་གསུམ་ཆེ་བའོ། ། བདག་འབྲས་ནི། སྲོག་བཅད་པ་ལས་སྣོད་ཀྱི་འཇིག་རྟེན་གྱི་བཟའ་བཏུང་དང་སྨན་
དང་འབྲས་བུ་སོགས་མཐུ་ཆུང་བར་འགྱུར་བ་དང་། མ་བྱིན་པ་བླངས་པས་འབྲས་བུ་ཉུང་བ་དང་ཐན་པ་དང་
ཆར་དང་སེར་བས་འབྲས་བུ་མ་རུང་བར་བྱེད་པ་དང་། ལོག་གཡེམ་གྱིས་འདམ་རྫབ་དང་ལྡན་ལྗིན་སོགས་དང་
བཅས་པ་དང་། བརྫུན་དུ་སྨྲ་བས་ལས་ཀྱི་མཐའ་མི་རྒྱས་པ་དང་མི་མཐུན་པ་དང་བསྒྲུབ་དང་འཇིགས་པ་དང་
བཅས་པ་དང་། ཕྲ་མས་ས་ཕྱོགས་འབར་འབུར་དང་བགྲོད་དཀའ་བ་སོགས་དང་བཅས་པ་དང་། ཚིག་རྩུབ་
ཀྱིས་ས་ཕྱོགས་སྡོང་དུམ་དང་ཚེར་མ་དང་རྡོ་མང་བ་དང་ཆུ་དཀོན་པ་སོགས་དང་བཅས་པ་དང་། ངག་ཀྱལ་གྱིས་
ལྗོན་ཤིང་སོགས་ལ་འབྲས་བུ་མི་འཆགས་པ་སོགས་དང་བཅས་པ་དང་། བརྣབ་སེམས་ཀྱིས་ཕུན་སུམ་ཚོགས་པ་
རྣམས་རིམ་གྱིས་འགྲིབ་པར་འགྱུར་བ་དང་། གནོད་སེམས་ཀྱིས་ནད་ཡམས་དང་འཁྲུགས་པ་མང་བ་དང་སྟག་
327

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དང་སེང་གེ་སོགས་ཀྱིས་འཚེ་བར་བྱེད་པ་དང་། ལོག་ལྟས་ནི་སྣོད་ཀྱི་འབྱུང་ཁུང་མཆོག་དང་གཙོ་བོ་རྣམས་ནུབ་
པར་འགྱུར་བའོ། ། དེ་དག་ནི་ལས་འབྲས་བུའི་དབང་དུ་བྱས་པ་སྟེ། མཁས་པ་ཁ་ཅིག སྤྱིར་རྣམ་སྨིན་གྱི་
འབྲས་བུ་ཡིན་ན། རང་དང་སྐྱེས་བུ་བྱེད་འབྲས་དང་བདག་འབྲས་དང་རྒྱུ་མཐུན་གྱི་འབྲས་བུ་བཞི་ཀ་ཡིན་པས་
ཁྱབ་པ་དང་། འདུས་བྱས་ཡིན་ན་བྱེད་འབྲས་དང་བདག་འབྲས་གཉིས་ཀ་ཡིན་དགོས་ཞེས་འདོད་པས་དེ་ཡང་
ཤེས་དགོས་སོ། ། གཉིས་པ་ལ་གསུམ་ལས། དགེ་བའི་རྣམ་སྨིན་ནི་དགེ་བ་ཆུང་འབྲིང་ཆེན་པོ་གསུམ་གྱིས་མི་
དང་འདོད་པའི་ལྷ་དང་ཁམས་གོང་མའི་ལྷར་སྐྱེ་ལ། རྒྱུ་མཐུན་དང་བདག་འབྲས་ནི་མི་དགེ་བའི་འབྲས་བུ་ལས་
ལྡོག་སྟེ་སྦྱར་བའོ། ། མདོར་ན་མ་དག་པའི་སྣོད་ཀྱི་འཇིག་རྟེན་དང་བཅུད་ཀྱི་སེམས་ཅན་རྣམས་ནི་ལས་ཀྱི་རྒྱུ་
ལས་བྱུང་བ་ཡིན་ཏེ། དཔལ་ལྡན་ཟླ་བའི་དབུ་མ་འཇུག་པར། འགྲོ་བ་མ་ལུས་ལས་ལས་སྐྱེས་པར་གསུངས། །
ཞེས་དང་། མཛོད་ལས་ཀྱང་། འཇིག་རྟེན་སྣ་ཚོགས་ལས་ལས་སྐྱེས། ། ཞེས་གསུངས་པའི་ཕྱིར། དཀར་བའི་
ལས་དེ་རྣམས་ཉིད་གཅིག་པུ་ཞི་བདེ་དོན་གཉེར་གྱི་བསམ་པ་ཙམ་གྱིས་ཟིན་ན་ནི་དམན་པའི་བྱང་ཆུབ་འགྲུབ་
པའི་རྒྱུར་འགྱུར་ལ། བྱང་ཆུབ་ཀྱི་སེམས་དང་རྫོགས་བྱང་དུ་བསྔོ་བའི་བསྔོ་བས་ཟིན་ན་ནི་སངས་རྒྱས་ཐོབ་པའི་
རྒྱུར་འགྱུར་བ་ཡིན་ནོ། ། བརྒྱད་པ་ལ་གཉིས། འཕེན་རྫོགས་ཀྱི་ཁྱད་པར་དང་། དུས་མྱུར་བུལ་དང་ལས་གང་
གི་འབྲས་བུ་སྔོན་ལ་འབྱིན་ཚུལ་ལོ། ། དང་པོ་ནི། རིན་ཆེན་འཕྲེང་བ་ལས། མི་དགེ་བ་ལས་སྡུག་བསྔལ་
ཀུན། ། དེ་བཞིན་ངན་འགྲོ་ཐམས་ཅད་དང་། ། དགེ་ལས་བདེ་འགྲོ་ཐམས་ཅད་དང་། ། སྐྱེ་བ་ཀུན་ཏུ་བདེ་བ་
དང༌། ཞེས་གསུངས་པ་ལྟར་དགེ་བའི་ལས་ཀྱིས་ནི་བདེ་འགྲོར་འཕེན་གྱི། ངན་འགྲོར་འཕེན་མི་སྲིད་ལ། མི་
དགེ་བའི་ལས་ཀྱིས་ནི་ངན་འགྲོར་འཕེན་གྱི། བདེ་འགྲོར་འཕེན་མི་སྲིད་དེ། ལས་དཀར་ནག་གཉིས་ཀྱི་རྣམ་
སྨིན་འཆོལ་ནས་འབྱིན་པ་མི་སྲིད་པའི་ཕྱིར། དཔེར་ན། གྲོ་ནས་སོགས་ཀྱི་ས་བོན་སྣ་ཚོགས་ལས་འབྲས་བུ་ནོར་
ནས་མི་འབྱུང་བ་བཞིན་ནོ། ། རྫོགས་བྱེད་ལ་ནི་ངེས་པ་མེད་དེ། འཕེན་བྱེད་དགེ་བས་འཕངས་ཤིང་རྫོགས་
བྱེད་ཀྱང་དགེ་བས་རྫོགས་པ་དང་། འཕེན་བྱེད་མི་དགེ་བས་འཕངས་ཤིང་རྫོགས་བྱེད་མི་དགེ་བས་རྫོགས་པ་
དང་། དགེ་བས་འཕངས་ཀྱང་མི་དགེ་བས་རྫོགས་པ་རྣམས་མི་དགེ་བས་འཕངས་ཀྱང་དགེ་བས་རྫོགས་པ་དང་།
དགེ་བས་འཕངས་ཀྱང་འདྲེས་མས་རྫོགས་པ་དང་། མི་དགེ་བས་འཕངས་ཀྱང་འདྲེས་མས་རྫོགས་པ་དང་དྲུག་
ཡོད་པའི་ཕྱིར་ཏེ། བདེ་འགྲོའི་རྟེན་ལ་བདེ་བ་ཤས་ཆེར་ཡུན་རིང་མྱོང་བ་དང་པོ་དང༌། ངན་འགྲོའི་རྟེན་ལ་
སྡུག་བསྔལ་ཆེར་མྱོང་པ་གཉིས་པ་དང་། བདེ་བའི་རྟེན་ལ་སྡུག་བསྔལ་ཆེར་མྱོང་བ་གསུམ་པ་དང་། ངན་འགྲོའི་
རྟེན་ལ་བདེ་བ་ཆེར་མྱོང་བ་བཞི་བ་དང་། བདེ་འགྲོའི་རྟེན་ལ་བདེ་སྡུག་འདྲེས་མར་མྱོང་བ་ལྔ་བ་དང་། ངན་
328

༄༅། ། ལས་ཀྱི་རྣམ་གཞག་གསལ་བའི་མེ་ལོང་། །
འགྲོའི་རྟེན་ལ་བདེ་སྡུག་འདྲེས་མར་མྱོང་བ་དྲུག་པ་ཡིན་པའི་ཕྱིར། གཞན་ཡང་དགེ་བས་བདེ་འགྲོར་སྐྱེས་ཀྱང་
ཡན་ལག་དང་ཉིང་ལག་དང་དབང་པོ་མ་ཚང་བ་དང་མདོག་མི་སྡུག་པ་དང་ཚེ་ཐུང་བ་དང་ནད་མང་བ་དང་
དབུལ་བ་སོགས་ནི་མི་དགེ་བས་བྱེད་པ། མི་དགེ་ལས་ལྷ་མིན་དང་དུད་འགྲོ་དང་ཡི་དྭགས་སུ་སྐྱེས་ཀྱང་ལོངས་
སྤྱོད་ལྷའི་དཔལ་འབྱོར་ལྟ་བུར་གྱུར་བ་ནི་དགེ་བས་བྱས་པ་སྟེ། དེས་མཚོན་ནས་གཞན་ཡང་ཤེས་དགོས་སོ། །
བྱེ་བྲག་སྨྲ་བོས་འཕེན་བྱེད་ཀྱི་ལས་གཅིག་གིས་སྐྱེ་བ་གཅིག་ཁོ་ན་འཕེན་ཅིང་། རྫོགས་བྱེད་ལ་དུ་མ་འབྱུང་བ་
དང་། ལས་དུ་མས་ཀྱང་སྐྱེ་བ་གཅིག་ཁོ་ན་མི་འཕེན་པར་འདོད་མོད། ཀུན་བཏུས་ལས་ནི། ལས་གཅིག་གིས་
ལུས་གཅིག་འཕེན་པའི་ལས་ཀྱང་ཡོད། ལས་གཅིག་གིས་ལུས་དུ་མ་འཕེན་པའི་ལས་ཀྱང་ཡོད། ལས་དུ་མས་
ལུས་གཅིག་འཕེན་པའི་ལས་ཀྱང་ཡོད། ལས་དུ་མས་ལུས་དུ་མ་འཕེན་པའི་ལས་ཀྱང་ཡོད་དོ་ཞེས་གསུངས་པ་
ལྟར་འདིར་ཡང་འདོད་དེ། ལས་སྟོབས་ཆེན་གཅིག་གིས་ལུས་མང་བོ་དང་། ལས་སྟོབས་ཆུང་དུ་མས་ལུས་
གཅིག་འཕེན་པར་འདོད་རིགས་པའི་ཕྱིར་ཏེ། དགྲ་ནག་གི་འགྲེལ་བ་ལས། ཚིགས་བཅད་གཅིག་ཙམ་ཉན་པ་
ལ། ། གང་གིས་བླ་མར་མི་འཛིན་པ། ། ཁྱི་ཡི་སྐྱེ་གནས་བརྒྱར་སྐྱེས་ནས། ། སྨེ་ཤ་ཅན་དུ་སྐྱེ་བར་འགྱུར། །
ཞེས་གསུངས་པ་ལྟ་བུས་འགྲུབ་པའི་ཕྱིར། འོན་ཀྱང་ཞིབ་ཆ་འབྱེད་དགོས་པ་ཡོད་དོ། ། གཉིས་པ་ལ་ལས་
སྟོབས་ཆེན་འགའི་རྣམ་སྨིན་ནི་ཚེ་འདིའམ་ཕྱི་མ་ལྟ་བུར་སྨིན་པར་འགྱུར་ཡང་། ལས་འགའ་ཞིག་དང་རྣམ་སྨིན་
གྱི་འབྲས་བུའི་བར་དུ་བསྐལ་བ་ལ་སོགས་པས་ཀྱང་ཆོད་པ་ཡོད་དེ། མདོ་ལས། ལས་རྣམས་བསྐལ་བ་བརྒྱར་
ཡང་ནི། ། ཆུད་མི་ཟ་བའང་ཚོགས་དང་དུས། ། རྙེད་པ་ལུས་ཅན་རྣམས་ལ་ནི། ། འབྲས་བུ་དག་ཏུ་སྨིན་པར་
འགྱུར། ། ཞེས་གསུངས་པའི་ཕྱིར། དགེ་མི་དགེའི་ལས་ཆེ་ཆུང་མང་བོ་བསགས་པ་རྣམས་ཀྱི་རྣམ་སྨིན་འབྱིན་
ཚུལ་ཡོད་དེ། སྤྱིར་ལས་ལྕི་བ་གང་ཡིན་པ་དེ་ཐོག་མར་སྨིན་ལ། ལྕི་ཡང་མཉམ་ན་འཆི་ཁར་གང་མངོན་དུ་གྱུར་
བ་དེ་ཐོག་མར་སྨིན། དེ་ཡང་འདྲ་ན་གང་གོམས་ཆེ་བ་དེ་སྔོན་ལ་སྨིན། དེ་ཡང་འདྲ་ན་གང་ཐོག་མར་བྱས་པ་དེ་
སྔོན་ལ་སྨིན་པར་འགྱུར་པའི་ཕྱིར་ཏེ། མཛོད་འགྲེལ་ལས། ལས་ཀྱིས་འཁོར་བར་ལྕི་གང་དང་། ། ཉ་བ་གང་
དང་གོམས་པ་གང་། ། སྔོན་བྱས་གང་ཡིན་དེ་ལས་ནི། ། སྔ་མ་སྔ་མ་རྣམ་སྨིན་འགྱུར། ། ཞེས་གསུངས་པའི་
ཕྱིར་རོ། ། དགུ་བ་ལ། འདི་སྙམ་དུ་ལས་བྱེད་པའི་དུས་ཀྱི་རྟེན་དེ་ཞིག་ནས་ཡུན་རིང་དུ་སོང་བའི་ཚེ་སྔར་བྱས་
པའི་ལས་དེ་ཡང་ཞིག་དགོས་པས་ཕྱིས་དེའི་འབྲས་བུ་ཇི་ལྟར་སྨིན་པར་འགྱུར་ཞེ་ན། དེའི་ལན་ནི་རྒྱས་པ་དབུ་
མའི་གཞུང་ཆེ་བ་ནས་བཤད་པ་ལྟར་ལས་ལ་རྟག་ཆད་སྤོང་བའི་སྤོང་ཚུལ་ཞིག་བདག་གིས་ལོགས་སུ་བྲིས་ཡོད་
པས་འདིར་མི་འཆད་ལ། མཚོན་ཙམ་ནི་ལས་དེ་དང་ང་བྱས་ནས་འགགས་ཀྱང་དེའི་བག་ཆགས་སེམས་རྒྱུད་ཀྱི་
329

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སྟེང་དུ་བཞག་པའི་རྟེན་འབྲེལ་གྱི་རྒྱུན་རང་རྒྱུད་ལ་ཡོད་པ་དེ་རྐྱེན་གྱིས་གསོལ་འདེབས་པ་དང་འཕྲད་ན་ལས་དེ་
དང་དེའི་འབྲས་བུ་འབྱིན་པ་ཡིན་ལ། དེ་ཡང་རྨི་ལམ་གྱི་དཔེ་ལྟར་འགགས་ནས་རིང་དུ་སོང་ཡང་རང་བཞིན་
མེད་པའི་ལས་ཀྱི་རང་བཞིན་གྱིས་མེད་པའི་འབྲས་བུ་བསྐྱེད་པ་ནི་འཐད་པ་ཡིན་ཏེ། ཟླ་བས་ཡབ་སྲས་མཇལ་
བའི་མདོའི་དོན་བསྡུས་ནས་དབུ་མ་འཇུག་པ་ལས། རྨི་ལམ་དམིགས་པའི་ཡུལ་དག་མཐོང་ནས་ནི། ། སད་
ཀྱང་བླུན་ལ་ཆགས་པ་སྐྱེ་འགྱུར་ལྟར། ། དེ་བཞིན་འགགས་ཤིང་རང་བཞིན་ཡོད་མིན་པའི། ། ལས་ལས་ཀྱང་
ནི་འབྲས་བུ་ཡོད་པ་ཡིན། ། ཞེས་གསུངས་པ་ལྟར་ཡིན་པའི་ཕྱིར། དེས་ན་དགེ་བའི་ལས་བྱས་པ་རྣམས་ལ་རྗེས་
སུ་ཡི་རང་ཞིང་དགའ་བ་དང་། རྫོགས་བྱང་དུ་བསྔོས་ན་འཕེལ་བ་དང་མི་འཛད་པ་སོགས་ཡིན་པས་དེ་ལྟར་བྱ་
དགོས་ལ། མི་དགེ་བའི་ལམ་ལ་ནི་སྟོབས་བཞིའི་བཤགས་བསྡོམ་ཅི་ནུས་བྱ་དགོས་ཏེ། བཤགས་སྡོམ་ཤུགས་
དྲག་བྱས་ན་མྱོང་ངེས་ཀྱི་ལས་ཀྱང་འདག་པར་གསུངས་པའི་ཕྱིར། ངན་སོང་དུ་སྐྱེས་ནས་སྡུག་བསྔལ་ཆེན་པོ་
མྱོང་བར་འགྱུར་བའི་མྱོང་ངེས་ཀྱི་ལས་ཤིན་ཏུ་སྟོབས་ཆེན་འགའ་ཞིག་ནི། ཤེར་ཕྱིན་ལ་བསླབ་པའི་གཉེན་པོ་
ཀུན་ཏུ་སྤྱོད་པའི་སྟོབས་ཙམ་གྱིས་སྦྱངས་ནས་ལས་ཀྱི་ལྷག་མ་འགའ་ཞིག་གི་རྣམ་སྨིན་ཕྲན་བུ་ཚེ་འདི་ཐོག་ཏུ་མྱོང་
སྟེ་རྩ་བ་ནས་ཟད་པར་འགྱུར་བའང་ཡོད་དེ། ཤེར་ཕྱིན་གསུམ་བརྒྱ་བ་ལས། ཡང་རབ་འབྱོར་རིགས་ཀྱི་བུའམ་
རིགས་ཀྱི་བུ་མོ་གང་དག་འདི་ལྟ་བུའི་མདོ་སྡེའི་ཚིག་འདི་དག་ལེན་པ་དང་འཛིན་པ་དང་འཆང་བ་དང་ཀློག་པ་
དང་ཀུན་ཆུབ་པར་བྱེད་པ་དེ་དག་ནི་མནར་བར་འགྱུར། ཤིན་ཏུ་འང་མནར་བར་འགྱུར་རོ། ། དེ་ཅིའི་ཕྱིར་ཞེ་
ན། རབ་འབྱོར་སེམས་ཅན་དེ་དག་ནི་ཚེ་རབས་སྔ་མའི་མི་དགེ་བའི་ལས་ངན་སོང་དུ་སྐྱེ་བར་འགྱུར་བ་གང་དག་
བྱསཔ་དེ་དག་ཚེ་འདི་ཉིད་ལ་མནར་བས། ཚེ་རབས་སྔ་མའི་མི་དགེ་བའི་ལས་དེ་དག་བྱང་བར་འགྱུར་ཏེ།
སངས་རྒྱས་ཀྱི་བྱང་ཆུབ་ཀྱང་ཐོབ་པར་འགྱུར་རོ། ། ཞེས་དང་། རྟོག་གེ་འབར་བ་ལས་ཀྱང་། དམྱལ་བར་སྐྱེ་
བའི་ལས་རྣམས་དེས་ནི་ཚེ་འདིར་མགོ་བོ་ཚ་བ་ཙམ་དུ་འགྱུར་རོ། ། ཞེས་གསུངས་པའི་ཕྱིར། འོ་ན། མདོ་ལས།
ལས་རྣམས་བསྐལ་བ་བརྒྱར་ཡང་ནི། ། ཆུད་མི་ཟ་ཞེས་པ་དང་། སྔོན་གྱི་རྣམ་པར་སྨིན་པ་ནི་གང་ལ་ཡང་མ་
གཏོགས་སོ་ཞེས་གསུངས་པ་ཇི་ལྟར་ཡིན་ཞེ་ན། སྐྱོན་མེད་དེ། དང་པོ་ནི་གཉེན་པོ་མེད་ན་ངེས་ཞེས་པའི་དོན་
ཡིན་ལ། ཕྱི་མ་ནི་རྣམ་སྨིན་གྲུབ་ཟིན་པ་ལོང་བ་དང་འོན་པ་དང་ལྐུགས་པ་སོགས་གསོ་དཀའ་བ་ལ་དགོངས་པ་
ཡིན་པའི་ཕྱིར་རོ། ། ལས་དཀར་ནག་གཉིས་ལ་འཇུག་ལྡོག་བྱེད་པ་ཤིན་ཏུ་གལ་ཆེ་སྟེ། ལས་ཀྱི་དབང་གིས་སོ་སྐྱེ་
ལྟ་ཅི་ཐེག་དམན་འཕགས་པ་ཡང་འཁོར་བར་སྐྱེ་བ་ཡོད་ལ། བྱང་སེམས་སོ་སྐྱེ་སྦྱོར་ལམ་བཟོད་པ་མ་ཐོབ་པ་ངན་
སོང་དུ་སྐྱེ་བའང་སྲིད་ཅིང་། ལས་ཀྱིས་མི་ཚུགས་པའི་ས་ཕྱོགས་ཀྱང་མེད་པའི་ཕྱིར་ཏེ། སྐྱེས་རབས་ལས།
330

༄༅། ། ལས་ཀྱི་རྣམ་གཞག་གསལ་བའི་མེ་ལོང་། །
ལས་ཀྱི་རྣམ་པར་སྨིན་པ་བསམ་མི་ཁྱབ། ། བརྩེ་བའི་བདག་ཉིད་ཆེ་ཡང་དུད་འགྲོར་སྐྱེས། ། ཞེས་དང་།
ཚོམས་ལས། གང་དུ་གནས་ཀྱང་ལས་ཀྱིས་མི་ཚུགས་པའི། ། ས་ཕྱོགས་དེ་ནི་ཡོད་པ་མ་ཡིན་ཏེ། ། བར་སྣང་ལ་
མེད་རྒྱ་མཚོའི་ནང་ན་མེད། ། རི་བོ་རྣམས་ཀྱི་གསེབ་ཏུ་ཞུགས་ཀྱང་མིན། ། ཞེས་གསུངས་པའི་ཕྱིར། མདོར་
ན་ལས་འབྲས་སོགས་ཆོས་ཐམས་ཅད་རང་བཞིན་གྱིས་སྟོང་བ་རྟེན་འབྲེལ་གྱི་དོན་དུ་གོ་ན་ནི་ལྷག་པར་གནད་ཆེ་
སྟེ། ཏིང་ངེ་འཛིན་རྒྱལ་པོ་ལས། སྒྱུ་མ་ཆུ་བུར་སྨིག་རྒྱུ་གློག་འདྲ་ཞིང་། ། ཆོས་རྣམས་ཐམས་ཅད་ཆུ་ཡི་ཟླ་བ་
བཞིན། ། ཤི་ནས་འཇིག་རྟེན་ཕ་རོལ་འགྲོ་བ་ཡི། ། སེམས་ཅན་ཤེད་ལས་སྐྱེས་པ་མི་དམིགས་ཀྱང་། ། ལས་
རྣམས་བྱས་པ་མེད་པར་མི་འགྱུར་ཏེ། ། དཀར་ནག་ཇི་བཞིན་འབྲས་བུ་སྨིན་པར་བྱེད། ། རིགས་པའི་ཚུལ་གྱི་
སྒོ་འདི་བཟང་བོ་སྟེ། ། ཕྲ་ཞིང་མཐོང་དཀའ་རྒྱལ་བའི་སྤྱོད་ཡུལ་ཡིན། ། ཞེས་གསུངས་པའི་ཕྱིར་རོ། ། སྨྲས་
པ། རྒྱལ་བའི་གསུང་རབ་མང་དང་ཁྱད་པར་དུ། ། མངོན་པའི་མདོ་བསྟན་གཞུང་ལུགས་རྒྱ་མཚོ་ནས། །
འབྱུང་བའི་ལས་ཀྱི་རྣམ་གཞག་ཆ་ཙམ་ཞིག བློ་གྲོས་སོར་རྩེས་ཉེར་བླངས་བཀོད་པའི་དགེས། ། བདག་གཞན་
ཀུན་གྱི་ཚེ་རབས་ཐོག་མེད་ནས། ། ད་ལྟའི་བར་བསགས་ལས་ཀྱི་སྒྲིབ་པའི་ཚོགས། ། རབ་བྱང་མངོན་མཐོ་ལྷ་
མིའི་རྟེན་བརྒྱུད་དོ། ། མཐར་ཐུག་བླ་མེད་རྫོགས་བྱང་ཐོབ་གྱུར་ཅིག ། ཅེས་པ་འདི་ཡང་ཤཱཀྱའི་དགེ་སློང་
གྲགས་པ་བཤད་སྒྲུབ་ཀྱིས་ཅོ་ནེའི་གཟིམས་ཁང་ཉིད་ནས་སྦྱར་བའི་ཡི་གེ་བ་ནི་དད་དང་རྣམ་དཔྱོད་ལྡན་པའི་
གནས་བརྟན་གྲགས་པ་འོད་ཟེར་རོ། །
331

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་
སྒྲོན་མེ་ཞེས་བྱ་བ་བཞུགས་སོ། །
ན་མོ་གུ་རུ་མལྦུ་བྷོ། ཡ། ཚོགས་གཉིས་མགྱོགས་འགྲོས་ཆོས་སྐུའི་ནམ་མཁའ་ལ། ། ཉེ་བར་དྲངས་པའི་
གཟུགས་སྐུའི་ཉིན་མོར་བྱེད། ། ཚད་མེད་འཕྲིན་ལས་འོད་སྟོང་འཕྲོ་བ་ཅན། ། ཐུབ་དབང་པདྨོའི་གཉེན་ལ་
གུས་ཕྱག་འཚལ། ། རབ་འབྱམས་རྒྱལ་བ་ཀུན་གྱི་ཡེ་ཤེས་ནི། ། བཅུ་དྲུག་ལང་ཚོའི་དཔལ་འཛིན་གཞོན་ནུའི་
སྐུ། ། དྲན་པ་ཡིས་ཀྱང་བློ་ཡི་མཆོག་སྟེར་བ། ། རྗེ་བཙུན་བརྟན་པའི་འཁོར་ལོས་དགེ་ལེགས་སྩོལ། རྒྱལ་བའི་
གསུང་རབ་སྤྱི་དང་ཁྱད་པར་དུ། ། མངོན་པའི་མདོ་དང་དགོངས་འགྲེལ་ནས་བྱུང་བའི། ། སྣོད་བཅུད་རྣམ་
གཞག་ཅུང་ཟད་འཆད་འདོད་ཀྱིས། །དོན་གཉེར་ཅན་རྣམས་དགའ་བའི་ཡིད་ཀྱིས་ཉོན། ། འདི་ལ་གཉིས།
མངོན་པའི་ལུགས་བཞིན་དུ་ཅུང་ཟད་ཕྱེ་སྟེ་བཤད་པ་དང་། ཕལ་ཆེན་དང་དུས་འཁོར་གྱི་ལུགས་བསྡུས་ནས་
བཤད་པའོ། ། དང་བོ་ལ་གཉིས། སྤྱིར་བསྟན་པ་དང་། བྱེ་བྲག་ཏུ་བཤད་པའོ། ། དང་བོ་ལ་གཉིས། སྣོད་
བཅུད་ཀྱི་རྒྱུ་བཤད་པ་དང་། གསུང་རབ་ངག་ནས་བཤད་ཚུལ་བསྟན་པའོ། ། དང་བོ་ནི། སྤྱིར་སྣོད་བཅུད་
འགྲུབ་པའི་རྒྱུ་ནི་སེམས་ཅན་སྤྱི་མཐུན་གྱི་ལས་དང་སེམས་ཡིན་ཏེ། མཛོད་ལས། འཇིག་རྟེན་སྣ་ཚོགས་ལས་
ལས་སྐྱེས། ཞེས་པ་དང་། དབུ་མ་འཇུག་པ་ལས་ཀྱང་། སེམས་ཉིད་ཀྱིས་ནི་སེམས་ཅན་འཇིག་རྟེན་དང༌། །
སྣོད་ཀྱི་འཇིག་རྟེན་ཤིན་ཏུ་སྣ་ཚོགས་འགོད། འགྲོ་བ་མ་ལུས་ལས་ལས་སྐྱེས་པར་གསུངས། ཞེས་འབྱུང་བའི་
ཕྱིར། བྱེ་བྲག་ཏུ་སེམས་ཅན་སོ་སོའི་ལས་དང་སངས་རྒྱས་བྱང་སེམས་ཀྱི་ཚོགས་སམ་སྨོན་ལམ་གྱི་མཐུ་ལས་ཞིང་
ཁྱད་པར་ཅན་འགྲུབ་པར་འགྱུར་བ་ཡོད་དེ། ཕལ་པོ་ཆེ་ལས། ཇི་ལྟར་ས་བོན་ཁྱད་པར་གྱིས། འབྲས་བུ་སྣ་
ཚོགས་འབྱུང་བ་ལྟར། ། དེ་བཞིན་ལས་ཀྱི་ཁྱད་པར་གྱིས། ། སེམས་ཅན་རྣམས་དང་ཞིང་འབྱུང་སོགས། ། ཀླུ་
ཡི་རྒྱལ་པོས་སྤྲིན་ཕུང་རྣམས། ། ནམ་མཁའི་དབྱིངས་སུ་སྟོན་པ་ལྟར། ། དེ་བཞིན་སངས་རྒྱས་སྨོན་ལམ་
གྱིས། ། ཞིང་རྣམས་ཀུན་དུ་འབྱུང་བ་ཡིན། ། ཞེས་གསུངས་པའི་ཕྱིར། གཉིས་པ་ནི། རྒྱུད་རེ་གཉིས་དང་
ཕལ་ཆེན་དང་ཡབ་སྲས་མཇལ་བའི་མདོ་དང་དུས་འཁོར་དང་ས་སྡེ་སོགས་ནས་བཤད་ཚུལ་མི་འདྲ་བ་མང་དུ་
332

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
འབྱུང་སྟེ་འགའ་ཞིག་ནི་འོག་ཏུ་འཆད་པར་འགྱུར་རོ། ། གཉིས་པ་ལ། རྟེན་དཀྱིལ་འཁོར་གསུམ་བཤད་པ།
བརྟེན་པ་རི་མཚོ་གླིང་གསུམ་བཤད་པ། ཚ་གྲང་དམྱལ་བའི་གནས་བཤད་པ། ཉི་ཟླའི་འཆར་ཚུལ་དང་ཚད་
བཤད་པ། ལྷའི་གནས་བཤད་པ། སྟོང་གསུམ་ངོས་བཟུང་པ། འགྲོ་བ་རྣམས་ཀྱི་ལུས་དང་ཚེ་ཚད་བཤད་པ།
ཚད་དེ་གཞལ་བའི་ཐབས་བཤད་པ། སྣོད་བཅུད་ཀྱི་ཁྱད་ཆོས་བྱེ་བྲག་ཏུ་བཤད་པ་དང་དགུ། དང་པོ་ལ་རླུང་
དང་ཆུ་དང་ས་དཀྱིལ་བཤད་པ་གསུམ། དང་བོ་ནི། མཛོད་ལས། དེ་ལ་སྣོད་ཀྱི་འཇིག་རྟེན་གྱི། ། གནས་
པར་འདོད་པའི་འོག་དག་གི ། རླུང་གི་དཀྱིལ་འཁོར་རྣམས་སུ་ནི། ། ས་ཡ་དྲུག་འབུམ་གྲངས་མེད་དོ། །
ཞེས་བྱུང་། ཤེས་བྱ་ཆོས་ཅན། སྣོད་བཅུད་གཉིས་ཡོད་པ་དེ་ལ་སྣོད་ཀྱི་འཇིག་རྟེན་གྱི་ཁམས་སྟོང་གསུམ་འདིའི་
འོག་གཞིར་རྟེན་རླུང་གི་དཀྱིལ་འཁོར་ཆེན་པོ་གཅིག་གནས་པར་འདོད་པ་དེ་ཆགས་ཚུལ་ཡོད་དེ། དང་བོ་ནམ་
མཁའ་ལྟར་སྟོང་བར་གནས་པ་ལས་སེམས་ཅན་སྤྱི་མཐུན་གྱི་ལས་སྟོབས་ཀྱིས་ལོ་དུ་མར་རླུང་འཇམ་པོ་རིམ་གྱིས་
འཁྲིགས་པ་ལས་འཐབ་བྲལ་ཡན་ཆད་ཆགས་པའི་རྗེས་སུ་ཆགས་པའི་ཕྱིར། རླུང་དཀྱིལ་དེ་ཆོས་ཅན། ཁྱོད་ཀྱི་
ཚད་ཡོད་དེ། རྔམས་ཏེ་དཔངས་སུ་དཔག་ཚད་ས་ཡ་གཅིག་དང་དྲུག་འབུམ་ཡོད་ཅིང་། རྒྱུར་དཔག་ཚད་
གྲངས་མེད་གཅིག་ཡོད་པའི་ཕྱིར། རླུང་དཀྱིལ་འདིའི་རྒྱར་དཔག་ཚད་དེ་ལྟར་མང་བའིརྒྱུ་མཚན་ཡོད་དེ།
སྟོང་གསུམ་འཇིག་རྟེན་ཁམས་ཀྱི་འོག་གི་རླུང་དཀྱིལ་ནི་གཅིག་གིས་གོ་ཆོད་ཅིང་། ཆུ་ས་རྣམས་སོ་སོ་བ་ཡིན་པའི་
ཕྱིར། གཉིས་པ་ནི། ཆུ་རྔམས་འབུམ་ཕྲག་བཅུ་གཅིག་དང༌། ། སྟོང་ཕྲག་དག་ནི་ཉི་ཤུའོ། ། ཞེས་བྱུང་། ཆུ་
དཀྱིལ་ཆོས་ཅན། ཁྱོད་ཆགས་ཚུལ་ཡོད་དུ། ། རླུང་དཀྱིལ་གྱི་སྟེང་དུ་སེམས་ཅན་རྣམས་ཀྱི་ལས་ཀྱིས་སྤྲིན་
གསེར་གྱི་སྙིང་པོ་ཅན་འདུས་ཏེ་ཆར་གྱི་རྒྱུན་ཤིང་རྟའི་འཕང་ཙམ་མམ་གཉའ་ཤིང་ཙམ་ལོ་དུ་མར་བབས་པ་ལས་
ཆགས་པའི་ཕྱིར། དེ་ཆོས་ཅན། ཁྱོད་ཀྱི་ཚད་ཡོད་དེ། རྔམས་སུ་དཔག་ཚད་འབུམ་ཕྲག་བཅུ་གཅིག་དང་སྟོང་
ཕྲག་དང་ནི་ཉི་ཤུ་སྟེ་ཉི་ཁྲི་ཡོད་པའི་ཕྱིར། གསེར་གྱི་སྙིང་བོ་ཅན་ཞེས་པའི་དོན་ཡོད་དེ། བསྲུབས་ན་གསེར་
འབྱུང་རུང་གི་སྙིང་བོ་ཅན་ཡིན་པའི་ཕྱིར། ཆུ་མཐའ་ཆོས་ཅན། ཕྱིར་འཕོ་བ་མེད་སྟེ། སེམས་ཅན་གྱི་ལས་
དབང་གིས་འཛིན་པའི་ཕྱིར། གསུམ་པ་ནི། ཕྱིས་ནི་རྔམས་སུ་འབུལ་ཕྲག་བརྒྱད། ། ལྷག་མ་དག་ནི་གསེར་དུ་
འགྱུར། ། ཆུ་དང་གསེར་གྱི་དཀྱིལ་འཁོར་གྱི། ། ཐད་ཀར་འབུམ་ཕྲག་བཅུ་གཉིས་དང་། ། སྟོང་ཕྲག་གསུམ་
དང་བརྒྱ་ཕྲག་ནི། ། ཕྱེད་དང་ལྔ་རྣམས་ཁ་ནའོ། ། ཁོར་ཡུག་ཏུ་ནི་སུམ་འགྱུར་རོ། ། ཞེས་བྱུང་། གསེར་
དཀྱིལ་ཆོས་ཅན། ཁྱོད་ཆགས་ཚུལ་ཡོད་དེ། སྔར་གྱི་ཆུ་དཀྱིལ་དེ་སེམས་ཅན་སྤྱི་མཐུན་གྱི་ལས་སྟོབས་ཀྱིས་རླུང་
གིས་བསྲུབས་པ་ལས་ཕྱིས་ནི་རྔམས་སུ་དཔག་ཚད་འབུམ་ཕྲག་བརྒྱད་དུ་གྱུར་ཏེ། ལྷག་མ་སུམ་འབུམ་ཉི་ཁྲིད་
333

༄༅་ ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དག་ནི་ཆུ་དེའི་སྟེང་དུ་ཁྱོད་དུ་འགྱུར་བའི་ཕྱིར། དེ་ཡང་སའི་དཀྱིལ་འཁོར་སོགས་ནས་འོངས་པ་མིན་གྱི་ཆུ་
དཀྱིལ་སྔ་མ་དེའི་སུམ་ཆ་གསེར་གྱི་དཀྱིལ་འཁོར་དུ་འགྱུར་བ་ཡིན་ཏེ། དཔེར་ན་འོ་མའི་སྟེང་གི་སྤྲིས་མ་ཆབ།ས་པ་
ལྟར་འགྱུར་བའི་ཕྱིར། ཆུ་དང་གསེར་གྱི་དཀྱིལ་འཁོར་གཉིས་པོ་ཆོས་ཅན། ཁྱོད་ཀྱི་རྒྱ་ཚད་མཉམ་པ་ཡིན་ཏེ།
ཐད་ཀར་ཆེ་ཆུང་མེད་པར་འབུམ་ཕྲག་བཅུ་གཉིས་དང་སྟོང་ཕྲག་གསུམ་དང་བརྒྱ་ཕྲག་ནི་ཕྱེད་དང་ལྔ་རྣམས་ཁོ་
ནར་ངེས་པའི་ཕྱིར། དེ་གཉིས་ཆོས་ཅན། ཁྱོད་ཀྱི་ཁོར་ཡུག་གི་ཚད་ཡོད་དེ། ཁོར་ཡུག་ཏུ་ནི་ཞེང་གི་སུམ་
འགྱུར་འབུམ་ཕྲག་སུམ་ཅུ་རྩ་བདུན་ཏེ་སུམ་འབུམ་བདུན་ཁྲི་དང་བརྒྱ་ཕྲག་ཕྱེད་དང་བཞི་ཡོད་པའི་ཕྱིར་ཏེ།
ཟླུམ་པོའི་མཐའ་སྐོར་ནི་ཞེང་གི་སུམ་འགྱུར་དུ་ངེས་པའི་ཕྱིར། མཁས་པ་ཁ་ཅིག སྣོད་ཆགས་པའི་ཐོག་མ་རླུང་
གི་དཀྱིལ་འཁོར་ཆགས་པ་ནས་ཡིན་གསུང་པ་ནི་མི་འཐད་དེ། ཚངས་པའི་འཇིག་རྟེན་ཐོག་མར་ཆགས་ནས་
རླུང་དཀྱིལ་རྗེས་སུ་ཆགས་པ་སོགས་ཡིན་པའི་ཕྱིར། དེར་ཐལ། མེས་འཇིག་གི་རྗེས་སུ་དེ་ལྟར་ཆགས་པར་
འགྱུར་བའི་ཕྱིར། འདོད་ཁམས་ཆགས་པའི་སྣོད་ཀྱི་ཐོག་མ་ཡང་རླུང་དཀྱིལ་ནས་མ་ཡིན་ཏེ། ཚངས་རིས་ནས་
འཐབ་བྲལ་གྱི་བར་ཆགས་པའི་རྗེས་སུ་རླུང་དཀྱིལ་ཆགས་པ་རང་འགྲེལ་དང་འགྲེལ་བཤད་ལས་གསར་བར་
བཤད་པའི་ཕྱིར། འོན་ཀྱང་། ཆགས་པ་དང་བོའི་རླུང་ནས་ནི་ཞེས་པ་དང་མི་འགལ་ཏེ་དེ་ནི་ཐོག་མའི་རླུང་
ཡིན་གྱི་རླུང་དཀྱིལ་དེའི་དབང་དུ་བྱས་པ་མ་ཡིན་པའི་ཕྱིར། ཁོར་ཡུག་གི་ཕྱི་མཐའ་རུ་ཆུ་དང་གསེར་དཀྱིལ་གྱི་
ལྷག་མ་མེད་པ་ནི་མིན་ཏེ། ལྕགས་རིའི་ཕྱི་རོལ་ཏུ་ཡང་ཕྱོགས་རེ་རེར་དེ་གཉིས་དཔག་ཚད་སྟོང་དང་ཉིས་བརྒྱ་
དང་བརྒྱད་ཅུ་རྩ་ཕྱེད་དང་བརྒྱད་རེ་ལྷག་ལུས་པ་ཡོད་པའི་ཕྱིར། དེར་ཐལ། རྒྱལ་སྲས་མས། ། དེནི་ཁོར་ཡུག་
གི་ཕྱི་རོལ་ན་ཆུ་དང་གསེར་གྱི་དཀྱིལ་འཁོར་དེ་ཙམ་ལྷག་པའི་ཕྱིར་ཉེས་པ་མེད་དོ། ཞེས་གསུངས་པའི་ཕྱིར།
གཉིས་པ་ལ། རི་དགུ་རྒྱུ་དང་དབྱིབས་ཚད་ཀྱི་སྒོ་ནས་བཤད་པ། མཚོ་བརྒྱད་ཀྱི་དབྱིབས་ཚད་བཤད་པ། གླིང་
བཞི་གླིང་ཕྲན་བརྒྱད་ཀྱི་ཚད་དབྱིབས་བཤད་པ། འཛམ་བུའི་གླིང་གི་ཡོན་ཏན་བྱེ་བྲག་ཏུ་བཤད་པ་དང་བཞི།
དང་བོ་ནི། དེ་ལ་ལྷུན་པོ་གཉའ་ཤིང་འཛིན། ། གཤོལ་མདའ་འཛིན་དང་སེང་ལྡེང་ཅན། ། དེ་བཞིན་བལྟ་ན་
སྡུག་རི་དང་། ། རྟ་རྣ་དང་ནི་རྣམ་འདུད་དང་། ། མུ་ཁྱུང་འཛིན་རིའོ་དེ་ནས་ནི། ། གླིང་རྣམས་ཡིན་ནོ་དེ་
དཔག་གི། ། ཕྱི་རོལ་ན་ནི་ཁོར་ཡུག་སྟེ། ། བདུན་ནི་གསེར་ཡིན་དེ་ལྕགས་སོ། ། ལྷུན་པོ་རིན་ཆེན་བཞིའི་རང་
བཞིན། ། ཆུ་ཡི་ནང་དུ་བརྒྱད་ཁྲི་དག ། ནུབ་བོ་དེ་བཞིན་སྟེང་དུ་ཡང་། ། དཔག་ཚད་དག་ནི་བརྒྱད་
ཁྲིའོ། ། བརྒྱད་པོའི་འཕང་དུ་ཕྱེད་ཕྱེད་དབྲི། ། དེ་དག་རྔམས་སུའང་འཕང་དང་མཉམ། ། ཞེས་བྱུང་།
ཤེས་བྱ་ཆོས་ཅན། གསེར་དཀྱིལ་ཀྱི་སྟེང་དེ་ལ་ཆར་གྱི་རྒྱུན་སྔར་བཞིན་བབས་པ་ལས་རྒྱ་མཚོ་ཆེན་པོ་དཔངས་སུ་
334

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
དཔག་ཚད་བརྒྱད་ཁྲི་ཡོད་པ་ཞིག་ཆགས་པ་རླུང་གིས་བསྲུབས་པས་ཁམས་རབ་ལས་རི་རྣམས་ཀྱི་དབུས་སུ་རི་
གཞན་ལས་ལྷུན་བརྗིད་ཆེ་བའི་ལྷུན་པོ་ཆགས། ཡང་དེ་ལྟར་བསྲུབས་པས་ཁམས་འབྲིང་ལས་གསེར་རི་གཉའ་
ཤིང་འཛིན་དང་གཤོལ་མདའ་འཛིན་དང་སང་ལྡེང་ཅན་དང་དེ་བཞིན་དུ་བ་ལྟ་ན་སྡུག་རི་དང་རྟ་རྣ་དང་རྣམ་
འདུད་དང་མུ་ཁྱུད་འཛིན་རི་བདུན་གྲུ་བཞིར་བསྐོར་བའི་ཚུལ་གྱིས་ཆགས་ཤིང་། ཡང་ཁམས་ཐ་མ་ལས་དེ་ནས་
ཕྱི་རོལ་ཏུ་ནི་གླིང་རྣམས་ཀྱང་ཆགས་ནས་གནས་པའི་ཕྱིར། དེ་དག་གི་ཕྱི་རོལ་ནི་ཁོར་ཡུག་ཏུ་བསྐོར་བའི་ལྕགས་
རི་ཡིན་ཅིང་དེ་རྣམས་ཀྱི་རྒྱུའི་ཁྱད་པར་ཡོད་དེ། གཉའ་ཤིང་འཛིན་སོགས་རི་བདུན་ནི་གསེར་དང་། ཁོར་ཡུག་
དེ་ལྕགས་ལས་གྲུབ་པའི་ཕྱིར། ལྷུན་པོ་ཆོས་ཅན། རིན་པོ་ཆེ་བཞིའི་རང་བཞིན་ལས་གྲུབ་པ་ཡིན་ཏེ། ཤར་
དངུལ། ལྷོར་བཻཌཱུརྱ། ནུབ་ཤེལ་བྱང་གསེར་ལས་གྲུབ་པའི་ཕྱིར། དེའི་རྒྱུ་མཚན་གྱིས་གླིང་སོ་སོའི་ངོས་ཀྱི་ནམ་
མཁའ་ཡང་དེ་དག་གི་མདོག་ཏུ་སྣང་བ་ཡིན་ཏེ། རང་འགྲེལ་ལས། གང་གི་རང་བཞིན་ཡིན་པ་དེའི་མཐུས་དེའི་
ནམ་མཁར་ཡང་དེའི་ཁ་དོག་ཏུ་སྣང་སྟེ། ཞེས་གསུངས་པའི་ཕྱིར། ལྷོ་ཕྱོགས་ཀྱི་ནམ་མཁའ་སྔོན་པོར་སྣང་བའི་
རྒྱུ་མཚན་ཡོད་དེ། རི་རབ་ཀྱི་ལྷོ་ངོས་བཻཌཱུརྱ་སྔོན་པོའི་རང་བཞིན་ཅན་ཡིན་པའི་དབང་གིས་ཡིན་པའི་ཕྱིར། རི་
དགུ་བོ་ཆོས་ཅན། ཁྱོད་ཀྱི་དཔངས་ཚད་ཡོད་དེ། ཆུའི་ནང་དུ་གསེར་དཀྱིལ་ལ་ཐུག་པར་དཔག་ཚད་བརྒྱད་ཁྲི་
རེ་མཉམ་པར་ནུབ་ཅིང་རི་རབ་ནི་དེ་བཞིན་དུ་ཆུའི་སྟེང་དུ་ཡང་དཔག་ཚད་དག་ནི་བརྒྱད་ཁྲི་འཕགས་པའི་ཕྱིར།
གཉའ་ཤིང་འཛིན་སོགས་རི་གཞན་བརྒྱད་པོ་ནི་ཆོས་ཅན། ཆུའི་སྟེང་དུ་སྔ་མ་ལས་ཕྱི་མ་འཕང་སྟེ་རྔམས་སུ་ཕྱེད་
ཕྱེད་དབྲི་བ་ཡིན་ཏེ། གཉའ་ཤིང་འཛིན་གྱི་ཆུ་མཚམས་ཡན་ཆད་ལ་དཔག་ཚད་བཞི་ཁྲི། དེ་བཞིན་དུ་གཉིས་པ་
ལ་དེའི་ཕྱེད་གཉིས་ཁྲི། གསུམ་པ་ལ་ཆིག་ཁྲི། བཞི་བ་ལ་ལྔ་སྟོང་། ལྔ་བ་ལ་གཉིས་སྟོང་ལྔ་བརྒྱ། དྲུག་པ་ལ་
ཆིག་སྟོང་དང་ཕྱེད་དང་གསུམ་བརྒྱ། བདུན་པ་ལ་དྲུག་བརྒྱ་ཉི་ཤུ་རྩ་ལྔ་ཡོད་པའི་ཕྱིར། རི་བརྒྱད་པོ་དེ་དག་
ཆོས་ཅན། ཆུ་མཚམས་ཡན་གྱི་རྔམས་སུ་འང་འཕང་སྟེ་འདིར་ཞེང་དང་ཚད་མཉམ་པ་ཡིན་ཏེ། རྒྱུ་དཔངས་
གཉིས་མཉམ་པའི་ཕྱིར། འདི་ལྟར་ན་འཕང་ལ་རྔམས་ཞེང་གཉིས་ཀྱི་སྒྲ་འཇུག་པར་གསལ་ཞིང་། རི་ཕྱི་མ་ལས་
ནང་མ་མཐུག་པའི་དབང་ངོ་། ། རི་ལྷག་མ་བདུན་ཆོས་ཅན། ཁྱོད་ཀྱི་ངོས་བཞིའི་དཀྱུས་ཚད་ཡོད་དེ། སྔ་མ་
ལས་ཕྱི་མ་ཆེ་བའི་ཕྱིར་ཏེ། སྔ་མ་ལས་ཕྱི་མའི་དཀྱུས་ཚད་རང་གི་སྔ་མའི་མཚོ་དང་རང་གི་ཞེང་ཚད་ཉིས་འགྱུར་
རེས་ལྷག་པའི་ཕྱིར། གཉའ་ཤིང་འཛིན་ཆོས་ཅན། ཁྱོད་ཀྱི་ངོས་རེ་དང་མཐའ་སྐོར་གྱི་ཚད་གཉིས་ཡོད་དེ།
ཕྱིའི་ངོས་གཅིག་གི་ཟུར་ནས་ཟུར་དུ་དཔག་ཚད་སུམ་འབུམ་ཉིང་ཁྲི་དང༌། མཐར་དེའི་བཞི་འགྱུར་ས་ཡ་གཅིག་
དང་ཉིས་འབུམ་བརྒྱད་ཁྲི་ཡོད་པའི་ཕྱིར། ཟུར་སྔ་མ་གྲུབ་སྟེ། རི་རབ་དང་དེའི་གཡས་གཡོན་གྱི་མཚོ་དང་རང་
335

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གི་ཞེང་ཚད་གཉིས་རྣམས་བསྡོམས་པ་ལ་ཚད་དེ་ལྟར་ཡོད་པའི་ཕྱིར། དེ་བཞིན་དུ་གཤོལ་མདའ་འཛིན་ཆོས་
ཅན། ངོས་རེ་དང་མཐའི་ཚད་ཡོད་དེ། ངོས་རེར་བཞི་འབུམ་བཞི་ཁྲི་རེ་དང་མཐར་ས་ཡ་གཅིག་དང་བདུན་
འབུམ་དྲུག་ཁྲི་ཡོད་པའི་ཕྱིར། སེང་ལྡེང་ཅན་ཆོས་ཅན། ངོས་རེ་དང་མཐའི་ཚད་ཡོད་དེ། ངོས་རེར་ལྔ་འབུམ་
རེ་དང་མཐར་ས་ཡ་གཉིས་ཡོད་པའི་ཕྱིར། བལྟ་ན་སྡུག་རི་ཆོས་ཅན། ངོས་རེ་དང་མཐའི་ཚད་ཡོད་དེ། ངོས་
རེར་ལྔ་འབུམ་སུམ་ཁྲི་རེ་དང་མཐར་ས་ཡ་གཉིས་དང་ཚིག་འབུམ་ཉིས་ཁྲི་ཡོད་པའི་ཕྱིར། རྟ་རྣ་ཆོས་ཅན། ངོས་
རེ་དང་མཐའི་ཚད་ཡོད་དེ། ངོས་རེར་ལྔ་འབུམ་བཞི་ཁྲི་ལྔ་སྟོང་རེ་དང་མཐར་ས་ཡ་གཉིས་དང་ཆིག་འབུམ་
བརྒྱད་ཁྲི་ཡོད་པའི་ཕྱིར། རྣམ་འདུད་ཆོས་ཅན། ངོས་རེ་དང་མཐའི་ཚད་ཡོད་དེ། ངོས་རེར་ལྔ་འབུམ་ལྔ་ཁྲི་
ཉིས་སྟོང་ལྔ་བརྒྱ་རེ་དང་མཐར་ས་ཡ་གཉིས་དང་ཉིས་འབུམ་ཆིག་ཁྲི་ཡོད་པའི་ཕྱིར། མུ་ཁྱུད་འཛིན་ཆོས་ཅན།
ངོས་རེ་དང་མཐའི་ཚད་ཡོད་དེ། ངོས་རེར་ལྔ་འབུམ་ལྔ་ཁྲི་དྲུག་སྟོང་ཕྱེད་དང་སུམ་བརྒྱ་རེ་དང་མཐའ་སྐོར་དུ་ས་
ཡ་གཉིས་དང་ཉིས་འབུམ་ཉིས་ཁྲི་ལྔ་སྟོང་ཡོད་པའི་ཕྱིར། ཁ་ཅིག་ཅུང་ཟད་མི་འདྲ་བ་རེ་བཤད་ཀྱང་དོན་ནི་འདི་
ཁོ་ན་ལྟར་རོ། ། རི་བདུན་པོ་ཆོས་ཅན། སོ་སོའི་སྒྲ་བཤད་ཡོད་དེ། ཉི་ཟླ་གཉའ་ཤིང་ལྟར་འཛིན་པའམ་རྩེ་མོ་
ན་བྲག་གཉའ་ཤིང་ལྟ་བུ་ཡོད་པས་ན་གཉའ་ཤིང་འཛིན་དང༌། དེ་བཞིན་དུ་རྩེ་མོ་གཤོལ་མདའ་ལྟར་ཡོད་པ་དང་།
རྩེ་མོར་སེང་ལྡེང་གི་ནགས་ཡོད་པ་དང་། རྩེ་མོ་ལྟ་ན་སྡུག་ཅིང་མཛེས་པར་ཡོད་པ་དང་། རྩེ་མོ་རྟའི་རྣ་བ་ལྟར་
ཡོད་པ་དང་། རྩེ་མོ་དབུས་སུ་འདུད་པའི་ཚུལ་དུ་ཡོད་པ་དང་། རྩེ་མོ་འཁོར་ལོའི་མུ་ཁྱུད་ལྟར་ཡོད་པས་ན་དེ་
ལྟར་དུ་བརྗོད་པའི་ཕྱིར། གཉིས་པ་ནི། དེ་དག་བར་བདུན་རོལ་ མཚོ་ཡིན། ། དང་ བོ་ སྟོང་ཕྲག་བརྒྱ་
བཅུའོ། ། དེ་ནི་ནང་གི་རྒྱ་མཚོ་ཡིན། ། དེ་ཡི་ངོས་ལ་སུམ་འགྱུར་རོ། ། རོལ་མཚོ་གཞན་ནི་ཕྱེད་ཕྱེད་དོ། །
ལྷག་མ་ཕྱི་ཡི་རྒྱ་མཚོ་ཡིན། ། འབུམ་ཕྲག་གསུམ་དང་སྟོང་ཕྲག་ནི། ། ཉི་ཤུ་གཉིས་སོ་ཞེས་བྱུང་། རོལ་མཚོ་
བདུན་པོ་ཆོས་ཅན། བཞག་ཏུ་ཡོད་དེ། ལྷུན་པོ་ནས་མུ་ཁྱུད་འཛིན་ལ་ཐུག་པ་དེ་དག་གི་བར་བདུན་གྱི་མཚོ་
བདུན་པོ་དེ་ཁྱོད་དུ་འཇོག་པ་ཡིན་པའི་ཕྱིར། མཚོ་དང་བོ་ཆོས་ཅན། ཁྱོད་ཀྱི་ཞེང་ཚད་ཡོད་དེ། སྟོང་ཕྲག་
བརྒྱད་ཅུ་སྟེ་བརྒྱད་ཁྲི་ཡོད་པའི་ཕྱིར། དེ་ནི་ཆོས་ཅན། ནང་གི་རྒྱ་མཚོ་ཡིན་ཏེ། མཚོ་བརྒྱད་ཀྱི་ནང་མ་ཡིན་
པའི་ཕྱིར། དེ་ཆོས་ཅན། ཁྱོད་ཀྱི་ངོས་ཚད་ཡོད་དེ། རང་གི་ཐད་ཀའི་སུམ་འགྱུར་ཡོད་པའི་ཕྱིར་ཏེ། ངོས་རེ་
ལ་ཉིས་འབུམ་བཞི་ཁྲི་རེ་དང་མཐར་དེའི་བཞི་འགྱུར་དགུ་འབུམ་དྲུག་ཁྲི་ཡོད་པའི་ཕྱིར། རོལ་མཚོ་གཞན་དྲུག་
གི་ཁ་ཞེང་ནི་སྔ་མ་ལས་ཕྱི་མ་ཕྱེད་ཕྱེད་ཀྱིས་དབྲི་བ་ཡིན་ཏེ། རིམ་བཞིན་བཞི་ཁྲི་དང་ཉིས་ཁྲི་དང་ཆིག་ཁྲི་དང་ལྔ་
སྟོང་དང་། ཕྱེད་དང་སུམ་སྟོང་དང་ཆིག་སྟོང་ཉིས་བརྒྱ་ལྔ་བཅུ་ཡོད་པའི་ཕྱིར། མཚོ་དེ་རྣམས་ཆོས་ཅན།
336

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
དཀྱུས་ཚད་སྔ་མ་ལས་ཕྱི་མ་ཆེ་སྟེ། རོལ་མཚོ་དང་བོའི་ངོས་རེར་དཔག་ཚད་ཉིས་འབུམ་བཞི་ཁྲི་དང་མཐར་དགུ་
འབུམ་དྲུག་ཁྲི། གཉིས་པའི་ངོས་རེར་བཞི་འབུམ་རེ་དང་མཐར་ས་ཡ་གཅིག་དང་དྲུག་འབུམ། གསུམ་པའི་
ངོས་རེར་བཞི་འབུམ་བརྒྱད་ཁྲི་རེ་དང་མཐར་ས་ཡ་གཅིག་དང་དགུ་འབུམ་ཉིས་ཁྲི། བཞི་བའི་ངོས་རེར་ལྔ་
འབུམ་ཉིས་ཁྲི་དང་མཐར་ས་ཡ་གཉིས་དང་བརྒྱད་ཁྲི། ལྔ་བའི་ངོས་རེར་ལྔ་འབུམ་བཞི་ཁྲི་རེ་དང་མཐར་ས་ཡ་
གཉིས་དང་ཆིག་འབུམ་དྲུག་ཁྲི། དྲུག་པའི་ངོས་རེར་ལྔ་འབུམ་ལྔ་ཁྲི་དང་མཐར་ས་ཡ་གཉིས་དང་ཉིས་འབུམ།
བདུན་པའི་ངོས་རེར་ལྔ་འབུམ་ལྔ་ཁྲི་སྟོང་རེ་དང་མཐའ་སྐོར་དུ་བཞི་འགྱུར་ས་ཡ་གཉིས་དང་ཉིས་འབུམ་ཉིས་ཁྲི་
ཡོད་པའི་ཕྱིར། བདུན་པོ་དེ་ཆོས་ཅན། རོལ་མཚོ་ཞེས་བརྗོད་པའི་རྒྱུ་མཚན་ཡོད་དེ། དགའ་བོ་དང་ཉེ་དགའ་
ལ་སོགས་ཀླུའི་རྒྱལ་བོ་རྣམས་རྩེ་ཞིང་རོལ་བས་ན་དེ་སྐད་ཅེས་བརྗོད་པའི་ཕྱིར། མཚོ་སྔ་མ་བདུན་པོ་ནང་གི་རྒྱུ་
མཚོ་ཡིན་ལ། མུ་ཁྱུད་འཛིན་དང་ཁོར་ཡུག་གི་བར་གྱི་མཚོ་ཆོས་ཅན། ཕྱིའི་རྒྱ་མཚོ་ཞེས་བྱ་སྟེ། མཚོ་གཞན་གྱི་
ཕྱིའི་ལྷག་མའི་རྒྱུ་མཚོ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་ཞེང་ཚད་ཡོད་དེ༔ དེའི་བར་ལ་དཔག་ཚད་
འབུམ་ཕྲག་གསུམ་དང་སྟོང་ཕྲག་དག་ནི་ཉི་ཤུ་རྩ་གཉིས་ཡོད་པའི་ཕྱིར། ། ༧གསུམ་པ་གླིང་རྣམས་ཚད་དབྱིབས་
ཀྱི་སྒོ་ནས་བཤད་པ་ནི། དེ་ལ་ནི། ། འཛམ་བུའི་གླིང་སྟེ་ངོས་གསུམ་ལ། ། སྟོང་ཕྲག་གཉིས་སོ་ཤིང་རྟའི་
དབྱིབས། ། གཅིག་ལ་དཔག་ཚད་ཕྱེད་དང་བཞི༑ ༑ ཤུར་གྱི་ལུས་འཕགས་ཟླ་གམ་འདྲ། ། ངོས་གསུམ་འདི་
དང་འདྲ་གཅིག་ལ། ། དཔག་ཚད་སུམ་བརྒྱ་ལྔ་བཅུའོ། ། བ་ལང་སྤྱོད་གླིང་ཟླུམ་པོ་སྟེ། ། སྟོང་ཕྲག་ཕྱེད་དང་
བརྒྱུད་ཡིན་ནོ། ། དེའི་དབུས་སྟོང་ཕྲག་ཕྱེད་དང་གསུམ། ། སྒྲ་མི་སྙན་བརྒྱད་གྲུ་བཞིར་མཉམ། ། དེ་ཡི་བར་
གྱི་གླིང་བརྒྱད་ནི༑ ༑ལུས་དང་ལུས་འཕགས་སྒྲ་མི་སྙན། ། སྒྲ་མི་སྙན་གྱི་ཟླ་དང་ནི། ། རྔ་ཡབ་དང་ནི་རྔ་ཡབ་
གཞན། ། གཡོ་ལྡན་དང་ནི་ལམ་མཆོག་འགྲོ། ། ཞེས་བྱུང་། གླིང་རྣམས་ཆོས་ཅན། གང་ལ་གནས་པ་ཡོད་དེ།
ཕྱིའི་རྒྱ་མཚོར་རྩ་བ་ས་གཞིར་ཐུག་པའི་ཚུལ་གྱིས་གནས་པའི་ཕྱིར། རི་རབ་ཀྱི་ལྷོ་ན་ཡོད་པའི་འཛམ་བུའི་གླིང་
ཆོས་ཅན། ཁྱོད་ཀྱི་སྒྲ་དོན་དབྱིབས་ཚད་སོགས་ཡོད་དེ། ཤིང་འཛམ་བུའི་འབྲས་བུ་མཚོ་ནང་དུ་ལྷུང་བའི་སྒྲ་
དང་ཤིང་དེས་མཚོན་པས་ན་འཛམ་བུའི་གླིང་དང་། དབྱིབས་ཤིང་རྟ་ལྟ་བུ་དང་། ངོས་གཞན་གསུམ་ལ་དཔག་
ཚད་སྟོང་ཕྲག་གཉིས་རེ་དང་། ལྷོ་ཕྱོགས་ཀྱི་ངོས་གཅིག་ལ་དཔག་ཚད་ཕྱེད་དང་བཞི་ཡོད་པའི་ཕྱིར། ཤར་གྱི་
ལུས་འཕགས་གླིང་ཆོས་ཅན། ཁྱོད་ཀྱི་དབྱིབས་ཚད་སོགས་ཡོད་དེ། དབྱིབས་ནི་ཟླ་གམ་དང་འདྲ་ལ། ཚད་ནི་
ངོས་གསུམ་འཛམ་བུའི་གླིང་འདི་དང་འདྲ་བར་དཔག་ཚད་སྟོང་ཕྲག་གཉིས་རེ་དང་ལྕགས་རིའི་ཕྱོགས་ཀྱི་ངོས་
གཅིག་ལ་དཔག་ཚད་སུམ་བརྒྱ་ལྔ་བཅུ་ཡོད་པའི་ཕྱིར། སྒྲ་དོན་ཡོད་དེ། ལུས་འཛམ་བུའི་གླིང་བའི་ལུས་ལས་
337

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འཕགས་ཤིང་མཛེས་པས་ན་དེ་ལྟར་བརྗོད་པའི་ཕྱིར། ནུབ་ཕྱོགས་ཀྱི་བ་ལང་སྤྱོད་ཆོས་ཅན། ཁྱོད་ཀྱི་དབྱིབས་
ཚད་ཡོད་དེ། དབྱིབས་ཟླུམ་པོ་དང་། ཚད་ནི་མཐར་དཔག་ཚད་སྟོང་ཕྲག་ཕྱེད་དང་བརྒྱད་ཡིན་ལ་དེའི་དབུས་
ཐད་ཀར་ཞེང་ལ་དཔག་ཚད་སྟོང་ཕྲག་བྱེད་དང་གསུམ་ཡོད་པའི་ཕྱིར། སྒྲ་དོན་ཡོད་དེ། བ་ལང་དང་ནོར་བུ་ལ་
སྤྱོད་པས་ན་དེ་སྐད་བརྗོད་པའི་ཕྱིར། བྱང་གི་སྒྲ་མི་སྙན་ཆོས་ཅན། ཁྱོད་ཀྱི་དབྱིབས་ཚད་ཡོད་དེ། དབྱིབས་
གྲུ་བཞིར་མཉམ་ཞིང་། ཚད་ནི་ངོས་རེར་དཔག་ཚད་ཉིས་སྟོང་རེ་ཡོད་ཅིང་མཐའ་སྐོར་དུ་དཔག་ཚད་སྟོང་ཕྲག་
བརྒྱུད་ཡོད་པའི་ཕྱིར། སྒྲ་དོན་ཡོད་དེ། དེ་ན་ཡོད་པའི་མི་རྣམས་འཆི་བའི་ཚེ་ཞག་བདུན་གྱི་གོང་དུ་འཆིའོ་ཞེས་
པའི་སྒྲ་མི་སྙན་པ་ནམ་མཁའ་ལས་འབྱུང་བས་ན་དེ་ལྟར་བརྗོད་པའི་ཕྱིར། གླིང་དེ་རྣམས་ཆོས་ཅན། ཁྱོད་ལ་
གླིང་ཞེས་བརྗོད་པའི་སྒྲ་དོན་ཡོད་དེ། མཐའ་ཆུས་བསྐོར་བའི་ཚུལ་གྱིས་སོ་སོར་གནས་པས་ན་དེ་སྐད་ཅེས་
བརྗོད་པའི་ཕྱིར། གླིང་དེ་དག་ན་བྱ་བ་བྱེད་ཚུལ་དང་། མི་རྣམས་ཀྱི་བྱད་དབྱིབས་ཀྱི་ཁྱད་པར་ཡོད་དེ། གླིང་
གཞན་ན་ཆེད་དུ་བྱས་པའི་ཁ་ཟས་ཟ་ལ། སྒྲ་མི་སྙན་ན་མ་རྨོས་པའི་ལོ་ཏོག་སོགས་ལ་སྤྱོད། སྔ་མ་གསུམ་ན་བག་
མ་གཏོར་ལེན་དང་ཉོ་ཚོང་དང་གནས་ཁང་འབུབ་པ་སོགས་ཡོད། སྒྲ་མི་སྙན་ན་དེ་ལྟ་བུ་མེད་ལ། བྱད་དབྱིབས་
ཀྱི་ཁྱད་པར་ནི་གདོང་རང་རང་གི་གླིང་གི་དབྱིབས་ལྟ་བུ་ཡིན་པའི་ཕྱིར། གླིང་བཞི་བོ་དེའི་བར་གྱི་གླིང་ཆོས་ཅན།
ཁྱོད་ལ་བརྒྱད་ཡོད་དེ། གཡོན་སྐོར་གྱིས་ཤར་དུ་ལུས་དང་ལུས་འཕགས་གཉིས། བྱང་དུ་སྒྲ་མི་སྙན་དང་སྒྲ་མི་
སྙན་གྱི་ཟླ་གཉིས། ནུབ་ཏུ་གཡོ་ལྡན་དང་ལམ་མཆོག་འགྲོ་གཉིས། ལྷོར་རྔ་ཡབ་དང་རྔ་ཡབ་གཞན་གཉིས་ཏེ་
བརྒྱུད་ཡོད་པའི་ཕྱིར། གླིང་ཕྲན་བརྒྱད་པོ་དེ་ཆོས་ཅན། ཁྱོད་ཀྱི་ཚད་དབྱིབས་ཡོད་དེ། རང་གི་དབུས་ཀྱི་གླིང་
ལས་ཕྱེད་ཀྱིས་ཆུང་ཞིང་དབྱིབས་ནི་རང་རང་གི་དབུས་ཀྱི་གླིང་ལྟ་བུ་ཡིན་པའི་ཕྱིར། མཁས་པ་ཁ་ཅིག གླིང་
ག་ཡོག་རྣམས་རང་རང་གི་གཙོ་བོའི་གླིང་དང་ཚད་འདྲ་བར་འདོད་ཀྱང་མི་འཐད་དེ། དེ་བརྒྱུད་ན་གནས་པའི་
མིའི་ལུས་ནི་དབུས་གླིང་གི་མི་རྣམས་ལས་ཕྱེད་ཀྱིས་ཆུང་བར་བཤད་པས་ཀྱང་གླིང་གཡོག་རྣམས་དབུས་གླིང་ལས་
ཆུང་བར་གྲུབ་པའི་ཕྱིར། རྔ་ཡབ་གླིང་ན་མིར་མ་ཟད་དེ། དེ་ན་སྲིན་པོ་ཡང་གནས་པའི་ཕྱིར། བཞི་བ་འཛམ་
བུའི་གླིང་གི་ཡོན་ཏན་བྱེ་བྲག་ཏུ་བཤད་པ་ནི། འདི་ནས་བྱང་དུ་རི་ནག་པོ། ། དགུ་འདས་སོགས་རིའོ་དེ་ནས་
ནི། ། སྤོས་ངད་ལྡང་པའི་ཚུ་རོལ་ན། ། མཆུ་ཞེང་ལྔ་བཅུ་ཡོད་པའི་མཚོ། ། ཞེས་བྱུང་། ཤེས་བྱ་ཆོས་ཅན།
འཛམ་གླིང་འདི་ནི་ཁྱད་ཆོས་དུ་མ་དང་ལྡན་ཏེ། རྡོ་རྗེ་གདན་འདི་ནས་བྱང་དུ་རི་ནག་པོ་གསུམ་གསུམ་སྟེ་དགུ་
འདས་པའི་ཕ་རོལ་ན་གངས་རི་ཆེན་པོ་ཏི་སེ་ཞེས་བྱ་བ་ཡོད་ཅིང་། དེ་ནས་ཀྱང་ཕ་རོལ་དཔག་ཚད་ལྔ་བཅུ་ན་
སྤོས་ངད་ལྡང་བའི་རི་བོ་ཡོད་ལ། ཡང་དེ་ནས་དཔག་ཚད་ལྔ་བཅུའི་ཚུ་རོལ་ན་ཀླུའི་རྒྱལ་བོ་མ་དྲོས་པ་གནས་པའི་
338

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
མཚོ་མ་དྲོས་པ་ཞེས་བྱ་བ་དབྱིབས་གྲུ་བཞི་དང་། མཆུ་ཞེང་གཉིས་ལའང་དཔག་ཚད་ལྔ་བཅུ་རེ་ཡོད་ཅིང་།
མཐའ་སྐོར་དུ་དཔག་ཚད་ཉིས་བརྒྱ་བ་ཡན་ལན་བརྒྱད་ལྡན་གྱི་ཆུས་གང་བ་ཞིག་ཡོད་པའི་ཕྱིར། དེ་ཆོས་ཅན།
ཁྱོད་ཀྱི་དབུས་ན་ཤིང་ཁྱད་པར་ཅན་ཡོད་དེ། དེར་འཛམ་བུའི་ཤིང་འབྲས་བུ་མངར་བོ་དང་ལྡན་པ་ལྷས་ཀྱང་
ལོངས་སྤྱོད་དུ་རུང་བའི་ཤིང་ཁྱད་པར་ཅན་ཡོད་པའི་ཕྱིར། དེ་ཆོས་ཅན། ཁྱོད་ཀྱི་ཕྱོགས་བཞི་ནས་ཆུ་བོ་ཆེན་པོ་
བཞི་འབབ་པ་ཡིན་ཏེ། ཤར་དུ་དངུལ་གྱི་བྲག་གླང་ཆེན་འདྲ་བའི་ཁ་ནས་གངྒཱ་དངུལ་གྱི་བྱེ་མ་འདྲེན་པ་དང་།
ལྷོར་གསེར་གྱི་བྲག་ཁྱུ་མཆོག་གི་ཁ་འདྲ་བ་ནས་སིནྡྷཱ་གསེར་གྱི་བྱེ་མ་དང་། ནུབ་ན་བི་རཱུརྱའི་བྲག་རྟའི་ཁ་འདྲ་བ་
ནས་པགླུ་བཻ་ཌཱུརྱའི་བྱེ་མ་དང་། བྱང་ན་རྡོ་རྗེའི་བྲག་སེངྒེའི་ཁ་འདྲ་བ་ནས་སི་ཏ་ཞེས་བྱ་བ་རྡོ་རྗེའི་བྱེ་མ་འདྲེན་
ཅིང་། དེ་རེ་རེའང་ཆུ་ཕྲན་ལྔ་བརྒྱ་རེ་བཅས་ནས་མཚོ་མ་དྲོས་པ་ལ་གཡས་སྐོར་ལན་བདུན་རེ་བྱས་ནས་རང་རང་
གི་ཕྱོགས་སུ་འབབ་པའི་ཕྱིར། དེ་ལྟར་འབབ་པའི་རྒྱུ་མཚན་ཡོད་དེ། ཀླུ་རྒྱལ་མ་དྲོསཔ་དེ་སྤྲུལ་བའི་ཀླུ་ཁྱད་པར་
ཅན་ཡིན་ཞིང་དེའི་སྨོན་ལམ་གྱི་མཚོན་དོན་ཁྱད་པརཅན་དང་ལྡན་པའི་སྒོ་ནས་དེ་ལྟར་དུ་འབབ་པའི་ཕྱིར། རི་
སྤོས་ངད་ལྡང་ཆོས་ཅན། ཁྱོད་ཀྱི་བྱང་ཕྱོགས་དཔག་ཚད་ཉི་ཤུ་ན་བྲག་གསེར་གྱི་བྱ་སྐྱིབས་ཞེས་བྱ་བ་རང་འདྲ་བ་
བརྒྱ་སྟོང་གིས་བསྐོར་བ་ཡོད་དེ། ཞེང་དུ་དཔག་ཚད་ལྔ་བཅུ། འཕང་དུ་དཔག་ཚད་ཕྱེད་དང་བཞི། མཐར་
དཔག་ཚད་ཉིས་བརྒྱ་ཡོད་པ། ལྟ་ན་སྡུག་ཅིང་མཛེས་པ་ཡིན་པའི་ཕྱིར། བྱ་སྐྱིབས་དེ་ཆོས་ཅན། ཁྱོད་ཀྱི་བྱང་
དང་ཤར་ན་ཤིང་དང་རྫིང་བུ་གཉིས་ཡོད་དེ། བྱང་ན་ཤིང་ས་ལ་རབ་བརྟན་དང་ཤར་ན་རྫིང་བུ་དལ་གྱིས་འབབ་
པ་ཞེས་བྱ་བ་གཉིས་ཡོད་པའི་ཕྱིར། སྔར་བཤད་པ་དེ་དག་གི་ཉེ་སྐོར་དུ་གང་རྒྱུ་བ་ཡོད་དེ། བརྒྱ་བྱིན་གྱི་གླང་
ཆེན་གཡུལ་ངོར་སྤྱོད་པ་རབ་བརྟན་ཞེས་བྱ་བ་སྲིད་དུ་དཔག་ཚད་ཕྱེད་དང་གསུམ་དང་། ཞེང་དུ་དཔག་ཚད་
གཅིག འཕང་དུ་དཔག་ཚད་ཕྱེད་གཉིས་ཡོད་པ་འཁོར་གླང་པོ་ཆེ་བརྒྱ་སྟོང་དང་བཅས་དགུན་གསེར་གྱི་བྱ་
སྐྱིབས་དང་། དཔྱིད་ས་ལ་རབ་བརྟན་དང་། དབྱར་རྫིང་བུ་དལ་གྱིས་འབབ་པར་གནས་པའི་ཕྱིར། འཛམ་
གླིང་ཆོས་ཅན། ཁྱོད་ཀྱི་ཁྱད་ཆོས་གཞན་ཡང་ཡོད་དེ། དབུས་སུ་སངས་རྒྱས་ཀྱི་བཞུགས་གནས་རྡོ་རྗེ་གདན་
བྱང་ཆུབ་ཀྱི་ཤིང་དང་བཅས་པ། ཤར་དུ་འཇམ་དཔལ་གྱི་གནས་རི་བོ་རྩེ་ལྔ། ལྷོ་ན་སྤྱན་རས་གཟིགས་ཀྱི་གནས་
གྲུ་འཛིན། ནུབ་ན་མཁའ་འགྲོའི་གསང་མཛོད་ཀྱི་གནས་ཨོ་ཌི་ཡ་ན། བྱང་ན་ཆོས་རྒྱལ་རིགས་ལྡན་སོ་གཉིས་
སམ་སོ་གསུམ་གྱི་གནས་ཤམྦྷ་ལ་ཡོད་པའི་ཕྱིར། གཞན་ཡང་ཁྱད་པར་དུ་མ་བཤད་པ་ཡོད་དེ། གླིང་འདི་ལ་གླིང་
གཡོག་ལྔ་བརྒྱ་དང་། ཡུལ་ཕྲན་སྟེང་དང་བཅོ་བརྒྱུད་དང་། བཅུ་དྲུག་སོགས་དུ་མ་བཤད་པའི་ཕྱིར་ཏེ་གསང་བ་
བསམ་གྱིས་མི་ཁྱབ་པའི་མདོ་ལས། ཡུལ་ཀ་ཤ་དང་བ་ཧུ་དང་ཐོ་གར་ལ་སོགས་པ་སྟོང་དང༌། དྲན་པ་ཉེར་
339

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གཞག་ལས་བཅོ་བརྒྱུད་དང་། གསང་བའི་མདོ་ལས་བཅུ་དྲུག་དང་། ལུང་ཕྲན་ཚེགས་ལས་མཉན་ཡོད་ལ་
སོགས་པ་དྲུག་ཀྱང་བཤད་པའི་ཕྱིར། ། གསུམ་པ་དམྱལ་བའི་གནས་བཤད་པ་ནི། འདི་འོག་སྟོང་ཕྲག་ཉི་ཤུ་
ན། ། མནར་མེད་པའོ་དེ་ཙམ་མོ། ། དེ་ཡི་སྟེང་ན་དམྱལ་བ་བདུན། ། བརྒྱད་པོ་ཀུན་ལས་ལྷག་བཅུ་དྲུག །
དེ་དག་གི་ནི་ངོས་བཞི་ན། ། མེ་མར་མུར་དང་རོ་མྱགས་དང་། ། སྤུ་གྲིའི་ལམ་དེས་ཆུ་བོ་ཡིན། ། ཆུ་བུར་ཅན་
སོགས་གྲང་བརྒྱུད་གཞན། ། ཞེས་བྱུང་། འཛམ་བུའི་གླིང་འདི་ཆོས་ཅན། ཁྱོད་ཀྱི་འོག་ཏུ་དཔག་ཚད་སྟོང་
ཕྲག་ཉི་ཤུ་ན་མནར་མེད་པའི་དམྱལ་བའི་ཡས་སྟེང་ཡོད་དེ། དེ་ནས་དེའི་རྔམས་སུ་ཐུར་དང་རྒྱ་ཚད་ལའང་
དཔག་ཚད་སྟོང་ཕྲག་ཉི་ཤུ་ཙམ་དེ་ཡོད་པའི་ཕྱིར། ས་སྡེ་ལས་མ་དྲོས་མཚོའི་འོག་ཏུ་བཤད་པ་དང་མི་འགལ་ཏེ།
མ་དྲོས་མཚོ་ནི་གླིང་འདིའི་མཚོའི་བྱེ་བྲག་ཡིན་པའི་ཕྱིར། མནར་མེད་དེ་ཡི་སྟེང་ན་དམྱལ་བ་བདུན་ཡོད་དེ།
ཡང་སོས་སོགས་བདུན་ཡོད་པའི་ཕྱིར། ཚ་དམྱལ་བརྒྱད་པོ་ཀུན་ཆོས་ཅན། འཁོར་དུ་མ་ཡོད་དེ། ཁྱོད་རེ་རེ་
ལའང་ལྷག་མ་འཁོར་བཅུ་དྲུག་པ་ཡོད་པའི་ཕྱིར། དེར་ཐལ། བརྒྱད་པོ་དེ་དག་གི་ངོས་བཞི་རེ་རེ་ན་མེ་མར་
མུར་གྱི་འོབས། རོ་མྱགས་ཀྱི་འདམ། སྤུ་གྲི་གཏམས་པའི་ལམ། སོགས་ཏེ་ཆུ་བོ་རབ་མེད་བཞི་བཞི་ལ་ལྕགས་
རིས་བསྐོར་ནས་ཡོད་པའི་ཕྱིར། སོགས་སྒྲས་གཞན་ཡང་བ་སྡུད་དེ། རལ་གྲིའི་ལོ་མ་དང་ཤལ་མ་ལའི་སྡོང་བོ་
སོགས་སྡུད་པའི་ཕྱིར། ཚ་དམྱལ་བརྒྱད་པོ་ཆོས་ཅན། ཁྱོད་ཀྱི་ཐད་ཀར་གཞན་གྲང་དམྱལ་བརྒྱད་ཡོད་དེ། དེ་
དག་ཏུ་ཆུ་བུར་ཅན་ལ་སོགས་པ་བརྒྱད་ཡོད་པའི་ཕྱིར། ངན་སོང་གཞན་ཡི་དྭགས་ཀྱི་གནས་ཡོད་དེ། གནས་ཀྱི་
རྩ་བ་ནི་འཛམ་གླིང་འདིའི་འོད་དཔག་ཚད་ལྔ་བརྒྱ་སོང་བ་ན་ཡི་དྭགས་ཀྱི་གྲོང་ཁྱེར་སེར་སྐྱ་ཞེས་བྱ་བ་ཡོད་པའི་
ཕྱིར། དེར་མ་ངེས་ཏེ། ཡི་དྭགས་འགའ་ཞིག་དང་། ཉེ་ཚེ་བའི་དམྱལ་བའི་གནས་རྒྱ་མཚོའི་འགྲམ་དང་མི་
ཡུལ་ནའང་ཡོད་པའི་ཕྱིར། ཡི་དྭགས་དང་དམྱལ་བའི་གཤིན་རྗེའི་རྒྱལ་པོ་ནི་གང་ཟག་ཏུ་འདོད་ཅིང་ངོ་བོ་
གཅིག་ཏུ་བཞེད་པ་དང་མི་བཞེད་པའི་ཚུལ་གཉིས་ཡོད་ལ། ཐིག་ནག་པོ་འདེབས་མཁན་ལ་སོགས་པའི་གཤིན་
རྗེའི་གཟུགས་སུ་སྣང་བ་ལ་འདོད་ཚུལ་གཉིས་ཡོད་དེ། བྱེ་སྨྲས་གང་ཟག་ཏུ་འདོད་ཅིང་། མདོ་སྡེ་བ་དང་དབུ་
སེམས་རྣམས་ཀྱིས་འབྱུང་བཞིའི་ཁྱད་པར་ལ་འདོད་ཅེས་བཤད་པའི་ཕྱིར། དུད་འགྲོའི་གནས་ཡོད་དེ། ཐང་
དང་ཆུ་དང་ནམ་མཁའ་སོགས་ལ་གནས་པ་ཡོད་ཀྱང་རྩ་བའི་གནས་ནི་རྒྱུ་མཚོ་ཆེན་པོ་ཉིད་ཡིན་པའི་ཕྱིར། ལྷ་མ་
ཡིན་གྱི་གནས་ཡོད་དེ། རི་རབ་ཀྱི་ཆུ་འཚམས་མན་གྱི་ཁོང་སེང་ན་གཙོ་བོར་གནས་ཤིང་། ཁ་འཐོར་ནི་གཞན་
དག་ནའང་ཡོད་པའི་ཕྱིར། དང་བོ་གྲུབ་སྟེ། ཆུ་མཚམས་མན་གྱི་ཁོང་སེང་ན་དང་བོ་ལྷ་མ་ཡིན་གྱི་དབང་པོ་སྒྲ་
གཅན་འཁོར་བཅས་དང་། དེ་ནས་འོག་ཏུ་མགུལ་ཕྲེང་དང་། དེ་ནས་བརྟན་པ་དང་། དེ་ནས་ཐག་བཟང་
340

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
རིས་འཁོར་བཅས་ཡོད་པར་གདགས་པ་ལས་བཤད་པའི་ཕྱིར། ལྷ་མིན་རྣམས་ཀྱི་ཡོད་བྱད་ཀྱི་ཁྱད་པར་ཡོད་དེ།
སུམ་ཅུ་རྩ་གསུམ་པའི་ལྷ་རྣམས་ལ་ཇི་ལྟར་ཡོད་པ་ལྟ་བུའི་དོད་རེ་རེ་ཡོད་པའི་ཕྱིར་ཏེ། མཚོན་ན་ལྷའི་གླང་ཚན་
གཡུལ་ངོར་སྤྱོད་པའི་དོད་དུ། ལྷ་མིན་ལ་གླང་ཆེན་བཟོད་དཀའ་ཡོད་པ་བཞིན་ནོ། ། དེའི་ཕྱིར་དེ་རྣམས་ཀྱིས་
སུམ་ཅུ་རྩ་གསུམ་པའི་གནས་ལ་འགྲན་ནུས་པ་ཡིན་ཏེ། འོན་ཀྱང་ལྷ་རྣམས་ནི་བསོད་ནམས་མཐུ་ཆེ་བ་ཡིན་
ནོ། ། བཞི་པ་ཉི་ཟླའི་འཆར་ཚུལ་ལ། དངོས་དང་། དུས་ཚིགས་ཀྱི་རྣམ་གཞག་གཉིས། དང་བོ་ནི། ཉི་ཟླ་
ལྷུན་པོའི་ཕྱེད་ནའོ། ། དཔག་ཚད་ལྔ་བཅུ་གཅིག་དང་བཅས། ། ནམ་ཕྱེད་ཉི་མ་ནུབ་པ་དང་། ། ཉི་མ་ཕྱེད་
དང་འཆར་དུས་གཅིག ། ཅེས་བྱུང་། ཉི་ཟླ་གཉིས་ཆོས་ཅན། ཁྱོད་གང་ནས་འཆར་བའི་ཚུལ་ཡོད་དེ། ལྷུན་
པོའི་ཆུ་འཚམས་ཡན་ཆད་ཀྱི་ཕྱེད་གཉའ་ཤིང་འཛིན་གྱི་རྩེ་མོ་དང་མཉམ་པའི་ཐད་ནས་འཆར་བའི་ཕྱིར། གང་
གིས་རྟེན་བྱས་ནས་འཆར་བ་ཡོད་དེ། སེམས་ཅན་གྱི་ལས་ཀྱི་མཐུས་རང་ཉིད་འདོགས་བྱེད་དང་འཕུལ་བྱེད་ཀྱི་
རླུང་སྟོབས་ཀྱིས་འཆར་བའི་ཕྱིར། ཉི་ཟླ་སྐར་གསུམ་འཕུལ་བྱེད་ཀྱི་རླུང་ལ་མགྱོགས་བུལ་ཁྱད་པར་ཡོད་དེ།
སྐར་མ་ཉི་ཟླ་གསུམ་རིམ་པ་བཞིན་སྔ་མ་མགྱོགས་ཤིང་། ཕྱི་མ་ཕུལ་བའི་ཕྱིར། ཉི་མའི་ལྷོ་བྱང་གི་བགྲོད་གཉིས་
ཀྱི་ཚེ་མཐོ་དམན་མི་མཉམ་སྟེ། བྱང་བགྲོད་ཀྱི་ཚེ་མཐོ་ལ་ལྷོ་བགྲོད་ཀྱི་ཚེ་དེ་ལས་དམའ་བའི་ཕྱིར། སྤྱིར་ཉི་ཟླ་
གཉའ་ཤིང་འཛིན་གྱི་རྩེ་མོ་དང་མཉམ་པ་དང་འཆར་བར་བཤད་པ་ནི་སྟོན་དཔྱིད་ལྟ་བུའི་དུས་ཀྱི་ཚེ་ཡིན་ཡང་།
དེའི་ཚེ་གཉའ་ཤིང་འཛིན་གྱི་རྩེ་མོའི་ཐད་ཀ་ན་ཡོད་པ་མིན་ཏེ། ཉི་ཟླ་བྱང་བགྲོད་མཐར་ཐུག་གི་དུས་སུ་ཡང་ལྷོ་
གླིང་འདིའི་དབུས་ནས་བྱང་ཕྱོགས་སུ་མི་འོང་བའི་ཕྱིར། ཉི་ཟླའི་ཚད་ཡོད་དེ། ཟླ་བའི་དཀྱིལ་འཁོར་གྱི་རྒྱུར་ནི་
དཔག་ཚད་ལྔ་བཅུ་དང་། ཉི་མའི་དཀྱིལ་འཁོར་གྱི་རྒྱུར་དཔག་ཚད་ང་གཅིག་དང་བཅས་ལ། གཉིས་ཀའི་
མཐའ་སྐོར་དུ་ནི་སུམ་འགྱུར་དང་། གཉིས་ཀ་རྔམས་སུ་དཔག་ཚད་ཕྱེད་དང་དྲུག་དང་གཅིག་གི་བཅོ་བརྒྱད་ཆ་
གཅིག་ཡོད་པའི་ཕྱིར། ངོ་བོའི་ཁྱད་པར་ཡོད་དེ། ཉི་མའི་འོག་ངོས་མེ་ཤེལ་དང་ཟླ་བའི་འོག་ངོས་ཆུ་ཤེལ་ལས་
གྲུབ་ཅིང་། དེ་གཉིས་ཀའི་སྟེང་ན་གསེར་གྱི་རྭ་བ་འཕང་དུ་དཔག་ཚད་ཕྱེད་པས་བསྐོར་བ་ཡོད་ཅིང་། སྐྱེད་
མོས་ཚུལ་སོགས་དང་། ནང་དུ་ལྷའི་གྲོང་ཁྱེར་དུ་མ་དང་། ལྷའི་བུ་ཉི་མ་དང་ཟླ་བ་འཁོར་བཅས་གནས་པའི་
ཕྱིར། ཟླ་བའི་ངོས་ཀྱི་གཟུགས་བརྙན་དེ་ལ་བཤད་ཚུལ་མི་འདྲ་བ་ཡོད་ཀྱང་སྟོན་པ་རི་བོང་དུ་སྐྱེ་བ་བཞེས་པའི་རི་
བོང་གི་གཟུགས་བརྙན་བྲིས་པ་ལྟར་འདོད་པར་བྱ་སྟེ། རི་བོང་ཅན་ཞེས་པ་དང་མཐུན་པའི་ཕྱིར། སྐར་མའི་
གྲངས་ཚད་ཡོད་དེ། གླིང་བཞི་གཅིག་ལ་སྐར་མ་དུང་འཕྱུར་གཉིས་དང་བྱེ་བ་བརྒྱད་ས་ཡ་ལྔ་ཡོད་ཅིང་། ཚད་
ཆེ་བ་རྒྱང་ཕྲག་བཅོ་བརྒྱད་དང་། འབྲིང་ལ་བཅུ་ནས་བཅུ་གཉིས་བར་དང་། ཆུང་བར་རྒྱང་གྲགས་གསུམ་དང་
341

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གཅིག་ཡོད་པར་བཤད་པའི་ཕྱིར། བྱེད་ལས་ཡོད་དེ། ཉི་མས་གྲང་བ་རྣམས་དྲོད་དང་ཟླ་བས་ཚ་བ་རྣམས་
བསིལ་བར་བྱེད་ཅིང་། རྩི་ཤིང་ལོ་ཏོག་སོགས་སྐྱེད་པའི་གྲོགས་བྱེད་ཅིང་། གནོད་པའང་ཅི་རིགས་བྱེད་པར་
འགྱུར་པའི་ཕྱིར། བྱ་བ་བྱེད་ཚུལ་ཡོད་དེ། མཚོན་ན་སྒྲ་མི་སྙན་དུ་ནམ་ཕྱེད་པ་དེའི་ཚེ་ལུས་འཕགས་སུ་ཉི་མ་
ནུབ་པ་དང་། འཛམ་བུའི་གླིང་འདིར་ནམ་ཕྱེད་པ་དང་བ་ལང་སྤྱོད་དུ་ཉི་མ་ཤར་བ་བཞི་དུས་མཉམ་པ་དེ་བཞིན་
དུ་གླིང་གཞན་ལའང་འགྱེ་བའི་ཕྱིར། འདི་ལའང་འདོད་པ་མི་འདྲ་བ་ཡོད་དེ། ཉིན་མཚན་མཉམ་པའི་དུས་
གཅིག་ལ་འདོད་པ་དང་། ཉིན་ཞག་རེ་རེའང་དེ་ལྟར་འགྱུར་བའི་འདོད་ཚུལ་གཉིས་ཡོད་པའི་ཕྱིར། རང་
ལུགས་ནི་ཕྱི་མ་ལྟར་རུང་སྟེ། རྗེ་ནོར་བཟང་བས་ལེགས་པར་གཏན་ལ་བབ་པ་ལྟར་འདོད་པའི་ཕྱི་རོ། ། གཉིས་
པ་དུས་ཚིགས་ནི། དབྱར་གྱི་ཟླ་བ་གཉིས་པ་ཡི། ། ཐ་མའི་ཚེས་དགུ་ནས་མཚན་རིང་། ། དགུན་རྣམས་ཀྱི་ནི་
བཞི་བ་ལ། ། ཐུང་ངུར་འགྱུར་རོ་ཉིན་མོ་བཟློག ། ཉིན་མཚན་རིང་བ་ཐང་གཅིག་གོ ། ཉི་མ་ལྷོ་བྱང་བགྲོད་
ཚེའོ། ། ཉི་མ་དང་ནི་ཉེ་བ་ལས། ། རང་གི་གྲིབ་མས་སྒྲིབ་པར་སྣང་། ། ཞེས་བྱུང་། འདི་ལ་ཚིག་དོན་དང་།
སྤྱི་དོན་དང་། མཐའ་དཔྱད་པ་གསུམ། དང་བོ་ནི། རགས་རྩིས་དུས་ཚིགས་ལ་གསུམ་དུ་ཕྱེ་བའི་དབྱར་གྱི་ཟླ་
བ་གཉིས་ལ་ཁྲུམས་ཟླའི་ཕྱོགས་ཐ་མ་ཧོར་ཟླ་བརྒྱད་པའི་ཡར་ངོའི་ཚེས་བདུན་བརྒྱད་ལ་ཉིན་མཚན་མཉམ་པ་ལས།
ཚེས་དགུ་ནས་མཚན་མོ་རིང་བར་འགྱུར་ཏེ། དེ་ནས་ཟླ་བ་གསུམ་གྱི་བར་ཟླ་བ་རེ་རེར་ཐང་ཅིག་སུམ་ཅུའམ་ཡུད་
ཙམ་བཅོ་བརྒྱད་ཀྱི་བར་དུ་རིམ་གྱིས་འཕེལ་ནས་བཅུ་གཅིག་པའི་ཚེས་བརྒྱད་དགུན་ཉི་ལྡོག་ཅིང་། དེ་ནས་ཟླ་བ་
གསུམ་གྱི་བར་དུ་ཐང་ཅིག་དང་ཡུད་ཙམ་རེས་ཉིན་མོ་རིང་བ་དང་མཚན་མོ་ཐུང་ངུར་རིམ་གྱིས་འགྱུར་ཏེ། དུས་
ཚིགས་ལ་གསུམ་དུ་ཕྱེ་བའི་དགུན་རྣམས་ཀྱི་ནི་ཟླ་བ་བཞི་བ་དབོ་ཟླའི་ཡར་ངོ་གཉིས་པའི་ཚེས་བརྒྱད་ལ་དཔྱིད་
ཉིན་མཚན་མཉམ་པ་འབྱུང་ཞིང༌། དེ་ནས་ཡང་མཚན་མོ་ཐུང་ངུ་དང་ཉིན་མོ་རིང་བར་གྱུར་ཏེ་ཟླ་བ་གསུམ་
རྫོགས་པའི་ཚེ་ལྔ་བའི་ཚེས་བརྒྱད་ལྟ་བུ་ལ་དབྱར་ཉི་མཐར་ཐུག་འབྱུང་བ་སོགས་ཡིན་པའི་ཕྱིར། ཉིན་མོ་བཟློག་
ཞེས་པའི་དོན་ཡང་ཡོད་དེ། ཉིན་མཚན་རིང་ཐུང་གོ་བཟློག་ཏུ་འབྱུང་བ་ལ་བྱེད་ཀྱི། ཉི་ལྡོག་གི་དུས་ཙམ་ལ་མི་
བྱེད་པའི་ཕྱིར། དགུན་ཉི་ལྡོག་པ་ནས་ཉིན་མོ་རིང་བར་འགྲོ་ཡང་དེ་མཚན་མོ་ལས་རིང་བར་མ་ངེས་ཏེ། མཚན་
མོ་ལས་ཉིན་མོ་རིང་བ་ནི་དཔྱིད་ཉིན་མཚན་མཉམ་ཟིན་ནས་འབྱུང་བའི་ཕྱིར། ཉིན་མཚན་གང་རུང་ཆོས་ཅན།
ཁྱོད་རིང་ཐུང་དུ་འགྱུར་བའི་ཚད་ཡོད་དེ། ཞག་རེ་ལ་ཐང་ཅིག་རེས་འཕེལ་འགྲིབ་ཀྱི་རིང་ཐུང་དུ་འགྱུར་བའི་
ཕྱིར། ཐང་གཅིག་གི་ཚད་ཡོད་དེ། ཞག་གཅིག་གི་ཆ་དགུ་བརྒྱད་བྱས་པའི་ཆ་གཅིག་ལ་བྱེད་པའི་ཕྱིར། དེ་
ཆོས་ཅན། རིང་ཐུང་དུ་འགྱུར་བའི་དུས་ཡོད་དེ། ལྷོ་བགྲོད་ཀྱི་ཚེ་ཐུང་། བྱང་བགྲོད་ཀྱི་ཚེ་རིང་བར་འགྱུར་
342

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
བའི་ཕྱིར་ཏེ། ཉི་མ་བྱང་བགྲོད་ཀྱི་ཚེ་མཐོར་སོང་བའི་དབང་གིས་འཆར་སྔ་ལ། ནུབ་འཕྱི་བས་ཉིན་མོ་རིང་ལ་
མཚན་མོ་ཐུང་ཤིང་། ཟླ་བ་ལའང་ཕྱོགས་འདྲ་བའི་ཕྱིར། ཉི་ཟླ་གཉིས་ལྷོ་བྱང་དུ་བགྲོད་པ་རེས་མོས་ཡིན་ཏེ།
དེ་གཉིས་ལས་གཅིག་ལྷོ་བགྲོད་ཀྱི་ཚེ་ཅིག་ཤོས་བྱང་བགྲོད་ཡིན་ལ། གཅིག་བྱང་བགྲོད་ཀྱི་ཚེ་ཅིག་ཤོས་ལྷོ་བགྲོད་
བྱེད་པའི་ཕྱིར། ཚེས་གསུམ་ལྟ་བུ་ལ་ཟླ་བའི་དཀྱིལ་འཁོར་མ་རྫོགས་པའི་རྒྱུ་མཚན་ཡོད་དེ། དེའི་ཚེ་ཟླ་བ་ཉི་
མའི་དཀྱིལ་འཁོར་དང་ཉེ་བ་ལས་ཉི་འོད་ཟླ་བའི་གཞལ་མེད་ཁང་ལ་བབས་པ་ན་ཕ་རོལ་གྱི་དེས་སུ་ཟླ་བ་རང་གི་
གྲིབ་མ་བབས་པ་ལས་འགྲིབ་པར་སྣང་བར་གྲགས་པའི་ཕྱིར། དཔེར་ན། མཚན་མོ་ཀ་བ་དང་མར་མེའི་འོད་ཉེ་
བ་ན་ཀ་བ་རང་གི་གྲིབ་མས་ཕར་ངོས་སྒྲིབ་པར་བྱེད་པ་བཞིན་དུའོ། ། གཉིས་པ་སྤྱི་དོན་ལ། དུས་ཚིགས་གང་
ལས་བྱུང་བ་དང་། བྱེད་པ་བོ་ཡོད་མེད་དང་། དུས་ཚིགས་སོ་སོར་བཤད་པ་དང་གསུམ། དང་བོ་ནི། རྒྱུས་
པར་བཤད་ན་མང་ཡང་འདི་བསྡུས་ནས་བཤད་པར་བྱ་སྟེ། བསྐལ་བ་དང་བོའི་མི་རྣམས་ཀྱི་ལུས་ཀྱི་འོད་སོགས་
ཉམས་ནས་འཇིག་རྟེན་དུ་མུན་པ་བྱུང་བ་ལ་བརྟེན་ནས་མྱ་ངན་བྱས་པས་སྤྱི་མཐུན་གྱི་ལས་ཀྱིས་ཉི་ཟླ་གཟའ་སྐར་
སོགས་བྱུང་སྟེ། དེ་ལ་བརྟེན་ནས་ཉིན་མཚན་དང་དུས་ཚིགས་ཀྱི་རྣམ་གཞག་རྣམས་བྱུང་བའི་ཕྱིར། གཉིས་པ་
ཡོད་དེ། དེའི་ཚེ་ཉི་ཟླ་སོགས་གོ་རིམ་མ་ངེས་པར་རྒྱུ་བ་ལས་བདག་ཅག་གི་སྟོན་པ་འདི་དྲང་སྲོང་རྔ་བོར་དུ་གྱུར་
པའི་དུས་སུ་རྒྱུ་སྐར་སོགས་ཀྱི་གོ་རིམ་མཛད་པར་བཤད་པས་བྱེད་པ་བོ་ཡོད་པའི་ཕྱིར། གསུམ་པ་ནི། སྤྱིར་དུས་
ཀྱི་ཐ་སྙད་ལ་དུ་མ་ཡོད་ཀྱང་འཆི་མེད་མཛོད་ལས་འདི་ལྟར་བཤད་ཏེ། མིག་འཛུམ་བཅོ་བརྒྱད་མཐར་གནས་
ལ། དེ་སུམ་ཅུ་ལ་སྐད་ཅིག་བགྲང་། ། དེ་ནི་བཅུ་གཉིས་ཡུད་ཙམ་ཡིན། ། དེ་སུམ་ཅུ་ལ་ཉིན་ཞག་གཅིག །
དེ་དག་བཅོ་ལྔར་ཕྱོགས་སུ་གྲགས། ། སྔ་ཕྱིའི་ཕྱོགས་ནི་དཀར་ནག་གཉིས། ། དེ་གཉིས་བསྡོམས་པས་འཇལ་
བྱེད་དོ། ། མཆུ་ཟླ་ལ་སོགས་གཉིས་གཉིས་ལ། ། དེ་ཚིགས་དེ་གསུམ་བགྲོད་པ་གཅིག། ལྷོ་བྱང་བཀོད་པ་
གཉིས་ལ་ལོ། ། ཞེས་གསུངས་པ་ལྟར་ཡིན་པའི་ཕྱིར། ལོ་རྣམ་པ་གསུམ་ཡོད་དེ། ཚེས་ལོ་ཉིན་ཞག་གི་ལོ་ཁྱིམ་
ལོ་གསུམ་ཡོད་པའི་ཕྱིར། དེ་གསུམ་གྱི་ཁྱད་པར་ཅུང་ཟད་རྒྱས་པ་ཞིག་གཞན་དུ་བཤད་ཟིན་པས་འདིར་བསྡུ་ན་
དེ་གསུམ་གྱི་ཁྱད་པར་ཡོད་དེ། ཉི་མའི་ཁྱིམ་བཅུ་གཉིས་ལ་རང་འགྲོས་ཀྱིས་རྫོགས་པར་སྤྱོད་པའི་ཚུལ་གྱིས་
བགྲོད་གཉིས་རྫོགས་པའི་ལོ་དེ་ཁྱིམ་ལོ་དང་། ནམ་ལངས་ནས་ནམ་ལངས་ཀྱི་བར་ཉིན་ཞག་གི་ཟླ་བ་བཅུ་གཉིས་
ལ་ཉིན་ཞག་གི་ལོ་དང་། ཟླ་བའི་འཕེལ་གྲིབ་ཀྱི་ཆ་རེ་རྫོགས་ཚེས་ཞག་གི་ཟླ་བ་བཅུ་གཉིས་རྫོགས་པ་ལ་ཚེས་ཞག་
གི་ལོར་འཇོག་པའི་ཕྱིར། གཞན་ཡང་ལོའི་དབྱེ་བ་ཡོད་དེ། རབ་བྱུང་ལ་སོགས་པའི་དྲུག་ཏུ་ཡོད་ཅིང་། དེ་
ཡང་མེ་ཡོས་སོགས་ལོ་རྒན་དྲུག་ཅུ་དང་དོན་གཅིག་ཏུ་འགྱུར་བའི་ཕྱིར། ཟླ་བ་དང་ཞག་ལའང་དེ་གསུམ་ཡོད་དེ།
343

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལུག་གླང་འཁྲིག་པ་ཀརྐ་ཊ་སོགས་ཁྱིམ་ཟླ་དང་ཁྱིམ་ཞག སྟག་གི་ཟླ་བ་ལ་སོགས་པའི་ཟླ་བ་བཅུ་བཞི་དང་།
མགོ་ལ་སོགས་པའི་ཟླ་བ་བཅུ་གཉིས་དང་ཞག་སོགས་ཀྱི་ཐ་སྙད་ཀྱང་ཡོད་པའི་ཕྱིར། སྤྱིར་ལོ་འགོ་ངོས་འཛིན་ལ་
མང་དུ་ཡོད་ཀྱང་འདུལ་མངོན་གྱི་ལུགས་ལ་ལོ་འགོ་འཛིན་ཚུལ་ཡོད་དེ། ཧོར་ཟླ་བཅུ་བའི་མར་ངོའི་ཚེས་གཅིག་
ནས་འཛིན་པའི་ཕྱིར། ལོ་ལ་དུས་ཚིགས་བྱེད་ཚུལ་དུ་མ་ཡོད་དེ། གསུམ་དང་བཞི་དང་ལྔ་དང་དྲུག་རྣམས་སུ་
ཡོད་པའི་ཕྱིར། དང་བོ་ཡོད་དེ། མགོ་རྒྱལ་མཆུ་དབོའི་ཟླ་བ་བཞི་ནི་དགུན་དང་། ནག་པ་ས་ག་སྒྲོན་ཆུ་སྟོད་ཀྱི་
ཟླ་བ་བཞི་ནི་དཔྱིད། གྲོ་བཞིན་ཁྲུམས་ཐ་སྐར་སྨིན་དྲུག་གི་ཟླ་བ་བཞི་ནི་དབྱར་དུས་སུ་འཇོག་པའི་ཕྱིར། དུས་
ཚིགས་ལ་བཞིར་འཇོག་ཚུལ་ཡོད་དེ། དགུན་དཔྱིད་དབྱར་སྟོན་བཞིར་བྱས་ནས་རྒྱུ་སྐར་སྔ་མ་གསུམ་གསུམ་དང་
སྦྱར་ནས་འཇོག་པའི་ཕྱིར། དུས་ཚིགས་ལ་ལྔར་འབྱེད་ཚུལ་ཡོད་དེ། དགུན་དང་དཔྱིད་དང་དབྱར་ཙམ་དང་
དབྱར་ཐུང་ངུ་དང་དབྱར་རིང་བོའི་དུས་དང་ལྔར་འཇོག་པའི་ཕྱིར་ཏེ། དབྱར་ཐ་ཆུང་གི་ཚེས་བཅུ་དྲུག་ལ་
དབྱར་ཐུང་ངུ་ཞེས་པ་མ་གཏོགས་སྔ་མ་དང་འདྲ་བའི་ཕྱིར། དུས་ཚིགས་ལ་དྲུག་ཏུ་འབྱེད་ཚུལ་ཡོད་དེ། དགུན་
སྟོད་དགུན་སྨད་སོགས་གཉིས་གཉིས་ཕྱེ་བས་དྲུག་ཏུ་འགྱུར་བ་ལྟར་ཡིན་པའི་ཕྱིར། དུས་ཚིགས་ལ་དབྱེ་བ་དེ་
ལྟར་མཛད་པ་ཆོས་ཅན། དགོས་པ་ཡོད་དེ། གསུམ་དུ་ཕྱེ་བ་ནི་ཕྱག་དར་ཁྲོད་པའི་གོས་ཤེས་པ་དང་། བཞིར་
ཕྱེ་བ་ནི་འཇིག་རྟེན་གྲགས་པ་དང་སྒོ་བསྟུན་པ་དང་། ལྔར་ཕྱེ་བ་ནི་དབྱར་ཐུང་ངུ་ཤེས་པ་དང་། དྲུག་ཏུ་ཕྱེ་བ་
ནི་གསོ་སྦྱོང་བཅུ་བཞི་བ་དང་ཞག་མི་ཐུབ་འབྱུང་བའི་དུས་ཤེས་པའི་ཆེད་ཡིན་པའི་ཕྱིར། ཕྱི་མ་གྲུབ་སྟེ། ལོ་དྲི་
བ་ལས། རྒྱལ་དང་དཔོ་དང་ས་ག་ཅན། ། ཞེས་སོགས་དང་། རང་འགྲེལ་ལས། དགུན་དང་དཔྱིད་དང་
དབྱར་རྣམས་ཀྱི་ཞེས་སོགས་འབྱུང་བ་ལྟར་ཡིན་པའི་ཕྱིར། ཟླ་བཤོལ་འདོད་ཚུལ་ལ་ཞིབ་རྩིས་དང་རགས་རྩིས་
གཉིས་ཡོད་ཅིང་དང་བོ་ནི་གཞན་དུ་ཤེས་པར་བྱ་དགོས་ལ། རགས་རྩིས་ལ་འདོན་ཚུལ་ཡོད་དེ། ཚེས་ཞག་ལས་
ཉིན་ཞག་ཡུན་ཙམ་ཕྱེད་ཀྱིས་རིང་བ་ལ་བརྟེན་ནས་ཟླ་བ་གཉིས་གཉིས་ན་ཉིན་ཞག་རེ་མ་ཐུབ་པའི་དབང་གིས་ལོ་
ལྔ་ལྔ་ནས་ཟླ་བཤོལ་འདོན་པ་དང་། ཚེས་ཞག་གིས་ཁྱིམ་ཞག་གི་དོད་མ་ཐུབ་པ་ལ་བརྟེན་ནས་ཁྱིམ་ལོ་གཉིས་དང་
ཟླ་བ་ཕྱེད་དང་དགུ་ནས་ཟླ་བཤོལ་འདོན་པའི་ཚུལ་གཉིས་ཡོད་པའི་ཕྱིར། འདི་སྐོར་གཞན་དུ་བཤད་ཟིན་པས་
དེ་ཙམ་མོ། ། གཉིས་པ་མཐའ་དཔྱད་པ་ལ་ཁ་ཅིག དུས་བཞི་ཅིག་ཅར་བ་ཡིན་ཏེ། གླིང་བཞིར་དགུན་བཞི་
དུས་ཅིག་ཅར་གྲུབ་པ་སོགས་ཡིན་པའི་ཕྱིར་ཟེར་ན། དེ་མི་འཐད་པར་ཐལ། གླིང་བཞི་སོ་སོར་དུས་བཞི་རིམ་
ཅན་དུ་འབྱུང་བའི་ཕྱིར། དེར་ཐལ། འཛམ་གླིང་འདི་ལྟ་བུར་དབྱར་རྗེས་སུ་སྟོན། སྟོན་རྗེས་སུ་དགུན།
དགུན་རྗེས་སུ་དཔྱིད་འབྱུང་བ་མངོན་སུམ་དུ་གྲུབ་པའི་ཕྱིར། གཞན་ཡང་། དེ་མི་འཐད་པར་ཐལ། དེ་ལྟར་
344

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། ། ་
ན་དབྱར་ཉི་མ་མཐར་ཐུག་པའི་ཚེ་ཉིན་ཞག་གཅིག་ཏུ་ཆུ་ཚོད་དྲུག་ཅུ་ལྷག་དང༌། དགུན་ཉི་མཐར་ཐུག་པའི་ཚེ་
ཉིན་ཞག་གཅིག་ལའང་དེ་ལྟར་དུ་འགྱུར་བར་ཐལ་བ་སོགས་ཀྱི་སྐྱོན་ཡོད་པའི་ཕྱིར། ཁ་ཅིག གང་ལ་ལྟོས་ཀྱང་
ཚེས་ཞག་དེ་ཉིན་ཞག་ལས་ཐུང་བས་ཁྱབ་པར་ཐལ། ཞག་གསུམ་གྱི་ནང་ནས་ཚེས་ཞག་ཐུང་བའི་ཕྱིར་ན་མ་ཁྱབ་
སྟེ། སྤྱིར་དེ་ལྟར་ཡིན་ཀྱང་ཟླ་བའི་རྐང་བའི་དབང་གིས་ཚེས་འཕེལ་དུས་ཆུ་ཚོད་རེ་བཞིའི་བར་དུ་འབྱུང་བ་ཡོད་
ཅིང་། འགྲིབ་དུས་ཆུ་ཚོད་ང་བཞིའི་བར་དུ་འོང་སྲིད་པའི་ཕྱིར། དེར་ཐལ། ཟླ་བའི་སྔ་མར་ལུགས་འབྱུང་གི་
དུས་སུ་ཚེས་འཕེལ་དུས་ཟླ་བའི་འཕེལ་འགྲིབ་བུལ་ལ། ཕྱི་རྐང་རིམ་མིན་གྱི་དུས་སུ་ཚེས་འགྲིབ་པ་ན་ཟླ་བའི་
འཕེལ་འགྲིབ་མགྱོགས་པས་ཚེས་ཡུན་ཐུང་བར་འགྱུར་བའི་ཕྱིར། དེར་ཐལ། ཚེས་འཕེལ་དུས་ལྷག་པ་བསྟུད་
མར་དང་། ཚེས་འགྲིབ་དུས་ཆད་པ་བསྟུད་མར་འབྱུང་བ་ནི་རྟོགས་པའི་ཕྱིར། དེ་ལ་ཁོ་ན་རེ། ཉིན་ཞག་
ལའང་རིང་ཐུང་འབྱུང་བར་ཐལ། དམ་བཅའ་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ། ཉིན་ཞག་རེར་
ཆུ་ཚོད་དྲུག་ཅུ་རེར་ངེས་པའི་ཕྱིར། ཁ་ཅིག ། ཞག་གསུམ་འཇོག་ཚུལ་ལ་དཀའ་སླའི་ཁྱད་པར་མེད་ཟེར་ན།
དེ་ཡོད་པར་ཐལ། ཉིན་ཞག་འཇོག་སླ་ཞིང་། དེ་ལས་ཚེས་ཞག་ཅུང་དཀའ་ལ། དེ་ལས་ཁྱིམ་ཞག་འཇོག་
དཀའ་བའི་ཕྱིར། ཁ་ཅིག ལོ་བཤོལ་འདོན་རིགས་པར་ཐལ། ཟླ་བཤོལ་འདོན་རིགས་པའི་ཕྱིར་ན་མ་ཁྱབ་སྟེ།
ཟླ་བཤོལ་བཏོན་ཟིན་ནས་ལོ་བཤོལ་ལོགས་སུ་འདོན་རྒྱུ་མེད་པའི་ཕྱིར། འོན་ཀྱང་འདི་དཔྱད་རྒྱུ་ཡོད་དེ། ད་
ལྟའི་བརྩི་ལུགས་ཀྱི་ལོ་དྲུག་ཅུ་སོང་བའི་ཚེ་ཁྱིམ་ལོ་དབང་བཙན་པར་སོང་ནས། དེའི་ཚེ་ཚེས་ལོ་དང་ཉིན་ཞག་གི་
ལོ་ཁོ་ན་དང་སྦྱར་ཏེ་བརྩིས་ན་དེ་ལས་ལྷག་འོངས་སྲིད་པའི་ཕྱིར་དཔྱད་པར་བྱའོ། ། ༧ལྔ་བ་ལྷ་རྣམས་ཀྱི་གནས་
བཤད་པ་ལ། ས་དང་འབྲེལ་བའི་གནས་དང་། མ་འབྲེལ་བའི་གནས། སེམས་ཅན་གྱི་ཁྱད་ཆོས། གོང་འོག་
གི་བར་གྱི་ཐག་ཚད་དང་བཞི། དང་པོ་ལ། རྒྱལ་ཆེན་བཞི་པ་དང་། སུམ་ཅུ་རྩ་གསུམ་པའི་གནས་གཉིས།
དང་པོ་ནི། འདི་ལ་བང་རིམ་བཞི་ཡོད་དེ། ། བར་གྱི་ཐག་ནི་སྟོང་ཕྲག་བཅུ། ། སྟོང་ཕྲག་དག་ནི་བཅུ་དྲུག་
དང༌། ། བརྒྱད་དང་བཞི་དང་གཉིས་འཕགས་སོ། ། དེ་ལ་ལས་ནི་གཞོང་ཐོགས་དང་། ། འཕྲེང་ཐོགས་དང་
ནི་རྟག་མྱོས་དང་། ། རྒྱལ་ཆེན་བཞི་བའི་ལྷ་རྣམས་གནས། ། རི་ནི་བདུན་པོ་དག་ལ་ཡང་། ། ཞེས་བྱུང་། རི་
རབ་ཀྱི་ཆུ་འཚམས་ཡན་ཆད་འདི་ལ་ཆོས་ཅན། བང་རིམ་བཞི་ཡོད་དེ། དེ་རེ་རེའི་བར་གྱི་ཐག་ནི་དཔག་ཚད་
སྟོང་བཅུ་བཅུ་སྟེ་ཁྲི་ཕྲག་རེ་རེ་ཡོད་པའི་ཕྱིར། བང་རིམ་དེ་དག་ཆོས་ཅན། རི་རབ་ལས་ཕྱིར་འཕགས་ཚུལ་བཞི་
ཡོད་དེ། བང་རིམ་དང་བོ་འོག་མ་ནི་རི་རབ་ལས་ཕྱིར་དཔག་ཚད་སྟོང་ཕྲག་བཅུ་དྲུག་དང་། གཉིས་པ་སྟོང་
ཕྲག་བརྒྱད་དང་། གསུམ་པ་སྟོང་ཕྲག་བཞི་དང་། བཞི་བ་སྟོང་ཕྲག་གཉིས་ཕྱིར་འཕགས་པའི་ཕྱིར། བང་རིམ་
345

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དེ་ལ་ ལྷ་གང་གནས་པ་ཡོད་དེ། དང་པོ་ལ་ ལག་ན་གཞོང་ཐོགས་དང་། གཉིས་པ་ལ་འཕྲེང་ཐོགས་དང་།
གསུམ་པ་ལ་རྟག་མྱོས་དང་། བཞི་བ་ལ་རྒྱ་ཆེན་བཞི་དང་དེའི་འཁོར་གྱི་ལྷ་རྣམས་གནས་པའི་ཕྱིར། ཕྱི་མ་གྲུབ་
སྟེ། ཤར་ཕྱོགས་ན་ཡུལ་འཁོར་སྲུང་གནས་པ་སོགས་ཡིན་པའི་ཕྱིར་ཏེ། དེར་མ་ཟད་གསེར་གྱི་རི་བདུན་པོ་དག་
ལ་ཡང་རྒྱལ་ཆེན་བཞིའི་རིས་ཀྱི་ལྷ་རྣམས་གནས་པའི་ཕྱིར། གཉིས་པ་ལ་མདོར་བསྟན་པ་དང༌། རྒྱས་པར་
བཤད་པ་གཉིས། དང་པོ་ནི། ལྷུན་པོའི་རྩེ་ན་སུམ་ཅུ་གསུམ། ། དེ་ཡི་ངོས་ལ་བརྒྱད་ཁྲིའོ། ། ཞེས་བྱུང་།
ལྷུན་པོ་ཆོས་ཅན། ཁྱོད་ཀྱི་རྩེ་ན་སུམ་ཅུ་རྩ་གསུམ་པའི་གནས་ཡོད་དེ། བརྒྱ་བྱིན། ནོར་ལྷ་བརྒྱད། དྲག་པོ་
བཅུ་གཅིག ཉི་མ་བཅུ་གཉིས། ཐ་སྐར་གྱི་བུ་དང་བཅས་པའི་ལྷའི་གཙོ་བོ་སུམ་ཅུ་རྩ་གསུམ་བཞུགས་པའི་
གནས་ཡོད་པའི་ཕྱིར། ལྷུན་པོའི་རྩེ་ཆོས་ཅན། ཁྱོད་ཀྱི་རྒྱུ་ཚད་ཡོད་དེ། ངོས་རེ་རེར་དཔག་ཚད་བརྒྱད་ཁྲི་རེ་
ལོང་པའི་ཕྱིར་ཏེ། རི་ཐམས་ཅད་ཀྱི་ཆུ་འཚམས་ཡན་དཔངས་ཞེང་མཉམ་པར་མཚུངས་པའི་ཕྱིར།
གཉིས་པ་རྒྱས་པར་བཤད་པ་ལ། གནས་དང་ཚུལ་དང་ས་གཞི་དང་ཤིང་དང་འདུན་པ་དང་ལྔ། དང་བོ་
ནི། ཕྱོགས་འཚམས་བརྩེགས་པ་བཞི་ལ་ནི། ། ལག་ན་རྡོ་རྗེའི་གནས་དབུས་ན། ། གྲོང་ཁྱེར་ལྟ་ན་སྡུག་ཅེས་
པ། ། ངོས་ལ་ཉིས་སྟོང་ལྔ་བརྒྱ་བ། ། དཔག་ཚད་ཕྱེད་དང་གཉིས་གསེར་གྱི། ། རང་བཞིན་གཞི་བཀྲ་མཉེན་
པ་ཡོད། ། དེས་ན་རྣམ་པར་རྒྱལ་བྱེད་དེ། ། ངོས་ལ་ཉིས་བརྒྱ་ལྔ་བཅུའོ། ། ཞེས་བྱུང་། ལྷུན་པོ་ཆོས་ཅན།
ཁྱོད་ཀྱི་ཕྱོགས་ཀྱི་འཚམས་ཏེ་གྲུ་བཞི་ན་ཁང་བ་བརྩེགས་པ་བཞི་ཡོད་ཅིང་དར་གང་གནས་པ་ཡོད་དེ། ལྷ་རྣམས་
སྲུངས་པ་བོའི་གནོད་སྦྱིན་ལག་ན་རྡོ་རྗེ་གནས་པའི་ཕྱིར། དེ་ཆོས་ཅན། ཁྱོད་ཀྱི་རྩེའི་དབུས་ན་གནས་ཡོད་དེ།
བརྒྱ་བྱིན་གྱི་གྲོང་ཁྱེར་ལྟ་ན་སྡུག་ཅེས་བྱ་བ་ཡོད་པའི་ཕྱིར། གྲོང་ཁྱེར་དེ་ཆོས་ཅན། ཁྱོད་ཀྱི་ཚད་ཡོད་དེ། ངོས་
རེར་དཔག་ཚད་ཉིས་སྟོང་ལྔ་བརྒྱ་དང་། འཕང་དུ་དཔག་ཚད་བྱེད་དང་གཉིས་ཡོད་པའི་ཕྱིར། དེ་ཆོས་ཅན།
རྒྱུ་གང་ལས་གྲུབ་པ་ཡོད་དེ། གསེར་གྱི་རང་བཞིན་ལས་གྲུབ་ཅིང་། ས་གཞི་ཚོན་སྣ་ཚོགས་ཀྱིས་བཀྲ་བར་བྱས་
པ། རྐང་བ་གཞག་ན་ནེམ་ནེམ་དང་། བཏེགས་ན་པར་ཅེས་བྱེད་པའི་འཇམ་ཞིང་མཉེན་པ་དང་ལྡན་པའི་ཕྱིར།
གྲོང་ཁྱེར་དེ་ཆོས་ཅན། ཁྱོད་ཀྱི་དབུས་ན་བརྒྱ་བྱིན་གྱི་ཁང་བཟང་རྣམ་པར་རྒྱལ་བྱེད་ཡོད་དེ། དེའི་ངོས་རེ་རེར་
དཔག་ཚད་ཉིས་བརྒྱ་ལྔ་བཅུ་དང་། མཐའ་སྐོར་དུ་དཔག་ཚད་སྟོང་དང་། ལྟ་ན་སྡུག་ལས་ཀྱང་གྱེན་དུ་དཔག་
ཚད་ཕྱེད་དང་ལྔ་འཕགས་པའི་ཕྱིར། གཉིས་པ་ནི། ཕྱི་རོལ་སྣ་ཚོགས་ཤིང་རྟ་དང་། ། རྩུབ་འགྱུར་འདྲེས་ཚལ་
དགའ་བས་བརྒྱན། ། ཞེས་བྱུང་། གྲོང་ཁྱེར་ལྟ་ན་སྡུག་ཆོས་ཅན། ཁྱོད་ཀྱི་ཕྱོགས་བཞིར་ལྷའི་ཚལ་བཞི་ཡང་དེ།
ཤར་དུ་ཤིང་རྟ་སྣ་ཚོགས་ཀྱི་ཚལ་དང་། ལྷོ་ན་ཤེས་རྒྱུད་རྩུབ་པར་འགྱུར་བའི་ཚལ་དང་། ནུབ་ན་ལྷའི་ཕོ་མོ་
346

༄༅༑ ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
འདྲེས་ཤིང་རྩེ་བའི་ཚུལ་དང་། བྱུང་ན་ཡིད་དགའ་བར་བྱེད་པའི་ཚལ་རྣམས་ཀྱིས་བརྒྱན་ནས་ཡོད་པའི་ཕྱིར།
ཤིང་རྟ་སྣ་ཚོགས་ཀྱི་ཚལ་དེ་ཆོས་ཅན། ཁྱོད་དུ་གླང་ཆེན་ས་སྲུང་ཡོད་ཅིང་དེའི་ཚད་དང་འཕྲུལ་ཡོད་དེ། ལུས་
དཀར་ཞིང་མགོ་དམར་མཆེ་བ་དྲུག་ལྡན། སྲིད་དུ་དཔག་ཚད་གཅིག་དང་ཁོར་ཡུག་བདུན་ཡོད་པ་འཁོར་གླིང་
བོ་ཆེ་བརྒྱ་སྟོང་དང་ལྡན་པ། མགོ་སོ་གསུམ་སྤྲུལ་ཏེ་མགོ་གཙོ་བོ་ལ་དབང་པོ་དང་གཞན་སོ་གཉིས་ལ་ཉེ་དང་སོ་
གཉིས་ཞོན་ནས་འགྲོ་བ་སོགས་ཀྱི་འཕྲུལ་དུ་མ་དང་ལྡན་པའི་ཕྱིར། གསུམ་པ་སོགས་ནི། དེ་དག་གི་ནི་ཕྱོགས་
བཞི་ན། ། ཉི་ཤུས་བཅད་ན་ས་གཞི་བཟང་། ། བྱང་ཤར་འཚམས་ན་ཡོངས་འདུ་སྟེ། ། ལྷོ་ནུབ་འཚམས་ན་
ཆོས་བཟང་ངོ༌། ། ཞེས་བྱུང་། སྐྱེད་ཚལ་དེ་དག་ཆོས་ཅན། ཁྱོད་ཀྱི་ཕྱོགས་བཞི་ན་གནས་བཞི་ཡོད་དེ།
དཔག་ཚད་ཉི་ཤུས་བཅད་པ་ན་ས་གཞི་བཟང་བོ་ཚལ་རྣམས་ལ་འགྲན་ནུས་པ་བཞི་ཡོད་པའི་ཕྱིར། བཞི་བ་ནི།
ལྟ་ན་སྡུག་ཆོས་ཅན། ཁྱོད་ཀྱི་བྱང་ཤར་ཤིང་ཁྱད་པར་ཅན་ཡོད་དེ། རྩ་བ་དཔག་ཚད་ལྔ་བརྒྱ་ཐུར་དུ་ཟུག་ཅིང་
དེ་ཙམ་གྱེན་དུ་འཕགས་པའི་ཡོངས་འདུ་ས་བརྟོལ་ཞེས་བྱ་བ་ཡལ་འདབ་མེ་ཏོག་འབྲས་བུ་དྲི་ཕུན་སུམ་ཚོགས་པ་
དང་ལྡན་པ་ཡོད་པའི་ཕྱིར་རོ། ། ལྔ་བ་ནི། དེ་ཆོས་ཅན། ཁྱོད་ཀྱི་ཕྱི་རོལ་ལྷོ་ནུབ་འཚམས་ན་ཆོས་བཟང་ལྷའི་
འདུན་ས་ཡོད་དེ། དེའི་མཆུ་ཞེང་ས་དཔག་ཚད་སུམ་བརྒྱ་དང་གྱེན་དུ་ཁྱོད་ལས་འཕགས་ཤིང་། ནང་དུ་བརྒྱ་
བྱིན་གྱི་གསེར་ཁྲི་དང་། ཉེ་དབང་རྣམས་ཀྱི་ཁྲི་དང་བཅས་པ་ཡོད་པའི་ཕྱིར། དབང་པོ་དང་ཉེ་དབང་རྣམས་ཀྱི་
མཛད་པ་ཡོད་དེ། ཚེས་བརྒྱད་དང་བཅོ་ལྔའི་དུས་སུ་རྒྱལ་ཆེན་བཞི་དང་བཅས་ནས་འཛམ་བུའི་གླིང་གི་སེམས་
ཅན་གྱི་ཆོས་དང་ཆོས་མིན་གང་བྱེད་ལྟ་ཉུལ་མཛད་པ་ཡིན་པའི་ཕྱིར་རོ། །
༧གཉིས་པ་ས་དང་མ་འབྲེལ་བའི་གནས་ནི། དེ་སྟེང་ལྷ་རྣམས་གཞལ་མེད་ཁང་། ། ཞེས་བྱུང་། ཤེས་
བྱ་ཆོས་ཅན། ས་དང་མ་འབྲེལ་བའི་གནས་ཡོད་དེ། སུམ་ཅུ་རྩ་གསུམ་གྱི་སྟེང་ན་འཐས་བྲལ་འཕྲུལ་འདོད་ལྷ་
དྲུག་དང་། ཚངས་ཆེན་སོགས་གཟུགས་ཁམས་ཀྱི་གནས་བཅུ་བདུན་རྣམས་ཡོད་པའི་ཕྱིར། ། གནས་དེ་དག་
གང་ལ་བརྟེན་པ་ཡོད་དེ། རླུང་དང་སྤྲིན་གྱི་ཕུང་བོ་ཅི་རིགས་ལ་བརྟེན་པའི་ཕྱིར་རོ། ། གསུམ་པ་སེམས་ཅན་གྱི་
ཁྱད་ཆོས་ལ། འདོད་པ་ལ་སྤྱོད་ཚུལ་དང་། ལྷའི་སྐྱེ་ཚུལ་དང་། བདེ་བའི་ཁྱད་པར་གསུམ། དང་པ་ནི།
འདོད་པ་སྤྱོད་པ་དྲུག་ཡིན་ནོ། ། གཉིས་གཉིས་འཁྱུད་དང་ལག་བཅངས་དང༌། ། དགོད་དང་བལྟས་པས་
འཁྲིག་པ་ཡིན། ། ཞེས་བྱུང་། གོང་མ་གཉིས་ཀྱིས་འདོད་པ་མི་སྤྱོད་ཅིང་འདོད་པའི་ལྷ་དྲུག་ཆོས་ཅན། ཁྱོད་
ཀྱིས་འདོད་པ་ལ་སྤྱོད་ཚུལ་ཡོད་དེ། ཁྱོད་ལས་རིམ་པ་བཞིན་སུམ་ཅུ་རྩ་གསུམ་དང་རྒྱལ་ཆེན་བཞིའི་ལྷ་གཉིས་ནི་
མི་ལྟར་དབང་བོ་གཉིས་སྤྲད་ནས་འདོད་པ་སྤྱོད་ཅིང་། འཐབ་བྲལ་བས་འཁྱུད་པ་ཙམ་དང་། དགའ་ལྡན་པས་
347

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལག་པ་བཅངས་པ་ཙམ་དང་། འཕྲུལ་དགའ་བས་དགོད་པ་ཙམ་དང་། གཞན་འཕྲུལ་དབང་བྱེད་པས་བལྟས་
པ་ཙམ་གྱིས་འཁྲིག་པའི་བདེ་བ་ལ་སྤྱོད་བར་བྱེད་པའི་ཕྱིར། འོག་མ་གཉིས་མི་ལྟར་དབང་པོ་གཉིས་སྤྲད་ཀྱང་
ཁྱད་པར་ཡོད་དེ། དེ་རྣམས་ལ་ཚུ་རྒྱུས་རྒྱུ་མ་སོགས་མེད་པས་དབང་པོའི་སྒོ་ནས་རླུང་ཉི་ཚེ་འབྱུང་གི། ཁུ་ཁྲག་
འབྱུང་བ་མེད་པའི་ཕྱིར་རོ། ། གཉིས་པ་ནི། བྱིས་བ་ལོ་ལྔ་ལོན་པ་ནས། ། ལོ་བཅུ་ལོན་པ་ལྟ་བུའི་བར། ། དེ་
དག་ཏུ་སྐྱེ་གཟུགས་ཅན་རྣམས། ། ཀུན་རྫོགས་ཁོག་དང་བཅས་པ་ཉིད། ། ཅེས་བྱུང་། འདོད་པའི་ལྷ་ལས་བུ་
སྐྱེ་ཚུལ་ཡོད་དེ། ལྷ་ཕོ་མོ་གང་གི་པར་པར་བུའམ་བུ་མོ་གང་བརྫུས་ཏེ་བྱུང་བ་དེ་དེའི་བུ་དང་བུ་མོར་འཇོག་པའི་
ཕྱིར་ཏེ། ཚད་ནི་རྒྱལ་ཆེན་བཞི་བ་ལ་ད་ལྟའི་བྱིས་པ་ལོ་ལྔ་ལྟ་བུ་ནས་གཞན་འཕྲུལ་དབང་བྱེད་པ་ལ་བྱིས་བ་ལོ་
བཅུ་ལོན་པ་ལྟ་བུའི་བར་འདོད་ལྷ་དེ་དག་ཏུ་སྐྱེ་བའི་ཕྱིར། གཟུགས་ཁམས་སམ་གཟུགས་ཅན་གྱི་ལྷ་རྣམས་ཆོས་
ཅན། ཆུང་རིམ་གྱིས་སྐྱེ་བ་མ་ཡིན་ཏེ། སྐྱེས་མ་ཐག་ནས་ལུས་རྫོགས་ཤིང་གོས་དང་བཅས་པ་ཉིད་དུ་སྐྱེ་བའི་
ཕྱིར། འདོད་ལྷའི་ནང་ནས་ཀྱང་བརྒྱ་བྱིན་ཡང་རྫོགས་པར་སྐྱེ་བས་སྐྱེ་བ་བརྗེས་པ་ལྷ་གཞན་གྱིས་མི་ཤེས་པར་
གསུངས་ཏེ། དམིགས་བསལ་ཡིན་པའི་ཕྱིར། གསུམ་པ་ནི། འདོད་པ་སྐྱེ་བ་གསུམ་པོ་ནི། ། འདོད་པའི་ལྷ་
དང་མིར་བཅས་རྣམས། ། བདེ་བ་སྐྱེ་བ་གསུམ་པོ་ནི། ། བསམ་གཏན་གསུམ་ལས་ས་དགུ་ཡིན། ། ཞེས་བྱུང་།
ཤེས་བྱ་ཆོས་ཅན། འདོད་པ་སྐྱེ་བ་གསུམ་ཡོད་དེ། འདོད་པའི་ལྷ་དང་མིར་བཅས་བ་རྣམས་ལ་འཇོག་པའི་ཕྱིར་
ཏེ། མི་དང་འདོད་ལྷ་འོག་མ་བཞི་ནི་ཡུལ་ཇི་ལྟར་བྱེད་པ་ལ་འདོད་པ་སྤྱོད་པ་དང་པོ་ཡིན་ལ། འདོད་ལྷ་ལྔ་བ་
འཕྲུལ་དགའ་བ་ནི་རང་ཤེས་འདོད་པ་སྤྲུལ་བ་ལ་སྤྱོད་པའི་འདོད་པ་སྐྱེ་བ་གཉིས་པ་དང༌། གཞན་འཕྲུལ་བ་ནི་
རང་གི་འདོད་པ་བཞིན་བདག་གིས་སྤྲུལ་བ་དང་གཞན་གྱིས་སྤྲུལ་བ་ལ་འདོད་པ་སྤྱོད་པ་གསུམ་པ་ཡིན་པའི་ཕྱིར།
གཞན་ཡང་བདེ་བ་སྐྱེ་བ་གསུམ་གསུངས་ཏེ། བསམ་གཏན་དང་བོ་གསུམ་ལས་སོ་གསུམ་གསུམ་སྟེ་དགུར་ཕྱེ་
བས་རིམ་པ་བཞིན་དུ་བསམ་གཏན་དང་པོ་གསུམ་ནི་དབེན་པ་ལས་སྐྱེས་པའི་བདེ་བ་དང༌། གཉིས་པ་གསུམ་ནི་
ཏིང་ངེ་འཛིན་ལས་སྐྱེས་པའི་བདེ་བ་དང་། གསུམ་པ་གསུམ་ནི་དགའ་བ་མེད་པའི་བདེ་བ་ལ་སྤྱོད་པར་འཇོག་
པའི་ཕྱིར་རོ། ། བཞི་བ་བར་ཐག་གི་ཚད་ནི། གནས་ནས་གནས་འོག་ཇི་སྲིད་པ། ། དེ་ནས་དེ་ཡི་གོང་དེ་
སྲིད། ། ཅེས་བྱུང་། ཤེས་བྱ་ཆོས་ཅན། གནས་དེ་དག་གི་བར་ཐག་གི་ཚད་ཡོད་དེ། རྒྱལ་ཆེན་བཞིའི་གནས་
ནས་གནས་འོག་མ་འཛམ་བུའི་གླིང་གི་བར་ལ་དཔག་ཚད་བཞི་ཁྲི་ཇི་སྲིད་ཡོད་པ་དེ་བཞིན་དུ། རྒྱལ་ཆེན་བཞི་
ནས་སུམ་ཅུ་རྩ་གསུམ་པར་དཔག་ཚད་བཞི་ཁྲི་དང་། སུམ་ཅུ་རྩ་གསུམ་ནས་འཐབ་བྲལ་བར་ལ་བརྒྱད་ཁྲི། དེ་
ནས་དགའ་ལྡན་པར་ལ་ཁྲི་ཚོ་བཅུ་དྲུག དེ་ནས་འཕྲུལ་དགའ་བར་ལ་སོ་གཉིས། དེ་ནས་གཞན་འཕྲུལ་དབང་
348

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
བྱེད་པར་ལ་རེ་བཞི། དེ་ནས་ཚངས་རིས་པར་ཁྲི་ཁྲག་བརྒྱ་དང་ཉེར་བརྒྱད་ཡོད་པ་སོགས་རིགས་འགྲེ་སྦྱོར་
རིགས་པའི་ཕྱིར། མདོར་ན་འདི་ལྟར་ཡིན་ཏེ། གནས་དེ་དང་དེ་ནས་འཛམ་གླིང་བར་ལ་ཚད་ཅེ་ཙམ་ཡོད་པ་དེ་
བཞིན་དུ། དེ་ནས་དེ་ཡི་གོང་མའི་གནས་ཀྱི་བར་ཚད་དེ་སྲིད་ཙམ་ཞིག་ཡོད་པའི་ཕྱིར། ཡང་རྫུ་འཕྲུལ་གཞན་
བརྟེན་མ་གཏོགས་པ། ། དེ་དག་གོང་མ་མཐོང་བ་མེད། ། ཅེས་གསུངས་ཏེ། གནས་འོག་མར་སྐྱེས་པའི་གང་
ཟག་རང་སྟོབས་ཀྱིས་གནས་གོང་མ་རྣམས་སུ་བགྲོད་པ་དང་མཐོང་ནུས་པ་མེད་ཀྱང་མཐའ་གཅིག་ཏུ་མ་ངེས་ཏེ།
རྫུ་འཕྲུལ་ཐོབ་པ་དང་གཞན་གྱིས་དེ་དག་ཏུ་འཁྲིད་པ་ལྟ་བུ་གཞན་ལ་བརྟེན་པ་དང་གོང་སའི་ཏིང་ངེ་འཛིན་ཐོབ་
པ་ལྟ་བུ་མ་གཏོགས་པའི་དབང་དུ་བྱས་པའི་ཕྱིར། ། དྲུག་པ་སྟོང་གསུམ་ངོས་བཟུང་བ་ནི། གླིང་བཞི་དང་ནི་ཉི་
ཟླ་དང་། ། རི་རབ་དང་ནི་འདོད་ལྷ་དང་། ། ཚངས་པའི་འཇིག་རྟེན་སྟོང་ལ་ནི། ། སྟོང་ནི་སྤྱི་ཕུད་ཡིན་པར་
འདོད། ། དེ་སྟོང་ལ་ནི་སྟོང་གཉིས་པ། ། བར་མའི་འཇིག་རྟེན་ཁམས་ཡིན་ནོ། ། དེ་སྟོང་ལ་ནི་སྟོང་གསུམ་
མོ། ། མཉམ་དུ་འཇིག་ཅིང་འབྱུང་བ་ཡིན། ། ཞེས་བྱུང་། སྟོང་གསུམ་ལས་དང་པོ་སྟོང་སྤྱི་ཕུད་ཀྱི་འཇིག་རྟེན་
ཆོས་ཅན། འཇོག་ཚུལ་ཡོད་དེ། གླིང་བཞི་རེ་རེ་ལ་སྟོང་དང༌། དེ་བཞིན་དུ། ཉི་མ་དང་ཟླ་བ་དང་རི་རབ་
དང་འདོད་ལྷ་དྲུག་དང་ཚངས་པའི་འཇིག་རྟེན་སྟོང་ལོངས་པ་ལ་ནི་སྟོང་སྤྱི་ཕུད་དམ་སྟོང་དང་བོ་ཡིན་པར་
འདོད་པའི་ཕྱིར། སྟོང་གཉིས་པ་དང་གསུམ་པ་ཆོས་ཅན། འཇོག་ཚུལ་ཡོད་དེ། སྟོང་དང་པོ་དེ་སྟོང་ལ་ནི་
སྟོང་གཉིས་པ་བར་མའི་འཇིག་རྟེན་གྱི་ཁམས་ཡིན་ཞིང་། སྟོང་གཉིས་པ་དེ་སྟོང་ལ་ནི་སྟོང་གསུམ་གྱི་སྟོང་ཆེན་
པོར་འཇོག་པའི་ཕྱིར། སྟོང་གསུམ་པོ་དེ་ཆོས་ཅན། འཆགས་འཇིག་ཀྱང་དུས་མཉམ་པ་ཡིན་ཏེ། མེ་ཆུ་སོགས་
ཀྱི་རྐྱེན་གྱིས་དུས་མཉམ་དུ་འཇིག་ཅིང་སླར་འཆགས་པ་འབྱུང་བ་ཡིན་པའི་ཕྱིར། སྟོང་གསུམ་པོ་དེ་རེ་རེ་ལའང་
ལྕགས་རི་ནག་པོ་རེ་རེས་བསྐོར་བ་ཀུན་བཏུས་ལས་བཤད་ཅིང་དེ་ཡང་སྔ་མ་ལས་ཕྱི་མ་རིམ་གྱིས་མཐོ་བར་གཞན་
ལས་བཤད་པ་ལྟར་ཡིན་ཏེ། དེ་གསུམ་སྔ་མ་ལས་ཕྱི་མ་རྒྱ་ཆེ་བའི་ཕྱིར། སྟོང་གསུམ་ལ་ནི་གཅིག་ཁོ་ནར་མ་ངེས་
ཏེ། སྟེང་འོག་དང་ཐད་ཀའི་ཕྱོགས་ཕྱོགས་ན་སྟོང་གསུམ་གྱི་གྲངས་མཐའ་མེད་པ་ཡོད་པའི་ཕྱིར་ཏེ། ནམ་
མཁའ་ལ་ནི་མཐའ་མེད་པའི་ཕྱིར། འདི་དག་ནི་ཐེག་ཆེན་ཐུན་མོང་བ་ལྟར་ན་མཆོག་སྤྲུལ་གཅིག་གི་ཞིང་ཡིན་ལ།
ཞིང་ཐམས་ཅད་འཇོག་ཚུལ་འདི་ཁོ་ན་ལྟར་མ་ངེས་ཏེ། སངས་རྒྱས་ཀྱི་ཞིང་དབྱིབས་ཚད་དང་འབྱུང་འཇིག་
སོགས་སྣ་ཚོགས་པ་ཡོད་པའི་ཕྱིར་རོ། ། བདུན་བ་འགྲོ་བ་རྣམས་ཀྱི་ལུས་དང་ཚེ་ཚད་བཤད་པ་ལ། ལུས་ཚད་
དང་ཚེ་ཚད་གཉིས། དང་བོ་ལ། མིའི་ལུས་ཚད་དང་། ལྷའི་ལུས་ཚད་གཉིས། དང་བོ་ནི། འཛམ་བུའི་གླིང་
བ་རྣམས་ཀྱི་ཚད། ། ཁྲུ་བཞི་བ་དང་བྱེད་དང་བཞི། ། ཤར་དང་བ་ལང་སྤྱོད་དང་ནི། ། བྱང་ཞེས་བྱ་བ་ཉིས་
349

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འགྱུར་བསྐྱེད། ། ཅེས་བྱུང་། ཤེས་བྱ་ཆོས་ཅན། གླིང་བཞིའི་མི་རྣམས་ཀྱི་ལུས་ཚད་ཡོད་དེ། འཛམ་བུའི་གླིང་
བའི་མིའི་ལུས་ནི་ཁ་ཅིག་ཁྱུ་བཞི་བ་དང་། ཕལ་ཆེར་ནི་ཁྲུ་བྱེད་དང་བཞི་ཡིན་ལ། ཤར་ཁྲུ་བརྒྱད། བ་ལང་སྤྱོད་
པ་བཅུ་དྲུག བྱང་སྒྲ་མི་སྙན་པ་སོ་གཉིས་ཞེས་བྱ་སྔ་མ་ལས་ཕྱི་མ་ཉིས་འགྱུར་དུ་བསྐྱེད་པའི་ཕྱིར། གཉིས་བ་ལ།
འདོད་ལྷ་དང་གཟུགས་ཁམས་པའི་ལུས་ཚད་གཉིས། དང་པོ་ནི། འདོད་དང་ལྡན་པའི་ལྷ་ཡི་ལུས། ། བཞི་ཆ་
ནས་ནི་རྒྱང་གྲགས་དག་ ། ཕྱེད་དང་གཉིས་ཀྱི་བར་དུ་བསྐྱེད། ། ཅེས་བྱུང་། འདོད་དང་ལྡན་པའི་ལྷའི་ལུས་
ཚད་ཡོད་དེ། རྒྱལ་ཆེན་རིགས་བཞི་བརྒྱང་གྲགས་ཀྱི་བཞི་ཆ། སུམ་ཅུ་རྩ་གསུམ་བ་བཞི་ཆ་གཉིས། འཐུལ་བྲལ་
བོ་བཞི་ཆ་གསུམ། དགའ་ལྡན་བ་རྒྱང་གྲགས་གཅིག ། འཕྲུལ་དགའ་བ་རྒྱང་གྲགས་གཅིག་དང་བཞི་ཆ་
གཅིག་ ། གཞན་འཕྲུལ་བ་རྒྱུང་གྲགས་ཕྱེད་དང་གཉིས་ཀྱི་བར་དུ་བསྐྱེད་པའི་ཕྱིར། གཉིས་པ་ནི། གཟུགས་
ཅན་དང་བོ་དཔག་ཚད་ཕྱེད། ། དེ་ཡི་གོང་མ་ཕྱེད་ཕྱེད་བསྐྱེད། ། འོད་ཆུང་རྣམས་ཀྱི་ལྟག་ཡན་ཚད། ། ལུས་
ནི་ཉིས་འགྱུར་ཉིས་འགྱུར་ཏེ། ། སྤྲིན་མེད་དཔག་ཚད་གསུམ་དོར་རོ། ། ཞེས་བྱུང་། དེ་ཆོས་ཅན། གཟུགས་
ཁམས་པའི་ལུས་ཚད་ཡོད་དེ། གཟུགས་ཅན་དང་པོ་ཚངས་རིས་པའི་ལུས་དཔག་ཚད་ཕྱེད་དང་། དེ་ཡི་གོང་མ་
བཞི་ལ་དཔག་ཚད་ཕྱེད་ཕྱེད་བསྐྱེད་པས་འདུན་ན་འདོན་དཔག་ཚད་གཅིག ཚངས་ཆེན་ཕྱེད་གཉིས། འོད་
ཆུང་གཉིས་དང་། འོད་ཆུང་གི་ལྟག་ཡན་ཆད་ཀྱི་ལུས་ནི་སྔ་མ་ལས་ཕྱི་མ་ཉིས་འགྱུར་བྱས་པས་ཚད་མེད་འོད་
དཔག་ཚད་བཞི། འོད་གསལ་ལ་བརྒྱད། དགེ་ཆུང་བ་བཅུ་དྲུག། དགེ་རྒྱས་སོ་གཉིས། སྤྲིན་མེད་ཉིས་འགྱུར་
ལས་དཔག་ཚད་གསུམ་དོར་བས་བརྒྱ་ཉེར་ལྔ། འབྲས་བུ་ཆེ་བ་ལྔ་བརྒྱ། མི་ཆེ་བ་སྟོང་། མི་གདུང་བ་ཉིས་སྟོང་།
གྱ་ནོམ་སྣང་བ་བཞི་སྟོང་། ཤིན་ཏུ་མཐོང་བ་བརྒྱད་སྟོང་། འོག་མིན་པའི་ལུས་དཔག་ཚད་ཁྲི་དྲུག་སྟོང་ཡོད་
པའི་ཕྱིར། གཉིས་པ་ཆེ་ཚད་ལ། བདེ་འགྲོ་དང་ངན་འགྲོ་དང་མ་ངེས་པའི་འཆི་བ་ཡོད་མེད་གསུམ། དང་བོ་
ལ་མི་དང་ལྷའི་ཚེ་ཚད་གཉིས། དང་བོ་ནི། སྒྲ་མི་སྙན་ན་ཚེ་སྟོང་སྟེ། ། གཉིས་ན་ཕྱེད་ཕྱེད་སྤངས་པའོ། །
འདི་ན་མ་ངེས་ཐ་མར་ནི། ། ལོ་བཅུ་དང་བོ་དཔག་ཏུ་མེད། ། ཅེས་བྱུང་། དེ་དག་ཆོས་ཅན། ཁྱོད་ཀྱི་ཚེ་ཚད་
ཡོད་དེ། སྒྲ་མི་སྙན་ན་ཚེ་སྟོང་དང་། ནུབ་དང་ཤར་གཉིས་ན་དེའི་ཕྱེད་ཕྱེད་སྤངས་པ་སྟེ་ནུབ་ལྔ་བརྒྱ་དང་ཤར་
ན་ཕྱེད་དང་གསུམ་བརྒྱ་རེ་ཡིན་ལ། འཛམ་བུའི་གླིང་བའི་མིའི་ཚེ་མ་ངེས་པའི་ཕྱིར་ཏེ། ཐ་མར་ཚེ་ལོ་བཅུ་བ་
དང་བསྐལ་བ་དང་བོའི་ཚེ་ལོ་ནི་དཔག་ཏུ་མེད་པ་ཐུབ་པའི་ཕྱིར། གཉིས་པ་ལ། འདོད་ལྷ་དང་གཟུགས་དང་
གཟུགས་མེད་ཁམས་པའི་ཚེ་ཚད་གསུམ། དང་བོ་ནི། མི་རྣམས་ཀྱི་ལོ་ལྔ་བཅུ་ལ། ། འདོད་པ་དག་གི་ལྷ་རྣམས་
ལས། ། འོག་མ་དག་གི་ཉིན་ཞག་གཅིག ། དེས་ན་ཚེ་ལོ་ལྔ་བརྒྱ་འོ། ། གོང་མ་གཉིས་ག་ཉིས་འགྱུར་རོ། །
350

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
ཞེས་བྱུང་། ཤེས་བྱ་ཆོས་ཅན། འདོད་ལྷ་དྲུག་གི་ཚེ་ཚད་ཡོད་དེ། མི་རྣམས་ཀྱི་ལོ་ལྔ་བཅུ་ལ་འདོད་པ་དག་གི་ལྷ་
རྣམས་ལས་འོག་མ་རྒྱལ་ཆེན་རིགས་བཞི་བ་དག་གི་ཉིན་ཞག་གཅིག དེ་སུམ་ཅུ་ལ་ཟླ་བ་དང་། དེ་བཅུ་གཉིས་
ལོར་བྱས་པ་དེས་ན་རང་གི་ཚེ་ལོ་ལྔ་བརྒྱ་ཡིན་ཞིང་། གོང་མ་སུམ་ཅུ་རྩ་གསུམ་པ་ཡན་ཆད་ཞག་དང་ལོ་གཉིས་
གཉིས་འགྱུར་དུ་བྱས་ནས་ཟླ་བ་ལོ་སྔར་ལྟར་བརྩིས་ན། མི་ལོ་བརྒྱ་ལ་སུམ་ཅུ་རྩ་གསུམ་པའི་ཉིན་ཞག་གཅིག་
སོགས་བྱས་པས་རང་ལོ་སྟོང་། དེ་བཞིན་དུ་ཉིས་བརྒྱ། བཞི་བརྒྱུ། བརྒྱད་བརྒྱ། སྟོང་དང་དྲུག་བརྒྱ་ལ་རིམ་
བཞིན་འཐབ་བྲལ། དགའ་ལྡན། འཕྲུལ་དགའ། གཞན་འཕྲུལ་དབང་བྱེད་པའི་ཞག་རེ་དང་། དེ་སུམ་ཅུ་ལ་
ཟླ་བར་བྱས་པས་རིམ་བཞིན་རང་ལོ་ཉིས་སྟོང་། བཞི་སྟོང་། བརྒྱད་སྟོང་། ཁྲི་དྲུག་སྟོང་ཐུབ་པ་ཡིན་པའི་ཕྱིར།
གཉའ་ཤིང་འཛིན་ཡན་ཆད་ན་ཉི་ཟླའི་ཁྱབ་པ་མ་ལྟོས་ཀྱང་ཉིན་ཞག་གི་ཁྱད་པར་འཐད་དེ། ཀུརྗེ་ཁ་ཕྱེ་ནས་པདྨ་
ཁ་ཟུམ་པ་དང་བྱ་སྐད་མི་འབྱིན་པ་སོགས་ཀྱི་ཚེ་མཚན་དུས་སུ་འཇོག་པའི་ཕྱིར། གཉིས་པ་ནི། གཟུགས་ཅན་
ཉིན་མཚན་མེད་ཚེ་ནི། ། རང་ལུས་གཞལ་བའི་བསྐུལ་བ་ཡིས། ། ཞེས་བྱུང་། གཟུགས་མེད་ཀྱི་ཁམས་ཆོས་
ཅན། ཁྱོད་དུ་ཉིན་མཚན་གྱི་ཐ་སྙད་མེད་ཀྱང་ལྷའི་ཚེ་ཚད་ཡོད་དེ། རང་ལུས་གཞལ་བའི་དཔག་ཚད་གྲངས་
ཀྱིས་བར་བསྐལ་མིན་པའི་བསྐལ་བར་བགྲངས་པས་བརྩི་བའི་ཕྱིར། དེར་ཐལ། ཚངས་རིས་པའི་ལུས་དཔག་
ཚད་ཕྱེད་ཡིན་པ་དེ་བཞིན་དུ། ཚེ་བར་བསྐལ་བཞི་བཅུ་ལ་བསྐལ་པ་གཅིག་ཏུ་བྱས་པའི་བསྐལ་བ་དང་། དེ་
བཞིན་དུ་འདུན་ན་འདོན་བསྐལ་ཆེན་གཅིག ཚངས་ཆེན་པ་དེ་བཞི་བཅུ་ལ་བསྐལ་བ་གཅིག་བྱས་པའི་ཕྱེད་
གཉིས། འོད་ཆུང་ཡན་བསྐལ་ཆེན་ཡིན་པས་འོང་ཆུང་བསྐལ་ཆེན་གཉིས་ནས་འོག་མིན་པ་བསྐལ་ཆེན་ཁྲི་དྲུག་
སྟོང་ཡོད་པས་ལུས་ཚད་ལྔར་ཡིན་པའི་ཕྱིར། གསུམ་པ་ནི། གཟུགས་མེད་བསྐལ་པ་སྟོང་ཕྲག་ནི། ། ཉི་ཤུ་ལྷག་
པས་ལྷག་པ་ཡིན། ། འོད་ཆུང་ནས་བཟུང་བསྐལ་ཆེན་ཏེ། ། དེ་ཡི་འོག་མ་ཕྱེད་ཡིན་ནོ། ། ཞེས་བྱུང་།
གཟུགས་མེད་ཀྱི་ལྷ་ཆོས་ཅན། ཁྱོད་རྣམས་ཀྱི་ཚེ་ཚད་ཡོད་དེ། ཁྱོད་ལས་གཟུགས་མེད་དང་པོ་བསྐལ་བ་སྟོང་
ཕྲག་ཉི་ཤུ་ཡིན་ལ༑ དེའི་གོང་མ་གསུམ་རིམ་པར་བསྐལ་ཆེན་ཉི་ཤུ་ཉི་ཤུ་རེས་ལྷག་པས་ལྷག་པ་ཡིན་པའི་ཕྱིར།
དེར་ཐལ། རྣམ་ཤེས་མཐའ་ཡས་བཞི་ཁྲི། ཅི་ཡང་མེད་དྲུག་ཁྲི། སྲིད་རྩེ་བརྒྱད་ཁྲི་ཡིན་པའི་ཕྱིར། བསྐལ་བ་
དེདག་ཆོས་ཅན། བར་བསྐུལ་ཙམ་མིན་ཏེ། འོད་ཆུང་ནས་བཟུང་སྲིད་རྩེའི་བར་བསྐལ་ཆེན་གྱིས་བརྩི་ལ།
གཟུགས་ཁམས་དེ་ཡི་འོག་མ་ཚངས་རིས་ནས་བསྐལ་ཆེན་དེའི་ཕྱེད་ལ་བསྐལ་བར་བྱས་པའི་ཚུལ་དེས་རྩི་བའི་ཕྱིར།
དེས་ན་ཚངས་འདུན་པའི་ཚེ་ཚད་ནི་བསྐལ་ཆེན་གྱི་ཕྱེད་ཙམ་ལ་འཇོག་པ་ནི་མིན་ཏེ། དེ་ཕྱེད་དང་གཉིས་ལ་
འཇོག་པར་བཤད་པའི་ཕྱིར་རོ། ། གཉིས་པ་ངན་འགྲོའི་ཚེ་ཚད་ལ༔ ཚ་དམྱལ། དུད་འགྲོ། ཡི་དྭགས།
351

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གྲང་དམྱལ་གྱི་ཚེ་ཚད་དང་བཞི། དང་པོ་ནི། ཡང་སོས་ལ་སོགས་དྲུག་རིམ་བཞིན། ། འདོད་ལྷའི་ཚེ་དང་ཉིན་
ཞག་མཉམ། ། དེས་ན་དེ་དག་རྣམས་ཀྱི་ཚེ། ། འདོད་པའི་ལྷ་དང་འདྲ་བ་ཡིན། ། རབ་ཏུ་ཚ་བྱེད་མནར་མེད་
ནི། ། བར་གྱི་བསྐལ་བའོ་ཞེས་བྱུང་། ཚ་དམྱལ་བ་ཆོས་ཅན། ཁྱོད་ཀྱི་ཚེ་ཚད་ཡོད་དེ། ཡང་སོས་དང་།
སོགས་པས་ཐིག་ནག་དང་བསྡུས་འཇོམས་དང་ངུ་འབོད་དང་ངུ་འབོད་ཆེན་པོ་དང་ཚ་བ་དྲུག་པོ་དེ་དག་རྣམས་
ཀྱི་ཚེ་ཚད་དང་ལོའི་བརྩི་ཚུལ་ནི་རིམ་པ་བཞིན་འདོད་ལྷ་དྲུག་གི་ཚེ་དང་ཉིན་ཞག་མཉམ་པ་སོགས་ཀྱིས་བརྩི་བའི་
ཕྱིར། དེར་ཐལ། རྒྱལ་ཆེན་བཞི་བའང་ལོ་ལྔ་བརྒྱ་ནས་གཞན་འཕྲུལ་བ་ཁྲི་དྲུག་སྟོང་ལ་འཇོག་ཅིང་། དེ་དྲུག་
ཡང་སོས་ལ་སོགས་པ་དྲུག་གི་ཞག་རེ་ཡིན་ལ། ཚུལ་དེས་ཟླ་བ་དང་ལོ་ཡང་བརྩིས་པ་ན། ཡང་སོས་པ་རང་ལོ་ལྔ་
བརྒྱ། ཐིག་ནག་པ་སྟོང་། བསྡུས་འཇོམས་པ་ཉིས་སྟོང་། ངུ་འབོད་པ་བཞི་སྟོང་། ངུ་འབོད་ཆེན་པོ་པ་བརྒྱད་
སྟོང་། ཚ་བ་རང་ལོ་ཁྲི་དྲུག་སྟོང་ལ་འཇོག་པའི་ཕྱིར། དེས་ན་དམྱལ་བ་དེ་དག་གི་ཚེ་ཚད་བརྩི་ཚུལ་ནི་འདོད་
པའི་ལྷ་དང་འདྲ་བ་ཡིན་ཏེ། རྒྱུ་མཚན་དེའི་ཕྱིར། རབ་ཏུ་ཚ་བ་ལ་མནར་མེད་ཀྱི་ཚེ་ཚད་ཡོད་དེ། རབ་ཏུ་ཚ་
བའི་ཚེ་བར་བསྐལ་ཕྱེད་དང་། མནར་མེད་ནི་བར་གྱི་བསྐལ་བ་གཅིག་ཏུ་འཇོག་པའི་ཕྱིར་རོ། ། གཉིས་པ་ནི།
དུད་འགྲོ་རྣམས། ། མཆོག་རིང་བསྐལ་པའོ་ཞེས་བྱུང་། དུད་འགྲོ་ཆོས་ཅན། ཁྱོད་རྣམས་ཀྱི་ཚེ་ཚད་ཡོད་དེ།
ཐུང་བ་རྣམས་ནི་མཐའ་གཅིག་ཏུ་མ་ངེས་ཤིང་། ཀླུ་ལྟ་བུ་ཚེ་མཆོག་ཏུ་རིང་བ་ནི་བར་གྱི་བསྐལ་པ་གཅིག་ཐུབ་པ་
ཡོད་པའི་ཕྱིར། གསུམ་པ་ནི། ཡི་དྭགས་རྣམས། ། ཟླ་བ་ཉིན་ཞག་གི་ལྔ་བརྒྱུ། ། ཞེས་བྱུང་། ཡི་དྭགས་ཆོས་
ཅན། ཁྱོད་ཀྱིཚེ་ཚད་ཡོད་དེ། མིའི་ཟླ་བ་གཅིག་ལ་ཞག་གཅིག དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་
བྱས་པའི་རང་ལོ་ལྔ་བརྒྱ་ཐུབ་པའི་ཕྱིར། ལྷ་མིན་ཆོས་ཅན། ཚེ་ཚད་ཡོད་དེ། སུམ་ཅུ་རྩ་གསུམ་པ་ལྟར་ཐུབ་
པའི་ཕྱིར། བཞི་བ་ནི། ཏིལ་སྦྱངས་ནང་ནས་ལོ་བརྒྱ་ཞིང་། ། ཏིལ་གཅིག་ཕྱུང་བས་ཟད་གྱུར་པའི། ། ཆུ་བུར་
ཅན་གྱི་ཚེ་ཡིན་ཏེ། ། གཞན་གྱི་ཚེ་ནི་ཉི་ཤུར་འགྱུར། ། ཞེས་བྱུང་། གྲང་དམྱལ་བ་ཆོས་ཅན། ཁྱོད་ཀྱི་ཚེ་ཚད་
ཡོད་དེ། ཏིལ་སྦྱངས་ཏེ་ཏིལ་གྱི་བང་བ་མ་ག་དྷའི་བྲེ་བོ་ཆེ་ཁལ་བརྒྱད་ཅུ་ཤོང་བའི་ཏིལ་གྱི་ནང་ནས་ལོ་བརྒྱ་བརྒྱ་
ཞིང་ཏིལ་གཅིག་རེ་ཕྱུང་བས་ཟད་པར་གྱུར་པའི་ཡུན་ཚད་དང་། ཆུ་བུར་ཅན་གྱི་ཚེ་ཡུན་མཉམ་ལ། དེའི་ལྷག་
མ་ཆུ་བུར་རྡོལ་བ་སོགས་བདུན་ནི་སྔ་མ་ལས་ཕྱི་མ་ཉི་ཤུ་ཉི་ཤུས་འཕར་ཞིང་རིང་བར་འགྱུར་བའི་ཕྱིར། གྲང་
དམྱལ་དུ་མ་ཟད། ཚ་དམྱལ་ ཡང་སྔ་མ་ལས་ཕྱི་མ་བརྒྱད་འགྱུར་གྱིས་ རིང་ སྟེ། རི་མོས་འགྲུབ་པའི་ཕྱིར།
གསུམ་པ་ནི། སྒྲ་མི་སྙན་མ་གཏོགས་བར་འཆི། ། ཞེས་བྱུང་། སྒྲ་མི་སྙན་པ་ཆོས་ཅན། ཁྱོད་མ་གཏོགས་པ་
ཞེས་བརྗོད་པ་ལ་དགོས་པ་ཡོད་དེ། ཁྱོད་ཚེ་མ་རྫོགས་པར་མི་འཆི་ལ། འགྲོ་བ་གཞན་གྱི་ཚེ་ཚད་བཤད་པ་ལྟར་
352

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
མ་ངེས་པའི་ཕྱིར། མི་ལ་ཚེ་ངེས་པ་ཡོད་དེ། སྲིད་པ་ཐ་མ་བའི་མི་རྣམས་དང་། འཁོར་བསྒྱུར་སོགས་ཀྱི་ཚེ་ངེས་
པའི་ཕྱིར་རོ། ། བརྒྱད་པ་ཚད་དེ་གཞལ་ཐབས་ལ། དེ་རྩོམ་བྱེད་ཀྱི་གཞི་དང་། བརྩམས་པའི་འཇལ་བྱེད་
གཉིས། དང་བོ་ནི། གཟུགས་མིང་དུས་མཐའ་རྡུལ་ཡིག་དང་། ། སྐད་ཅིག་ཅེས་བྱུང་། ཤེས་བྱ་ཆོས་ཅན།
རྩོམ་བྱེད་ཀྱི་གཟུགས་དང་མིང་དང་དུས་ཀྱི་སྲུང་མཐའ་ཡོད་དེ། རྡུལ་ཕྲ་རབ་དེ་གཟུགས་ཀྱི་ཐུང་མཐའ་དང་།
ཡི་གེ་ཀ་དང་ཁ་ལྟ་བུ་མིང་གི་ཐུང་མཐའ་དང་། དུས་མཐའི་སྐད་ཅིག་མ་དེ་དུས་ཀྱི་ཐུང་མཐའ་ཡིན་པའི་ཕྱིར།
སྐད་ཅིག་མའི་ཚད་ཡོད་དེ། རྡུལ་ཕྲ་རབ་གཅིག་བླ་འོག་བསྒྱུར་བ་ལྟ་བུ་ཡིན་པའི་ཕྱིར། གཉིས་པ་ལ། ཡུལ་གྱི་
ཚད་དང་། དུས་ཀྱི་ཚད་གཉིས། དང་པོ་ནི། ཕྲ་རབ་རྡུལ་དང་ནི། ། རྡུལ་ཕྲན་དང་ནི་དེ་བཞིན་དུ། །
ལྕགས་ཆུ་རི་བོང་ལུག་དང་གླང་། ། ཉི་ཟེར་རྡུལ་དང་སྲོ་མ་དང་། ། དེ་ལས་བྱུང་དང་དེ་བཞིན་དུ། ། སོར་
ཚིགས་ཞེས་བྱ་གོང་བདུན་བསྒྱུར། ། སོར་མོ་ཉི་ཤུ་བཞི་ལ་ཁྲུ། ། ཁྲུ་བཞི་ལ་ནི་གཞུ་གང་ངོ་། ། དེ་དག་ལྔ་བརྒྱ་
རྣམས་ལ་ནི། ། རྒྱང་གྲགས་དེ་ལ་དགོན་པར་འདོད། ། དེ་བརྒྱད་དཔག་ཚད་ཅེས་བྱའོ། ། ཞེས་བྱུང་། ཤེས་
བྱ་ཆོས་ཅན། རྡུལ་ཕྲ་རབ་སོགས་ལས་རྒྱང་གྲགས་དང་དཔག་ཚད་འགྲུབ་ཚུལ་ཡོད་དེ། རྩོམ་བྱེད་དང་པོ་རྡུལ་
ཕྲ་རབ་དང་། དེ་བདུན་བསགས་པ་རྡུལ་ཕྲན་གཅིག་དང་། དེ་བཞིན་དུ་ལྕགས་རྡུལ་དང་ཆུ་རྡུལ་དང་རི་བོང་
གི་རྡུལ་དང་ལུག་རྡུལ་གླང་རྡུལ་དང་ཉི་ཟེར་གྱི་རྡུལ་དང་སྲོ་མ་དང་དེ་ལས་བྱུང་བ་ཤིག་དང་། དེ་བཞིན་དུ་ནས་
དང་སོན་ཚིག་ཞེས་བྱ་བ་རྣམས་རིམ་པ་བཞིན་དུ་གོང་དུ་བདུན་འགྱུར་བསྒྱུར་བའི་སོར་མོ་ཉི་ཤུ་རྩ་བཞི་ལ་ཁྲུ་གང་།
ཁྲུ་བཞི་ལ་གཞུ་འདོམ་གང་། གཞུ་འདོམ་དེ་དག་ལྔ་བརྒྱ་རྣམས་ལ་ནི་རྒྱང་གྲགས་གཅིག་དང་། དེ་ཙམ་གྲོང་
ལས་འཕགས་པ་ལ་དགོན་པར་འདོད་ཅིང་། རྒྱང་གྲགས་དེ་བརྒྱད་ལོངས་པ་ལ་དཔག་ཚད་ཅེས་བྱ་བར་འཇོག་
པའི་ཕྱིར། གཉིས་པ་ལ། ལོ་དང་བསྐལ་བ་བཤད་པ་གཉིས། དང་བོ་ནི། སྐད་ཅིག་མ་བརྒྱ་ཉི་ཤུ་ལ། ། དེ་ཡི་
སྐད་ཅིག་དེ་དག་ཀྱང་། ། དྲུག་ཅུ་ལ་ནི་ཐང་གཅིག་གོ ། ཡུད་ཙམ་ཉིན་ཞག་ཟླ་གསུམ་ནི། ། གོང་ནས་གོང་དུ་
སུམ་ཅུར་འགྱུར། ། ཞག་མི་ཐུབ་དང་བཅས་པ་ཡི། ། ཟླ་བ་བཅུ་གཉིས་ལ་ལོ་གཅིག ། ཅེས་བྱུང་། ཐང་ཅིག་
ཆོས་ཅན། ། ཁྱོད་ཀྱི་རྩོམ་གཞི་ཡོད་དེ། དུས་མཐའི་སྐད་ཅིག་མ་བརྒྱ་ཉི་ཤུ་ལ་དེའི་སྐད་ཅིག་མ་གཅིག ། དེའི་
སྐད་ཅིག་མ་དེ་དག་དྲུག་ཅུའི་ཡུན་ལ་ནི་ཁྱོད་ཉིད་དུ་འཇོག་པའི་ཕྱིར། ཡུད་ཙམ་དང་ཉིན་ཞག་དང་ཟླ་བ་གསུམ་
ནི་ཆོས་ཅན། འཇོག་ཚུལ་ཡོད་དེ། སྔ་མ་སྔ་མ་གོང་ནས་གོང་དུ་སུམ་ཅུར་འགྱུར་བའི་ཚུལ་གྱིས་ཡུད་ཙམ་ཉིན་
ཞིག་ཟླ་བ་གསུམ་དུ་རིམ་པར་འཇོག་པའི་ཕྱིར། ལོ་ཆོས་ཅན། འཇོག་ཚུལ་ཡོད་དེ། ལོ་རེ་རེ་ལ་ཞག་མི་ཐུབ་
དོར་བ་དེ་རྣམས་དང་བཅས་པ་ཡི་ཟླ་བཅུ་གཉིས་ལ་ལོ་གཅིག་ཏུ་འཇོག་པའི་ཕྱིར། དེར་ཐལ། ཞག་མི་ཐུབ་པ་
353

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། ། 
དྲུག་ཡོད་ཀྱང་ཉིན་ཞག་གི་ལོ་བརྩི་བའི་ཚེ་དྲུག་བསྣན་ནས་ཚང་དགོས་ཏེ། མ་ཚང་ན་ཉིན་ཞག་སུམ་བརྒྱ་དྲུག་ཏུ་
མི་ཡོང་བས་ཉིན་ཞག་གི་ལོ་མི་རྫོགས་པའི་ཕྱིར། དེར་ཐལ། ཞག་གསུམ་སོ་སོའི་ལོར་འཇོག་པ་ལ་ནི་རང་རང་
གི་ཞག་པོ་སུམ་བརྒྱ་དྲུག་ཅུ་ངེས་པར་ཚང་དགོས་པའི་ཕྱིར། ཞག་གསུམ་གྱི་རྣམ་དབྱེ་ལེགས་པར་ཤེས་པ་ལ་ཞག་
ལྷག་དང་ཟླ་ལྷག་འདོན་ཚུལ་ཤེས་དགོས་ཏེ། དེ་ལ་ཚེས་ཞག་དང་ཁྱིམ་ཞག་གི་ལས་བྱད་དང་དེ་དང་ཉིན་ཞག་གི་
བར་བྱད་སོགས་ཤེས་དགོས་པའི་ཕྱིར། གཉིས་པ་ལ་མདོར་བསྟན་པ་དང་རྒྱས་པར་བཤད་པ་གཉིས། དང་པོ་
ནི། བསྐལ་བ་རྣམས་མང་བཤད་པས། ཞེས་བྱུང་། བསྐལ་བ་ཆོས་ཅན། ཁྱོད་ལ་རྣམ་པ་མང་དུ་བཤད་དེ།
བར་བསྐལ། འཇིག་བསྐལ། སྟོང་བསྐལ། འཆགས་བསྐལ། གནས་བསྐལ། བསྐལ་པ་ཆེན་པོ་སོགས་
བཤད་པའི་ཕྱིར། གཉིས་པ་ལ། འཇིག་བསྐལ། འཆགས་བསྐལ། གནས་བསྐལ། སྟོང་བསྐལ། བསྐལ་
ཆེན་དང་ལྔ། དང་པོ་ནི། འཇིག་པའི་བསྐལ་བ་དམྱལ་བ་ཡི། ། སྲིད་པ་མེད་ནས་སྣོད་ཟད་པ། ། ཞེས་བྱུང་།
འཇིག་བསྐལ་ཆོས་ཅན། བཞག་ཏུ་ཡོད་དེ། མནར་མེད་ཀྱི་དམྱལ་བའི་སྲིད་པར་གསར་སྐྱེ་མེད་པ་ནས་བསམ་
གཏན་དང་བོ་གསུམ་གྱི་གང་འཇིག་རྒྱུའི་སྣོད་དེ་ཟད་པའི་བར་ལ་འཇོག་པའི་ཕྱིར། གཉིས་པ་ནི། འཆགས་པ་
དང་པོའི་རླུང་ནས་ནི། ། དམྱལ་བའི་སྲིད་པའི་བར་དུའོ། ། ཞེས་བྱུང་། འཆགས་བསྐལ་ཆོས་ཅན། བཞག་
ཏུ་ཡོད་དེ། འཆགས་པར་རྩོམ་པའི་དང་པོ་རླུང་འཇམ་བུ་ཁད་ཀྱིས་ལྡང་བ་ནས་ནི་དམྱལ་བའི་སྲིད་པར་སེམས་
ཅན་པ་ཅིག་སྐྱེས་པའི་བར་ལ་འཇོག་པའི་ཕྱིར། འདིའི་རླུང་ནས་ཞེས་པ་ནི་བཤད་པ་ལྟར་ཡིན་གྱི། འོག་གཞིའི་
རླུང་དཀྱིལ་ནས་འགོ་རྩོམ་པར་འདོད་པ་ནི་མི་འཐད་དེ། བསམ་གཏན་དང་པོ་གསུམ་པོ་གང་རུང་འཆགས་
པའི་རླུང་ལྡང་བ་སྔོན་དུ་མ་སོང་བར་འོག་གཞིའི་རླུང་དཀྱིལ་ལ་ཆགས་པ་མི་འབྱུང་བའི་ཕྱིར། དེར་ཐལ། ཐོག་
མར་ས་དང་མ་འབྲེལ་བའི་གནས་ཡས་རིམ་གྱིས་ཆགས་ཤིང་། དེ་ནས་ས་དང་འབྲེལ་བ་ནི་མས་རིམ་ནས་ཆགས་
པ་ཡིན་པའི་ཕྱིར་ཏེ། དེ་ཡང་མེས་འཇིག་པའི་རྗེས་སུ་ཆགས་པ་ན་ཐོག་མར་བསམ་གཏན་དང་པོའི་གནས་
ཚངས་པའི་གཞལ་མེད་ཁང་ཆགས། དེ་ནས་འདུན་ན་འདོན་དང་ཚངས་རིས་ཀྱི་གནས་ཚོགས། དེ་ནས་རླུང་
འོག་ཏུ་བབས་པ་ལས་གཞན་འཕྲུལ་དབང་བྱེད་ནས་འཐབ་བྲལ་གྱི་བར་ཆགས། དེ་ནས་འོག་གི་རླུང་དཀྱིལ་
སོགས་ཆགས་པའི་ཕྱིར། གཞན་ཡང་དེ་ལྟར་ཐོག་མར་ཆགས་པའི་རླུང་ལྡང་བ་ནས་ཡིན་ཏེ། འདིའི་ཐད་ཀྱི་
རྒྱལ་སྲས་མ་ལས། གང་གི་ཚེ་ནམ་མཁའ་རླུང་འཇམ་པོ་འཇམ་པོ་དག་ལྡང་བ་དེ་ནས་བཟུང་སྟེ་ཞེས་གསུངས་
པའི་ཕྱིར།
གསུམ་པ་གྲངས་མེད་གསུམ་དུ་ཚོགས་བསགས་པ་ལས་དེ་འབྱུང་བའི་ཕྱིར། གྲངས་མེད་དེ་ནི་གྲངས་
354

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
གཏན་ནས་མེད་པ་མ་ཡིན་ཏེ། གྲངས་ཀྱི་གནས་དྲུག་ཅུར་བགྲང་དུ་མེད་པས་ན་གྲངས་མེད་ཅེས་བཤད་པ་ཙམ་
ཡིན་པའི་ཕྱིར། གྲངས་མེད་དེ་ནི་ཆོས་ཅན། ཁྱོད་བརྩི་ཚུལ་ཡོད་དེ། གཅིག་བཅུ་བརྒྱ་སྟོང་ཁྲི་འབུམ་དང་།
ས་ཡ་བྱེ་བ་དུང་འཕྱུར་རྣམས། ། རྐྱང་བའི་གྲངས་སུ་ཤེས་པར་བྱ། ། ཆེན་པོའི་ཟླ་དང་བཅས་པ་ནི། ། ཐེར་
འབུམ་འཕྲག་ཁྲིག་རབ་བཀྲམ་དང་། ། གཏམ་དཀྲེག་མི་འཁྲུག་ཁྱད་ཕྱིན་དང་། ། བང་སྟེང་དེར་འདྲེན་མཐའ་
སྣང་དང་། ། རྒྱུ་རིག་འོད་མཛེས་དང་པོ་དང༌། ། ལེགས་ཕྱིན་རྟོགས་འགྲོ་འབྱིན་རྡུལ་དང་། ། རྒྱུ་རྟགས་
སྟོབས་འཁོར་བརྡ་ཤེས་དང་། ། རྣམ་འབྱུང་སྟོབས་མིག་ཉི་ཤུ་གཅིག། བར་དུ་བརྒྱད་ནི་མ་རྙེད་པས། ། རང་
གི་མིང་གང་རུང་བ་གཞུག ། ཕྲ་མེད་པར་དུ་བཅུ་འགྱུར་བགྲང་། ། ཞེས་གསུངས་པ་ལྟར་ཡིན་པའི་ཕྱིར། །
ཆེན་པོ་དང་བཅས་པ་བཅུ་འགྱུར་བྱ་ཚུལ་ཡོད་དེ། དུང་འཕྱུང་བཅུ་ལ་ཐེར་འབུམ་གཅིག ། དེ་བཅུ་ལ་ཐེར་
འབུམ་ཆེན་པོ་གཅིག ། དེ་བཅུ་ལ་ཁྲག་འཁྲིགས་གཅིག། དེ་བཅུ་ལ་ཁྲག་ཁྲིག་ཆེན་པོ་གཅིག་ཏུ་འཇོག་པ་
སོགས་ཡིན་པའི་ཕྱིར། རང་འགྲེལ་ལས་སྟོབས་མིག་ཆེན་པོ་བཅུ་ལ་གྲངས་མེད་པ་ཞེས་བཤད་ཀྱང་སྤྱི་འགྲོ་ལ་
དེའི་རྗེས་སུ་ཚད་མེད་བཞིའི་མིང་ཅན་ཆེན་པོ་དང་བཅས་པ་ནས་གྲངས་མེད་གཅིག་དང་། དེ་ནས་བཅུ་འགྱུར་
དུ་བྱས་ཏེ་དེ་གཉིས་དང་། དེ་གསུམ་དུ་འཇོག་པ་ལྟར་ཡང་རུང་སྟེ། བར་དུ་ཁྱད་ནི་མ་རྙེད་པས། ཞེས་སོགས་
ཀྱི་དོན་དུ་སྣང་བའི་ཕྱིར། དེར་མ་ཟད་གྲངས་ཀྱི་རྣམ་གྲངས་གཞན་ཡང་མང་སྟེ། འཇམ་དཔལ་རྩ་རྒྱུད་དང་
ཕལ་ཆེན་ནས་གྲངས་ཀྱི་གནས་བརྒྱ་ཉེར་གསུམ་དང་། སྡང་པོ་དཀོད་པ་ལས་བཞི་བཅུ་དང་། ཡང་བརྒྱ་དང་ལྔ་
བཤད་པའི་ཕྱིར། དེ་དག་ནི་གྲངས་མེད་གསུམ་ལས་ཀྱང་ལྷག་སྟེ། དེས་གྲངས་མེད་གྲངས་མེད་པ་ཡང་བརྩི་
ནུས་པའི་ཕྱིར། སངས་རྒྱས་དེ་དག་ཆོས་ཅན། ཁྱོད་འབྱུང་བའི་དུས་ཡོད་དེ། ཡར་འཕེལ་བའི་ཚེ་སེམས་ཅན་
སྐྱོ་ཤསཆུང་བས་མི་འབྱོན་ལ། མར་འགྲིབ་པ་ཡི་བརྒྱད་ཁྲི་ནས་བརྒྱ་ཡི་བར་འབྱུང་བའི་ཕྱིར། ཕྱི་མ་གྲུབ་སྟེ།
བརྒྱ་ཕྱིན་ཆེད་ཧ་ཅང་སྙིགས་མ་ལྔ་བདོ་བའི་དབང་གིས་མི་འབྱུང་བའི་ཕྱིར། གཉིས་པ་ནི། རང་སངས་རྒྱས་
རྣམས་གཉིས་ཀ་ལ། ། བསེ་རུ་བསྐལ་པ་བརྒྱ་ཡི་རྒྱུས། ། ཞེས་བྱུང་། རང་སངས་རྒྱས་རྣམས་ཆོས་ཅན།
འབྱུང་བའི་དུས་ཡོད་དེ། ཡར་འཕེལ་མར་འགྲིབ་གཉིས་ཀ་ལ་འབྱུང་བའི་ཕྱིར། དེ་ཆོས་ཅན། ཁྱོད་ལ་ཚོགས་
སྤྱོད་བསེ་རུ་ལྟ་བུ་གཉིས་ཡོད་པ་ལས་བསེ་རུ་ལྟ་བུའི་རང་རྒྱལ་འབྱུང་བའི་རྒྱུ་ཡོད་དེ། བསྐལ་པ་བརྒྱ་ཡི་རྒྱུ་ཚོགས་
བསགས་པ་ལས་འབྱུང་བའི་ཕྱིར། དེར་ཐལ། འདིར་བསེ་རུ་ལྟ་བུའི་རང་རྒྱལ་སློབ་པ་ནི་རང་གི་བྱང་ཆུབ་ཏུ་
རིགས་ངེས་པར་འདོད་པའི་ཕྱིར། །
གསུམ་པ་འཁོར་སྒྱུར་འབྱུང་ཚུལ་ལ། ཚིག་དོན་དང་། སྤྱི་དོན་གཉིས། དང་བོ་ལ། འབྱུང་བའི་དུས།
355

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
དབྱེ་བ། འཁོར་ལོས་སྒྱུར་ཚུལ། སངས་རྒྱས་དང་འཁོར་བསྒྱུར་གྱི་མཚན་གྱི་ཁྱད་པར་བཞི། དང་བོ་ནི།
འཁོར་ལོས་སྒྱུར་བ་འབྱུང་བ་ནི། ། སྟོང་ཕྲག་བརྒྱད་ལས་མི་འཕྱི། ། ཞེས་བྱུང་། འཁོར་ལོས་སྒྱུར་བ་ཆོས་ཅན།
ཁྱོད་འབྱུང་བའི་དུས་ཡོད་དེ། ཚེ་ལོ་དཔག་མེད་ནས་བརྒྱད་ཁྲིའི་བར་ཁོ་ནར་འབྱུང་གི ། དེ་ཕྱིན་ཆད་སྣོད་
མིན་པས་མི་འབྱུང་བའི་ཕྱིར། སྒྲ་དོན་ཡོད་དེ། འཁོར་ལོའི་སྒོ་ནས་སྐྱེ་བོ་ལ་དབང་སྒྱུར་བས་ན་དེ་ལྟར་བརྗོད་
པའི་ཕྱིར། གཉིས་པ་ནི། གསེར་དངུལ་ཟངས་ལྕགས་ཀྱི་འཁོར་ལོ་ཅན། ། དེ་དག་གླིང་གཅིག་གླིང་གཉིས་
དང་། ། གླིང་གསུམ་བཞི་ལ་མས་རིམ་བཞིན། ། ལྷན་ཅིག་གཉིས་མིན་སངས་རྒྱས་བཞིན། ། ཞེས་བྱུང་།
འཁོར་སྒྱུར་ཆོས་ཅན། ཁྱོད་ལ་རིགས་བཞི་ཡོད་དེ། གསེར་གྱི་འཁོར་ལོ་ཡོད་པས་གསེར་གྱི་འཁོར་སྒྱུར་དང་།
དེ་བཞིན་དུ་དངུལ་དང་ཟངས་དང་ལྕགས་ཀྱི་འཁོར་ལོ་སྒྱུར་བ་དང་བཞི་ཡོད་པའི་ཕྱིར། དེ་དག་ལས་མས་རིམ་
བཞིན་དུ་གསེར་གྱི་འཁོར་སྒྱུར་གྱིས་གླིང་བཞི་དང་། དངུལ་གྱིས་གླིང་གསུམ་དང་ ཟངས་ཀྱིས་གླིང་གཉིས་
དང་། ལྕགས་ཀྱི་འཁོར་སྒྱུར་གྱིས་གླིང་གཅིག་ལ་དབང་བྱེད་པ་ཡིན་ཏེ། མཆོག་དང་ཉེ་བའི་མཆོག་དང་འབྲིང་
དང་ཐ་མ་ཡིན་པའི་ཕྱིར། འདི་དག་གང་ལས་བཤད་ཚུལ་ཡོད་དེ། གདགས་པ་ལས་བསྟན་ཅིང་། མདོ་གཞན་
དག་ལས་ཀྱང་བཤད་པའི་ཕྱིར། འཁོར་སྒྱུར་ཆོས་ཅན། ཁྱོད་གླིང་གཅིག་ལ་ལྷན་ ཅིག་གམ་དུས་གཅིག་ཏུ་
གཉིས་མི་འབྱུང་སྟེ། འགྲན་ཟླ་མེད་པའི་ལས་བསགས་པའི་གང་ཟག་ཡིན་པའི་ཕྱིར། དཔེར་ན། རྫོགས་པའི་
སངས་རྒྱས་གཉིས་བསྟན་པ་གཅིག་ལ་དུས་གཅིག་ཏུ་མི་འབྱུང་བ་བཞིན་ནོ། ། འོན་ཀྱང་། ཞིང་གཞན་གྱི་
སངས་རྒྱས་ནི་ཞིང་འདིར་སྟོན་པའི་དྲུང་དུ་འབྱོན་པ་ལ་ངེས་པ་མེད་དོ། ༣ གསུམ་པ་ནི། ཕས་བསུ་རང་འགྲོ་
གཡུལ་བཤམས་དང་། ། མཚོན་བརྩམས་པས་རྒྱལ་གནོད་པ་མེད། ། ཅེས་བྱུང་། འཁོར་སྒྱུར་ཆོས་ཅན།
ཁྱོད་བཞིས་ས་ལ་དབང་བསྒྱུར་ཚུལ་ཡོད་དེ། གསེར་གྱི་འཁོར་ལོས་སྒྱུར་བའི་རྒྱལ་པོ་རང་ལ་རྒྱལ་ཕྲན་རྣམས་
ཀྱིས་ཕས་ནས་བསུས་ཏེ་རྒྱལ་པོ་བྱེད། དངུལ་ལ་ནི་རང་ཉིད་དེར་འགྲོ་བ་སྟེ་སོང་ནས་འདུད་ཅིང་རྒྱལ་བོ་བྱེད།
ཟངས་ལ་ནི་གཡུལ་བཤམས་པ་ཙམ་གྱིས་འདུད། ལྕགས་ལ་ནི་མཚོན་འདེབས་བརྩམས་པ་ཙམ་གྱིས་བདུད་ཅིང་
དབང་དུ་འགྱུར་བས་གཞན་ལ་གནོད་པ་ཅི་ཡང་མེད་པའི་ཕྱིར། བཞི་བ་ནི། ཐུབ་མཚན་ཡུལ་ན་གནས་པ་དང་།
གསལ་ལ་རྫོགས་པསའཕགས་པ་ཡིན། ། ཞེས་བྱུང་། འཁོར་སྒྱུར་ཆོས་ཅན། ཁྱོད་དང་ཐུབ་པ་ལ་མཚན་
བཟང་ཡོད་པར་མཚུངས་ཀྱང་ཁྱད་པར་ཡོད་དེ། ཐུབ་པ་སངས་རྒྱས་ཀྱི་མཚན་ནི་གནས་འགྲུས་པར་ཡུལ་ན་མ་
འདྲེས་པར་གནས་པ་དང༌། འོད་གསལ་ཞིང་ཆ་རྫོགས་ལ་སོགས་ཀྱིས་ཁྱད་དུ་འཕགས་ལ། ཁྱོད་ཀྱི་མཚན་ནི་དེ་
ལྟར་མ་ཡིན་པའི་ཕྱིར། གཉིས་པ་སྤྱི་དོན་ལ། རྒྱུ་དང་དུས་དང་འབྱུང་ཚུལ་དང་ཡོན་ཏན་གྱི་ཁྱད་པར་དང་
356

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
དགོས་པ་གང་གི་ཆེད་དུ་འབྱུང་བ་དང་ལྔ། དང་པོ་རྒྱུ་ཡོད་དེ། བསོད་ནམས་ཀྱི་མཐུ་ཆེན་པོ་བྱས་པ་ལས་བྱུང་
བའི་ཕྱིར། གཉིས་པ་དུས་ཡོད་དེ། རྫོགས་ལྡན་མ་གཏོགས་མི་འབྱུང་བར་བཤད་ཟིན་པ་ལྟར་ཡིན་པའི་ཕྱིར།
གསུམ་པ་འབྱུང་ཚུལ་ཡོད་དེ། རྒྱལ་པོ་རྒྱལ་རིགས་སྤྱི་བོ་ནས་དབང་བསྒྱུར་བའི་བཅོ་ལྔའི་དུས་གསོ་སྦྱོང་ལ་
གནས་པ་ན། གསེར་འཁོར་ཅན་དུ་འགྱུར་བ་ལ་གསེར་གྱི་འཁོར་ལོ་རྩིབས་སྟོང་ཡོད་པ་དཔག་ཚད་ལྔ་བརྒྱ་བ་
བརྒྱ་བྱིན་གྱིས་སྟེར་བར་འགྱུར་བའི་ཕྱིར། བཞི་བ་ཡོན་ཏན་ནམ་ཕུན་ཚོགས་ཀྱི་ཁྱད་པར་ཡོད་དེ། རྒྱལ་སྲིད་
རིན་ཆེན་བདུན་དང༌། ཉེ་བའི་རིན་ཆེན་བདུན་དང༌། ཡོ་བྱད་ཀྱི་རིན་ཆེན་བདུན་སོགས་འབྱུང་བའི་ཕྱིར།
དང་བོ་གྲུབ་སྟེ། འཁོར་ལོ་ནོར་བུ་སོགས་བདུན་བྱུང་བའི་ཕྱིར། འདི་དག་གི་ཁྱད་པར་རྒྱས་པ་ནི་ཆོས་ཡང་དག་
པར་སྡུད་པ་དང་དྲན་པ་ཉེར་གཞག་དང་མངོན་འབྱུང་སོགས་ལས་འབྱུང་བ་ལྟར་ཤེས་པར་བྱ་སྟེ་འདིར་མི་འཆད་
དོ། ། གཉིས་པ་གྲུབ་སྟེ། རལ་གྲི་དང་ལྤགས་པ་དང་ཁང་བ་དང་གོས་དང་ནགས་ཚལ་དང་ལ་ཆ་དང་ལྷམ་སྟེ་
བདུན་འབྱུང་བའི་ཕྱིར། དེའི་ཕྱིར་ལས་ཀྱང་གཞན་དུ་ཤེས། གསུམ་པ་གྲུབ་སྟེ། ལུས་ལ་གར་བ་དང་། བི་
ཌཱུརྱ་དང་གསེར་དང་དངུལ་དང་མུ་ཏིག་དང་ཤེལ་དང་རྡོའི་སྙིང་བོ་སྟེ་བདུན་འབྱུང་བའི་ཕྱིར། ལྔ་བ་འབྱུང་
བའི་དགོས་པ་ཡོད་དེ། སེམས་ཅན་མང་པོ་དགེ་བཅུ་ལ་འགོད་པའི་ཆེད་དུ་འབྱུང་བའི་ཕྱིར། །འཁོར་སྒྱུར་དུ་
འགྱུར་བ་ནི་བྱང་སེམས་ཁོ་ནར་ངེས་ཏེ། སངས་རྒྱས་ཀྱི་རིགས་ཅན་ལམ་མ་ཞུགས་ནའང་དེར་འགྱུར་བ་ཡོད་
པའི་ཕྱིར། མདོ་ལས་དགེ་རྩ་འདི་བྱས་ན་འཁོར་སྒྱུར་དུ་འགྱུར་གསུངས་པ་ནི་འཁོར་སྒྱུར་དངོས་གནས་བར་
དགོངས་པའི་ངེས་པ་མེད་དེ། ཕལ་ཆེར་སྟོབས་ཀྱིས་འཁོར་སྒྱུར་ཅན་དུ་འགྱུར་བ་ལ་དགོངས་ཞིང་། ལམ་ནི་
དེར་སྐྱེ་བའི་སྒྱུར་རྒྱལ་ཅན་ལ་དགོངས་པའི་ཕྱིར། །
༧དགུ་པ་སྣོད་བཅུད་ཀྱི་ཁྱད་ཆོས་ལ། དངོས་དང་། འཇིག་བསྐལ་བྱེ་བྲག་ཏུ་བཤད་པ་གཉིས། དང་
པོ་ལ། བསྐལ་པ་དང་པོའི་ཁྱད་པར། དེ་ལས་འགྲིབ་ཚུལ། མཐར་ཇི་ལྟར་འབྱུང་ཚུལ་དང་གསུམ། དང་པོ་
ནི༔ སྔར་བྱུང་སེམས་ཅན་གཟུགས་ཅན་བཞིན། ། ཞེས་བྱུང་། སྔར་བསྐལ་བ་དང་པོར་བྱུང་བའི་སེམས་ཅན་
མི་རྣམས་ཆོས་ཅན། གཟུགས་ཅན་གྱི་ལྷ་བཞིན་ཏེ། གཟུགས་མཛེས་པ། ཡན་ལག་དང་ཉིང་ལག་ཚང་བ།
རང་ལ་འོད་ཡོད་པ། དགའ་བ་ཟས་སུ་ཟ་བ། ཚེ་དཔག་མེད་ཐུབ་པར་མདོ་ལས་བཤད་པ་བཞིན་ཡིན་པའི་ཕྱིར།
གཉིས་པ་ནི། དེ་ནས་རིམ་གྱིས་རོ་ལ་ཆགས། ། ལེ་ལོས་གསོག་འཇོག་བྱས་ནས་ནི། ། འཛིན་བཅས་རྣམས་
ཀྱིས་ཞིང་དཔོན་སྟབས། ། དེ་ནས་ལས་ཀྱི་ལམ་ལྷག་པས། ། ཚེ་ཐུང་ལོ་ནི་བཅུ་ཡིན་ནོ། ། ཞེས་བྱུང་། ཤེས་
བྱ་ཆོས་ཅན། དེ་ནས་རིམ་གྱིས་འགྲིབ་ཚུལ་ཡོད་དེ། བསྐལ་པ་དང་བོའི་མི་གཟུགས་ཀྱི་ལྷ་འདྲ་བ་དེ་དག་གིས་
357

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སའི་ཞག་དང་རོ་སྦྲང་རྩིའི་རོ་ལྟ་བུ་བྱུང་བ་སོགས་མྱངས་པས་རོ་ལ་ཆགས་ཤིང་། ལེ་ལོས་གསོག་འཇོག་བྱས་ནས་
བདག་ཏུ་འཛིན་པ་དང་བཅས་པ་རྣམས་ཀྱིས་ཞིང་བཏབ་སྟེ་ལོངས་སྤྱོད་ཀྱི་ཆེད་དུ་འཐབ་རྩོད་བྱུང་ནས་དཔོན་དུ་
མང་བོས་བཀུར་བའི་རྒྱལ་པོ་བསྐོས། དེ་ལ་ཀུན་གྱིས་ཞིང་གི་དྲུག་ཆ་བསྟབས་པར་བྱས་པས་རྒྱལ་རིགས་ཀྱི་ཐོག་
མ་བྱུང་བའི་ཕྱིར། དེ་ནས་རིགས་ལྷག་མ་རྣམས་དང་ལས་ལམ་བྱུང་ཡོད་དེ། དེའི་ཚེ་ཁྱིམ་ལས་བྱོལ་ནས་ནགས་
ཁྲོད་སོགས་སུ་རྩ་བ་དང་འབྲས་བུ་ཐ་ཞིང་ཚངས་པར་སྤྱད་པ་རྣམས་བྲམ་ཟེ་དང་། ཁྱིམ་དུ་གནས་ཀྱང་རྐུ་སོགས་
མི་བྱེད་པའི་འབྱོར་ཅན་ལ་རྗེ་རིགས་དང་། ཁྱིམ་དུ་གནས་པ་དང་རྐུ་དང་སྲོག་གཅོད་སོགས་བྱེད་པ་ལ་དམངས་
རིགས་དང་གདོལ་བའི་རིགས་ཞེས་པའི་ཐ་སྙད་བྱུང་ཞིང་། དེ་ནས་རྫུན་དང་སྲོག་གཅོད་སོགས་མི་དགེ་བའི་
ལས་ཀྱི་ལམ་ལྷག་པ་སྟེ་འཕེལ་བས། རིམ་གྱིས་ཚེ་ཁྲི་ནས་ལོ་ནི་ཐུང་བ་བཅུ་བའི་བར་དུ་འགྱུར་བ་ཡིན་པའི་ཕྱིར་
རོ། ། གསུམ་པ་ནི། བསྐལ་བ་མཚོན་དང་ནད་དང་ནི། ། མུ་གེ་དག་གིས་ཚར་ཕྱིན་ཏོ། ། ཞག་རྣམས་དང་ནི་
ཟླ་བ་དང་། ། ལོ་བདུན་དག་ཏུ་གོ་རིམ་བཞིན། ། ཞེས་བྱུང་། ཤེས་བྱ་ཆོས་ཅན། མཐར་ཇི་ལྟར་འབྱུང་བའི་
ཚུལ་ཡོད་དེ། བཅུད་ཀྱི་སེམས་ཅན་ནི་མཚོན་དང་ནད་དང་མུ་གེའི་བསྐལ་བ་བར་མ་གསུམ་པོ་དག་གིས་ཚར་
ཕྱིན་པ་སྟེ་རྫོགས་པར་བྱེད་པའི་ཕྱིར། དེ་གསུམ་གྱི་ཡུན་ཚད་ཡོད་དེ། གོ་རིམ་བཞིན་དུ་མཚོན་གྱི་བསྐལ་པ་ཞག་
བདུན་རྣམས་ཀྱི་བསྐལ་བ་ཞག་བདུན་ཟླ་བ་བདུན་དང་། དེའི་སྔོན་དུ་མུ་གེའི་བསྐལ་པ་ལོ་བདུན་ཟླ་བ་བདུན་
ཞག་བདུན་འབྱུང་བའི་ཕྱིར། དེ་དག་ཏུ་མི་སྐྱེ་བའི་ཐབས་ཡོད་དེ། ཉི་མ་འགའ་ཞིག་ཏུ་སྲོག་གཅོད་སྤོང་བའི་
སྡོམ་པ་བསྲུངས་པས་མཚོན་བསྐལ་དང་། དགེ་འདུན་ལ་ཨ་རུ་ར་སོགས་སྨན་ཕུལ་བས་ནད་བསྐལ་དང་། དགེ་
འདུན་ལ་བསོད་སྙོམས་ཕུལ་བས་མུ་གེའི་བསྐལ་བར་མི་སྐྱེ་བར་བཤད་པའི་ཕྱིར། གཉིས་པ་འཇིག་བསྐལ་བྱེ་
བྲག་ཏུ་བཤད་པ་ལ། འཇིག་རྐྱེན། འཇིག་བྱ། འཇིག་པའི་རྒྱུ་མཚན། ཇི་ལྟར་འཇིག་ཚུལ་དང་བཞི། དང་
བོ་ནི། མེ་དང་ཆུ་དང་རླུང་དག་གིས། ། འཇིག་པ་དག་ནི་ཡང་གསུམ་ཡིན། ། ཞེས་བྱུང་། ཤེས་བྱ་ཆོས་ཅན།
སྣོད་འཇིག་རྐྱེན་ལ་གསུམ་ཡོད་དེ། ད་ལྟའི་ཉི་མ་འདི་དང་ཉི་མ་བཞན་དྲུག་རིམ་གྱིས་བྱུང་ནས་མེ་དང་། ཆར་
ཆེན་པོ་འབབ་པའི་ཆུ་དང་། དྲག་པོའི་རླུང་དག་གིས་འཇིག་པ་དག་ནི་གསུམ་ཡིན་པའི་ཕྱིར། ཡང་ཞེས་སྨོས་པ་
ལ་དགོས་པ་ཡོད་དེ། མུ་སྟེགས་པས་རྡུལ་ཕྲ་རབ་མི་འཇིག་པར་འདོད་ཀྱང་འདིར་དེ་ཡང་འཇིག་པར་སྟོན་པའི་
ཕྱིར། ། གཉིས་པ་ནི། བསམ་གཏན་གཉིས་སོགས་གསུམ་པོ་ནི། ། དེ་དག་གི་ཚེ་གོ་རིམ་བཞིན། ། ཞེས་བྱུང་།
ཤེས་བྱ་ཆོས་ཅན། འཇིག་པ་གསུམ་གྱི་འཇིག་བྱ་དང་གང་ལུས་པ་ཡོད་དེ། བསམ་གཏན་གཉིས་པ་དང་།
སོགས་ཀྱི་གསུམ་པ་དང་བཞི་བ་གསུམ་གྱི་འོག་མན་ཆད་མེ་ཆུ་རླུང་གསུམ་གྱིས་འཇིག་པར་བྱེད་ཅིང་། དེ་དག་གི་
358

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
རྩེ་མོ་སྟེ་གོང་མ་གསུམ་དེའི་ཚེ་མི་འཇིག་པའི་ཕྱིར། དེར་ཐལ། མེའི་བསམ་གཏན་དང་བོ་མན་ཆད་དང་།
ཚུའི་བསམ་གཏན་གཉིས་མན་ཆད་དང་། རླུང་གི་རང་གི་འཇིག་བྱ་བསམ་གཏན་གསུམ་པ་མན་ཆད་འཇིག་
ཅིང་། རང་རང་གི་གོང་མ་ལུས་པ་གཉིས་པ་དང་གསུམ་པ་བཞི་བ་རྣམས་མི་འཇིག་པའི་ཚུལ་གོ་རིམ་བཞིན་དུ་
སྦྱོར་བ་ཡིན་པའི་ཕྱིར། གསུམ་པ་ནི། དེ་ཡི་སྐྱོན་དང་ཆོས་མཐུན་ཕྱིར། ། བཞི་བ་ན་མེད་མི་གཡོའི་ཕྱིར། །
མི་རྟག་དེ་ཡི་གཞལ་མེད་ཁང་། ། སེམས་ཅན་བཅས་ཏེ་འབྱུང་འཇིག་ཕྱིར། ། ཞེས་བྱུང་། ཤེས་བྱ་ཆོས་ཅན།
དེ་ལྟར་འཇིག་པའི་རྒྱུ་མཚན་ཡོད། འཇིག་བྱེད་མེ་ཆུ་རླུང་གསུམ་དང་མཐུན་པའི་སྐྱོན་གསུམ་གྱི་དབང་གིས་
ཡིན་པའི་ཕྱིར། དེར་ཐལ། སེམས་ཅན་དེ་དང་དེའི་ནང་གི་སྐྱོན་བསམ་གཏན་དང་བོ་ན་རྟོག་དཔྱོད་མེ་ལྟ་བུ་
དང་། གཉིས་པ་ནི་བསམ་གཏན་གྱི་སྐྱོན་དགའ་འདི་ཆུ་ལྟ་བུ་དང་། གསུམ་པ་ན་དེའི་སྐྱོན་དབུགས་བྱུང་རྔུབ་
ཀྱི་རླུང་ཡོད་པས་ཕྱི་དེ་གསུམ་གྱི་དབང་གིས་འཇིག་པར་བྱེད་པའི་ཕྱིར། དང་པོ་གྲུབ་སྟེ། རྟོག་དཔྱོད་ཀྱིས་ཡིད་
མེ་ལྟར་གདུང་བར་བྱེད་པའི་ཕྱིར། གཉིས་པ་གྲུབ་སྟེ། ཤིན་སྦྱངས་ཀྱི་དགའ་བ་དེས་ལུས་མཉེན་ཅིང་ཆུ་ལྟར་
རླན་པར་བྱེད་པའི་ཕྱིར། གསུམ་པ་གྲུབ་སྟེ། དབུགས་ཀྱི་འབྱུང་རྔུབ་རླུང་ལྟར་བྱེད་པའི་ཕྱིར། བསམ་གཏན་
བཞི་བ་ན་འཇིག་པ་དེ་གསུམ་མེད་དེ། བསམ་གཏན་བཞི་བའི་ཏིང་ངེ་འཛིན་ནི། སྐྱོན་དེ་དག་གིས་མི་གཡོ་བའི་
ཕྱིར། འོ་ན་དེ་དག་རྟག་པ་ཡིན་ནམ་ཞེ་ན། མི་རྟག་པ་ཡིན་ཏེ། བཞི་བ་དེའི་གཞལ་མེད་ཁང་སེམས་ཅན་
བཅས་ཏེ་ལྷན་ཅིག་འབྱུང་བ་དང་ལྷ་གཅིག་འཇིག་པར་བྱེད་པའི་ཕྱིར། དེར་ཐལ། དེ་དག་གི་སྣོད་རྣམས་སྐར་
མ་ལྟར་མ་འབྲེལ་བར་སོ་སོར་གནས་པས་སོ་སོ་ལས་ཐུན་མོང་དུ་འཇིག་པ་མིན་པའི་ཕྱིར། བཞི་བ་ནི། མེ་ཡིས་
བདུན་ནོ་ཆུ་ཡིས་གཅིག ། དེ་ལྟར་ཆུ་བདུན་ཐལ་ནས་ཀྱང་། ། མེ་ཡིས་བདུན་ནོ་དེ་ནས་ནི། ༈ མཇུག་ཏུ་རླུང་
གི་འཇིག་པ་ཡིན། ། ཞེས་བྱུང་། ཤེས་བྱ་ཆོས་ཅན། དེ་ནས་འཇིག་བྱེད་གསུམ་གྱིས་འཇིག་ཚུལ་ཡོད་དེ། མེ་
ཡིས་འཇིག་པའི་ཚུལ་བདུན་འབྱུང་ཞིང་། དེ་ནས་ཆུ་ཡིས་འཇིག་པ་གཅིག་འབྱུང་། དེ་ལྟར་མེས་འཇིག་བདུན་
རེའི་མཇུག་ཏུ་ཆུས་འཇིག་རེ་རེ་འབྱུང་ཞིང་ཆས་འཇིག་བདུན་ཐལ་ནས་ནི། དེའི་རྗེས་སུ་མེ་ཡིས་འཇིག་པ་
བདུན་དང་། དེ་ནས་ནི་མཇུག་ཏུ་རླུང་གིས་འཇིག་པ་གཅིག་འབྱུང་བ་ཡིན་པའི་ཕྱིར། མེས་འཇིག་གི་ཚེ་ཉི་མ་
གཅིག་པོ་འདི་བདུན་འགྱུར་གྱི་ཚ་བར་སོང་ནས་འཇིག་པ་དང་། ཉི་མ་གཞན་དྲུག་ལོགས་སུ་འབྱུང་བར་འདོད་
པའི་ཚུལ་གཉིས་སྣང་བ་ལས་ཕྱི་མ་ལྟར་མངོན་ནོ། ། མེས་འཇིགས་མང་ཞིང་དེ་ལས་ཆུས་འཇིག་ཉུང་བ་དང་
རླུང་གིས་འཇིག་པ་གཅིག་འབྱུང་བའི་རྒྱུ་མཚན་ཡོད་དེ། ཚངས་ཆེན་དང་འོད་གསལ་དང་དགེ་རྒྱས་པའི་ཚེ་
ཚད་ཀྱི་ཁྱད་པར་གྱིས་ཡིན་པའི་ཕྱིར། དེ་ལྟར་ན་བསྐལ་ཆེན་རེ་བཞིན་རླུང་འཇིག་འབྱུང་བ་ཡིན་ཏེ། མེས་
359

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འཇིག་བདུན་ཚན་བརྒྱད་དང༌། ཆོས་འཇིག་བདུན་ཚན་གཅིག་དང་། དེ་ནས་རླུང་གིས་འཇིག་པ་གཅིག་
འབྱུང་བའི་ཕྱིར་རོ། ། །
གཉིས་པ་ལ། ཕལ་ཆེན་སོགས་དང་། དུས་འཁོར་གྱི་ལུགས་གཉིས། དང་བོ་ནི། སྟོང་གསུམ་གྱི་རྣམ་
གཞག་ཕལ་ཆེར་ནི་མངོན་པ་ལྟར་ཡིན་ཡང་ཁྱད་པར་གཞན་ལ། མི་མཇེད་ཀྱི་འཇིག་རྟེན་འདི་སོགས་ཀྱི་འོག་
པ།ཞི་ནི་རླུང་གི་དཀྱིལ་འཁོར་རི་རབ་ཀྱི་རྡུལ་དང་གྲངས་མཉམ་པའི་སྟེང་ན་སྤོས་ཆུའི་རྒྱ་མཚོ་ནོར་བུ་ཀུན་ནས་
སྣང་བས་བརྒྱན་པ་ལ་པདྨ་ཆེན་པོ་སྤོས་ཀྱི་རྒྱལ་མཚན་ཁྱེར་བ་འོད་དང་ཟེ་བ་སྣ་ཚོགས་པ་ཞེས་བྱ་བ་ལ་བཞི་དང་
སྙིང་བོ་མེ་ཏོག་གིས་བརྒྱན་པའི་འཇིག་རྟེན་གྱི་ཁམས་འདི་གནས་ལ། དེ་བཞིན་དུ་སངས་རྒྱས་ཀྱི་ཞིང་གྲངས་
མེད་པ་དག་དབྱིབས་སྣ་ཚོགས་དང་སྡོད་ཚུལ་སྣ་ཚོགས་ཀྱི་སྒོ་ནས་ཕྱོགས་དང་མཚམས་ཐམས་ཅད་དུ་ནམ་མཁའ་
ལྟར་མཐའ་མེད་པའི་ཚུལ་གྱིས་ཡོད་དོ། ། གང་ལ་བརྟེན་པ་ནི། ནམ་མཁའ་སྟོང་པ་དང་འབྱུང་བ་དང་སྤྲིན་
དང་འོད་དང་པདྨ་དང་སངས་རྒྱས་བྱང་སེམས་ཀྱི་མཐུ་དང་བྱིན་རླབས་སོགས་ལ་བརྟེན་ནས་གནས་སོ། །
དབྱིབས་ནི་གྲུ་བཞི་དང་གྲུ་གསུམ་དང་ཟླུམ་པོ་དང་ཟླ་གམ་ལ་སོགས་པ་སྣ་ཚོགས་པའོ། ། བཀོད་པ་ནི། ཞིང་ལ་
ལར་གླིང་བཞི་དང་རི་རབ་དང་ཉི་ཟླ་སོགས་ཡོད་ཅིང་འགའ་ཞིག་ན་དེ་དག་མེད་དེ། མདོར་ན་སྟོང་གསུམ་
འདིར་གླིང་བཞི་ཡོད་ཅིང་བདེ་བ་ཅན་སོགས་འགའ་ཞིག་ན་མེད་ལ། ཞིང་འགའ་ཞིག་གི་འབྱོར་བ་ནི་བསམ་
གྱིས་མི་ཁྱབ་སྟེ་ལྷ་དང་མིའི་ལོངས་སྤྱོད་ཐམས་ཅད་ལས་འདས་པ་འཕགས་པའི་གང་ཟག་འབའ་ཞིག་གི་ལོངས་
སྤྱད་བྱར་གྱུར་པ་དག་ཡོད་ཅིང་། ལ་ལ་ནི་འབྲིང་དང་ཐ་མ་ཅི་རིགས་སོ། ཚད་ནི་ཞིང་ལ་ལའི་རྒྱ་ཁྱོན་གྱི་ཚད་
མཐའ་མེད་པ་ལྟ་བུའང་ཡོད་ལ། ཚེའི་ཚད་ཀྱང་ཤིན་ཏུ་རིང་བ་ཡང་ཡོད་དེ། དཔེར་ན་བསམ་གྱིས་མི་ཁྱབ་པའི་
མདོ་ལས་ཤཱཀྱ་ཐུབ་དང་ཚེ་དཔག་མེད་དང་རྡོ་རྗེ་རབ་འཇོམས་དང་འོད་ཟེར་ཤིན་ཏུ་སྡུག་པོ་དང་ཆོས་ཀྱི་རྒྱལ་
མཚན་དང་སེང་གེ་དང་རྣམ་པར་སྣང་མཛད་དང་ཆོས་ཀྱི་འོད་ཟེར་དང་ཡེ་ཤེས་རྒྱལ་པོ་དང་ཟླ་བའི་བློ་གྲོས་དང་
སངས་རྒྱས་དཔལ་བཟང་བོ་རྣམས་ཀྱི་ཞིང་སྔ་མ་སྔ་མའི་བསྐལ་བ་རེ་ཕྱི་མ་ཕྱི་མའི་ཉིན་ཞག་རེར་བཤད་ཅིང་།
ཁྱད་པར་དུ་སངས་རྒྱས་དཔལ་བཟང་བོའི་ཞིང་གི་ཉིན་ཞག་གཅིག་ལ་སྔ་མ་ལྟར་བརྩིས་པའི་སངས་རྒྱས་ཀྱི་ཞིང་
བཅུའི་རྡུལ་ཕྲ་རབ་སྙེད་འདས་པའི་གྲངས་ཚད་གཅིག་ཡོད་པར་བཤད་པས་རིགས་པས་དེའི་ཞིང་གི་མི་རྣམས་ཀྱི་
ཚེ་ཚད་ཀྱང་དེ་ལས་ལྷག་མང་པ་ཞིག་ཐུབ་པར་ཤེས་སོ། ། སྐུའི་ཚད་ནི་ཁ་ཅིག་རི་རབ་ལྟ་བུ་དང་མཐེ་བོང་ལྟ་བུ་
ཡང་ཡོད་པར་བཤད། སངས་རྒྱས་ཀྱི་ཞིང་ལ་ལའི་སྟོང་གསུམ་ན་ཉི་ཟླ་ཟུང་གཅིག་གིས་བྱ་བ་བྱེད་ལ། འགའ་
ཞིག་ན་སངས་རྒྱས་རང་གི་འོད་དང་ནོར་བུ་དང་པདྨ་དང་ལྗོན་པ་སོགས་དང་ལྷ་མི་རང་རང་གི་འོད་ཀྱིས་ཆོག་པ་
360

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། སྐུ་
སོགས་ཀྱང་ཡོད་ཅིང་། ལ་ལ་ན་ནི་མུན་པས་ཁྱབ་སྟེ་སངས་རྒྱས་ཀྱང་མེད་དོ། ཞིང་ལ་ལར་སངས་རྒྱས་མང་པོ་
ཡོད་པར་བརྗོད་པར་སངས་རྒྱས་གཉིས་ལྷན་ཅིག་མི་འབྱུང་བར་བཤད་པ་དང་འགལ་བ་མེད་དོ། ། གོང་དུ་
བཤད་པའི་སྟོང་གསུམ་དེ་བྱེ་བ་ཕྲག་ བརྒྱད་ རབ་འབྱམས་མཚམས་ སྦྱོར་དང་། དེ་བྱེ་བ་ཕྲག་བརྒྱར་རབ་
འབྱམས་རྒྱུད་དང་། དེ་བྱེ་བ་ཕྲག་བརྒྱར་རབ་འབྱམས་རྒྱ་མཚོ་བར་མ་དང་། དེ་བྱེ་བ་ཕྲག་བརྒྱ་ལོངས་པ་ལ་
གཞི་དང་སྙིང་པོ་མེ་ཏོག་གིས་བརྒྱན་པའི་འཇིག་རྟེན་གྱི་ཁམས་གཅིག་སྟེ་སྐབས་འདིར་མཆོག་གི་སྤྲུལ་སྐུ་གཅིག་གི་
ཞིང་ངོ་། ། དེ་དག་འཆགས་འཇིག་ཀྱང་མཉམ་དུ་བྱེད་ཅིང་། གཞི་སྙིང་པོ་མེ་ཏོག་གིས་བརྒྱན་པའི་ཞིང་དེ་འདྲ་
བ་རེ་ནི་རྣམ་སྣང་གངས་ཅན་མཚོའི་སྤུའི་ཁུང་བུ་རེ་དང་སྐུའི་རྡུལ་རེ་རེ་ནས་ཡོད་པར་བཤད། དེ་སོ་སྐྱེའི་ཡུལ་
མིན་ལ། དེ་ཐམས་ཅད་རྫོགས་པ་ནི་ལོངས་སྐུ་གཅིག་གི་ཞིང་ངོ་། ། མི་མཇེད་ཀྱི་ཞིང་འདི་རྣམ་སྣང་དེའི་ཕྱག་
གི་ལྷུང་བཟེད་ཀྱི་ནང་ན་པདྨ་ཟེའུ་འབྲུ་དང་ལྡན་པ་ཉེར་ལྔ་བརྩེགས་པའི་བཅུ་གསུམ་པའི་སྟེང་ན་ཡོད་པར་
བཤད་པ་སོགས་སོ། ། དེས་ནས་ཁ་ཅིག་དཔལ་ཆེན་གྱི་ལུགས་ལ་གཞི་དང་སྙིང་པོ་མེ་ཏོག་གིས་བརྒྱན་པའི་ཞིང་
དེ་ལོངས་སྐུ་གཅིག་གི་ཞིང་དུ་འདོད་པ་ནི་བརྟག་པའི་གནས་སོ། གཉིས་པ་དུས་འཁོར་གྱི་ལུགས་ལ་བཤད་
ཚུལ་ཅུང་ཟད་མི་འདྲ་བ་རེ་སྣང་ཡང་བི་དཀར་གྱི་བཞེད་པ་ལྟར་བཤད་ན། ཚད་འཇལ་བྱེད་ནི་མངོན་པ་དང་མི་
འདྲ་བ་ཡོད་དེ། རྡུལ་ཕྲ་རབ་དང་རྡུལ་ཕྲན་དང་སྐྲ་རྩེ་དང་སྐེ་ཚེ་དང་ཤིག་དང་ནས་རྣམས་རིམ་བཞིན་བརྒྱད་
འགྱུར་དུ་བྱས་པའི་ནས་བརྒྱད་ལ་སོར་ཚད་དང་། སོར་མོ་ཉེར་བཞིར་ཁྲུ་གང་དང་། ཁྲུ་བཞིར་འདོམ་གང་།
དེ་སྟོང་ཕྲག་གཉིས་ཀྱི་ཚད་ལ་རྒྱང་གྲགས་དང་། རྒྱང་གྲགས་བཞི་བསྡོམས་པ་ལ་དཔག་ཚད་གཅིག་གོ ། ཚད་
དེའི་དབང་དུ་བྱས་པའི་རླུང་དཀྱིལ་དཔངས་སུ་དཔག་ཚད་སྟོང་ཕྲག་ལྔ་བཅུ་དང་དབུས་ཀྱི་ཞེང་ལ་འབུམ་ཕྲག་
བཞི། དེའི་སྟེང་དུ་ལུགས་འདིར་མེ་དཀྱིལ་ཡང་ཡོད་པས་དེའི་ཞེང་ལ་འབུམ་ཕྲག་གསུམ། དེའི་སྟེང་དུ་ཆུ་
དཀྱིལ་ཞེང་ལ་འབུམ་ཕྲག་གཉིས་དེའི་སྟེང་དུ་ས་དཀྱིལ་ཞེང་ལ་འབུམ་ཕྲག་གཅིག་དེ་སོ་སོའི་དཔངས་ལ་དཔག་
ཚད་སྟོང་ཕྲག་ལྔ་བཅུ་རེ་ཡོད་ལ། བཞི་ཀ་དབྱིབས་ཟླུམ་པོ་དང་མཐའ་སྐོར་སུམ་འགྱུར་ཏེ། རླུང་མཐར་འབུམ་
ཕྲག་བཅུ་གཉིས་དང་། མེ་མཐར་འབུམ་ཕྲག་དགུ་དང་། ཆུ་མཐར་འབུམ་ཕྲག་དང་། ས་མཐའ་འབུམ་ཕྲག་
གསུམ་ཡོད་ཅིང་འོག་མས་སྟེང་མ་སྦྱོར་བའི་ཚུལ་གྱིས་སོ། ། ལྷུན་པོ་ཆུའི་ནང་དུ་ནུབ་པ་ལྟ་བུ་མ་ཡིན་པར་ས་
དཀྱིལ་དེའི་དབུས་སུ་གནས་ལ། ལྷུན་པོའི་རྩ་བའི་ཐད་ཀའི་ཞེང་ལ་དཔག་ཚད་སྟོང་ཕྲག་བཅུ་དྲུག་སྟེ་དོན་ལ་
ཆིག་ཁྲི་དྲུག་སྟོང་། མཐའི་ཁོར་ཡུག་གི་ཞེང་ལ་ སྟོང་ཕྲག་གཅིག ལྷུན་པོའི་དཔངས་ལ་དཔག་ཚད་འབུམ།།
བསིལ་རིའི་སྟེང་གི་ཐད་ཀར་ལྷུན་པོའི་ཞེང་ལ་དཔག་ཚད་ལྔ་ཁྲི། ལྷུན་པོའི་སྐེད་པ་ནས་རིམ་གྱིས་སྟོད་ཇེ་སྦོམ་དུ་
361

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སོང་སྟེ་སྟེང་གི་ཐད་ཀར་དཔག་ཚད་འབུམ། དབྱིབས་ཟླུམ་པོ། ཤར་ཨིནྡྲ་ནཱི་ལ། ལྷོ་པདྨ་རཱ་ག་དམར་བོ།
ནུབ་ཀཱཀེ་ཏ་སེར་པོ། བྱང་ཟླ་བ་ཤེལ་དཀར་བོ། ། དབུས་མརྒད་ལྗང་ཁུ། རི་རབ་ཀྱི་སྟེང་གི་ཕྱོགས་མཚམས་སུ་
བརྒྱ་བྱིན་སོགས་ཕྱོགས་སྐྱོང་བཅུ། ལྷུན་པོའི་ཁོར་ཡུག་གི་མཐའ་ནས་ཕྱིའི་བསིལ་རིའི་བར་ལ་དཔག་ཚད་སྟོང་
ཕྲག་བཅུ་དྲུག་ཡོད་པ་དེ་ཆ་བཅོ་བརྒྱད་དུ་ཕྱེ་བ་ལ་ཟླུམ་པོར་རིམ་པ་བཞིན་དུ་གླིང་མཚོ་རི་གསུམ་གསུམ་སྟེ། ནང་
ནས་ཕྱིར་ཟླ་བའི་གླིང་དང་སྦྲང་རྩིའི་མཚོ་དང་འོད་སྔོན་གྱི་རི་གསུམ། དེ་བཞིན་དུ་འོད་དཀར་གླིང་མར་གྱི་མཚོ་
མནྡ་རའི་རི། བུ་ཤའི་གླིང་ཞོའི་མཚོ་ནི་ཥའི་རི། མིའི་ཤིའི་གླིང་འོ་མའི་མཚོ་ནོར་བུའི་རི། ཁྲུང་ཁྲུང་གླིང་ཆུའི་
མཚོ་དྲོ་བའི་རི། དྲག་པོའི་གླིང་ཆང་གི་མཚོ་བའི་རིའོ། ། ལྷུན་པོའི་སྟེང་གི་ཞེང་དཔག་ཚད་ལྔ་ཁྲིར་འདོད་པ་
ཡོད་ཀྱང་འབུམ་ཡོད་པའི་ལུགས་འདིར་ལྷུན་པོའི་ཁ་ཁྱེར་གྱི་ཐོག་གི་ཁོངས་སྐྱིབས་ན་རི་མཚོ་གླིང་རྣམས་ཡོད་དེ།
ས་དཀྱིལ་གྱི་ཞེང་ལའང་དཔག་ཚད་འབུམ་ཡོད་པས་དེའི་ཞེང་དང་ལྷུན་པོའི་སྟེང་གི་ཞེང་ཚད་མཉམ་པའི་ཕྱིར།
བསིལ་རིའི་ཕྱེད་གླིང་བཅུ་གཉིས་པོ་བསྡོམས་པ་ལ་འཛམ་གླིང་ཆེན་པོ་ཞེས་བྱའོ། ། གླིང་དེ་རྣམས་ཀྱི་བར་ཆུས་
བཅད་པ་མ་མིན་པར་འབྲེལ་ནས་ཡོད་པའི་གླིང་སོ་སོའི་དབུས་སུ་རང་རང་མཚོན་བྱེད་ཀྱི་མཚན་མ་ཤར་ན་ཟླ་
གམ། ལྷོར་གྲུ་གསུམ། བྱང་དུ་ཟླུམ་པོ། ནུབ་ཏུ་གྲུ་བཞི་བ་སྟེ་རིམ་པ་བཞིན་དུ་ཞེང་དཔག་ཚད་སྟོང་ཕྲག་
བདུན་དང་བརྒྱད་དགུ་དང་བཅུའོ། ། ལྷོ་གླིང་དབུས་མ་འདི་ལ་འཛམ་གླིང་ཆུང་ངུ་ཞེས་བྱ་ལ། མཚམས་
བཞིའི་གླིང་ལ་ཉེ་བའི་གླིང་ཞེས་བརྗོ་དོ། ། སྤྱིར་ཕྱོགས་བཞིའི་གླིང་རྣམས་ངོས་གསུམ་མའི་ཚུལ་དུ་གནས་ཀྱང་
ཁྱིམ་འཁོར་ལུགས་ཀྱི་ངོས་གཉིས་པར་ཡང་འགྱུར་རོ། ། རི་རབ་ཀྱི་རྩ་བའི་དབུས་ཀྱི་ཚངས་ཐིག་ནས་གླིང་རྣམས་
ཀྱི་མཐའི་བར་དཔག་ཚད་ལྔ་ཁྲི་རེ་ཡོད་དོ། དེ་ནས་ས་ད་ཀྱིལ་གྱི་མཐའི་བར་དེ་ཙམ་རེ་ཡོད་པས་སོ། ། འཛམ་
གླིང་འདིའི་ལྷོ་བྱང་གི་ཚད་ལ་དཔག་ཚད་ཉིས་ཁྲི་ལྔ་སྟོང་ཡོད་པའི་དབུས་ཕྱེད་ནས་བྱང་ངོས་སུ་དཔག་ཚད་ཁྲི་
དང་ཉིས་སྟོང་ལྔ་བརྒྱའི་ས་ཆ་དེ་དུམ་བུ་དྲུག་ཏུ་ཕྱེ་བ་ལ་ཡུལ་དྲུག་གནས་ཏེ། བྱང་ནས་རིམ་པ་བཞིན་དུ་གངས་
ཅན་དང་ཤམ་བྷ་ལ་དང་རྒྱ་ནག་དང་ལི་དང་བོད་དང་འཕགས་ཡུལ་ལོ། ། ཞི་བ་ན་བོད་འདི་ལྷོ་གླིང་ཤར་མ་ན་
ཡོད་པར་བཤད། ཁྱེད་ཀྱི་ལྷོར་ཁྲི་དང་ཉིས་སྟོང་ལྔ་བརྒྱའི་སར་འགྲོ་བ་ཅི་རིགས་དང་། འཀའ་ཞིག་ནི་སྟོང་བའི་
བར་བཤད་དེ། ། ཕྱོགས་གཞན་ཡང་ཅི་ལྟར་རིགས་པར་མཚོན་ནོ། ། གླིང་རྣམས་ཀྱི་མཐའ་ནས་ཆུ་མེ་རླུང་
དཀྱིལ་གསུམ་པོ་སྔ་མ་ལས་ཕྱི་མ་དཔག་ཚད་ལྔ་བཅུ་རེ་རིམ་པར་ཕྱིར་འཕགས་སོ། ། རླུང་དཀྱིལ་གྱི་འོག་ཏུ་རྡོ་
རྗེའི་རྩེའི་དམྱལ་བ་ཡོད་ཅིང་། དམྱལ་བ་གཞན་བདུན་ནི་རླུང་མེ་ཆུའི་དཀྱིལ་འཁོར་གྱི་ཆ་ལ་གནས་པར་བཤད་
དེ་མི་མཐུན་པ་ཡོད་དོ། ། ས་དཀྱིལ་གྱི་ཕྱེད་གོང་གི་ཁོང་སེང་ན་ལྷ་མིན་དང་ཕྱེད་མན་ན་ཀླུ་གནས་སོ། ། ས་
362

༄༅། ། སྣོད་བཅུད་ཀྱི་རྣམ་གཞག་གསལ་བར་བྱེད་པའི་སྒྲོན་མེ། །
སྟེང་ན་མི་དང་བསིལ་རི་སོགས་ཀྱི་སྟེང་དུ་རིམ་པར་འདོད་ལྷ་དྲུག་དང་། དེའི་གོང་དུ་གཟུགས་དང་གཟུགས་
མེད་ཀྱི་ལྷ་རྣམས་གནས་སོ། ། བསིལ་རི་འདི་མངོན་པའི་ལུགས་ཀྱིས་མུ་ཁྱུད་འཛིན་རིའི་དོད་དོ། ། ཉི་ཟླ་རྒྱུ་
སྐར་རྣམས་བསིལ་རིའི་ཕྱི་རོལ་དཔག་ཚད་ཆིག་ཁྲི་ཉིས་སྟོང་ལྔ་བརྒྱ་ཚུན་ནས་ཁྱོན་དེ་ཙམ་ནམ་མཁར་གཡས་སྐོར་
གྱིས་རྒྱུ་སྟེ། ཞིབ་པར་མི་འཆད་ཅིང་ཕལ་ཆེར་ནི་སྔར་ལྟར་རོ། ། འོན་ཀྱང་འདི་བའི་ལུགས་ཀྱི་ཞག་གསུམ་གྱི་
ཁྱད་པར་ཅུང་ཟད་བཤད་ན། མི་དཀྱུས་མ་ཞིག་གི་དབུག་འབྱུང་འཇུག་གཉིས་གཅིག་ཏུ་བྱས་པ་ལ་དབུགས་
གཅིག དེ་དྲུག་ཅུ་ལོངས་པོ་ལ་ཆུ་སྲང་གཅིག ། དེ་དྲུག་ཅུ་ལ་ཆུ་ཚོད་གཅིག དེ་དྲུག་ལོངས་པའི་ཚད་ལ་ཉིན་
ཞག་གཅིག་ཏུ་འཇོག་ཅིང་། མདོར་ན་དབུགས་ཉིས་ཁྲི་ཆིག་སྟོང་དྲུག་བརྒྱའི་ཚད་ལ་ཉིན་ཞག་གཅིག་སྟེ། ངོ་བོ་
ནི་ནམ་ལངས་ནས་ནམ་ལངས་ཀྱི་བར་འཇོག་གོ ། ཟླ་བ་འཕེལ་འགྲིབ་བྱེད་པའི་དཀར་ནག་གི་ཆ་བཅོ་ལྔ་བཅོ་
ལྔ་རེས་བཞག་པའི་ཆ་རེར་ཆུ་ཚོད་ང་དགུ ། ཆུ་སྲང་གསུམ། དབུགས་ལྔ། རི་མཁའ་རིའི་ཆ་བཅུ་དྲུག་རེ་སྟེ་
ཚེས་ཞག་གཅིག ཉི་མའི་གོ་ལའི་རྒྱུ་སྐར་གྱི་ཁྱིམ་བཅུ་གཉིས་གཡོན་སྐོར་དུ་བགྲོད་བཞི་ཁྱིམ་རེར་ཁྱིམ་ཟླ་རེ་དང་།
དེ་ལ་ཆ་སུམ་ཅུར་ཕྱེ་བའི་ཆ་རེར་ཆུ་ཚོད་དྲུག་ཅུ། ཆུ་སྲང་གཉིས། དབུགས་བཞི། རི་མཁའ་རིའི་ཆ་བརྒྱ་རེ་
བརྒྱད། མདའ་རོའི་ཆ་ལྔ་བཅུ་རྣམས་བསྡོམས་པའི་ཡུན་ནི་ཁྱིམ་ཞག་གཅིག དེ་སུམ་ཅུ་ལ་ཁྱིམ་ཟླ་གཅིག དེ་
དྲུག་ལ་བགྲོད་པ་རེ། བགྲོད་གཉིས་ལ་ཟླ་བ་བཅུ་གཉིས་ཏེ་བསྡོམས་པས་ཁྱིམ་ལོ་གཅིག་གོ ། ཁྱིམ་ལོ་དེ་ལ་ཉིན་
ཞག་སུམ་བརྒྱའི་ལྔ། ཆུ་ཚོད་བཅུ་དྲུག ཆུ་སྲང་བཅུ་བཞི། དབུགས་གཅིག འདོད་ཆ་བཅུ་གཉིས། རི་
མཁའ་རིའི་ཆ་བརྒྱ་ཉེར་གཅིག་དང་། ཚེས་གསུམ་ བརྒྱ་དོན་གཅིག་དང་ཆུ་ཚོད་བཞི། ཆུ་སྲང་ སོ་དྲུག
དབུགས་ལྔ། འདོད་ཆ་བདུན་རྣམས་འབྱུང་ངོ་། ། ཡོད་པའི་ལུགས་ཀྱི་ཞག་གཅིག་ལ་སྐད་ཅིག་མ་ས་ཡ་གསུམ་
དང་ཉིས་འབུམ་བཞི་ཁྲི་འབྱུང་བ་དེར་དབུགས་ཉིས་ཁྲི་ཚིག་སྟོང་དྲུག་བརྒྱས་བགོས་ན་ཐོབ་ནོར་བརྒྱ་ལྔ་བཅུ་
འབྱུང་ཡང་། དབུགས་གཅིག་གི་ཡུན་ལ་སྐད་ཅིག་མ་བརྒྱ་ལྔ་བཅུ་རྫོགས་ཤིན་ཏུ་དཀའ་བས་མངོན་པའི་ལུགས་
དེ་རགས་རྩིས་སུ་གསལ་ཞིང་དོན་ནི་ཁྱིམ་ཞག་གཅིག་ལ་དགོངས་པར་མངོན་ཏེ། ཉིན་ཞིག་ལ་ཚུལ་དེ་མི་བདེ་
བར་ཤེས་སོ། ། ཁྱིམ་བཅུ་གཉིས་ཀྱི་རྒྱུ་སྐར་རྣམས་རླུང་འགྲོས་ཀྱི་གཡས་སྐོར་ཡིན་ཀྱང་། རང་འགྲོས་ནི་ཉི་མས་
རྒྱུ་སྐར་ལ་གཡོན་སྐོར་དུ་ལོངས་སྤྱོད་པའི་སྒོ་ནས་བཞག་པ་སྟེ། རགས་རིམ་ཙམ་ཞིག་བདག་གིས་དུས་ཚིགས་ཀྱི་
ཡིག་ཆ་ལོགས་སུ་བྲིས་ཡོད་པ་དེར་བཤད་ཟིན་པས་འདིར་དེ་ཙམ་མོ། ། འོ་ན་རྣམ་གཞག་མི་འདྲ་བ་དེ་དག་
འགལ་ལོ་ཞེ་ན། འདི་དག་གི་འགལ་སྤོང་གཞན་གྱིས་ཅི་རིགས་བཤད་ཅིང་ཁྱད་པར་དུ་མཁས་གྲུབ་རྗེའི་དུས་
འཁོར་ཊིཀ་ཆེན་སོགས་ལས་བཤད་པ་ལྟར་ཡིན་པས་རྒྱས་པར་འདིར་མི་བརྗོད་ཀྱང་། མཚོན་ཙམ་ནི་དེ་ལྟར་མི་
363

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
འདྲ་བར་བཤད་ཀྱང་སྐྱོན་མེད་དེ། གདུལ་བྱ་མི་འདྲ་བའི་དབང་གིས་ཡིན་པའི་ཕྱིར་ཏེ། མངོན་པའི་ཆེད་དུ་བྱ་
བའི་གདུལ་བྱའི་སྣང་ངོར་རང་གི་གཞུང་ནས་བཤད་པའི་རི་གླིང་སོགས་ཀྱི་རྣ་པ་ཅན་དུ་སྣང་ལ། དུས་འཁོར་གྱི་
གདུལ་བྱའི་ངོར་ཡང་རང་གི་ལུགས་ཀྱི་རི་གླིང་སོགས་ཀྱི་རྣམ་པར་སྣང་བ་འབྱུང་ཞིང་། དེ་ལས་གཞན་པའི་
གདུལ་བྱ་ལའང་རིགས་འགྲེ་བའི་ཕྱིར། དཔེར་ན། ལས་ཅན་གྱི་ལྷ་མི་ཡི་དྭགས་གསུམ་གྱིས་བརླན་གཤེར་
འཕོར་བ་གང་ལ་བལྟས་པའི་ཚེ་བརླན་གཤེར་དེ་ཉིད་ལྟའི་ངོར་བདུད་རྩི་དང་། མིའི་ངོར་ཆུ་དང་། ཡི་དྭགས་
ཀྱི་ངོར་རྣག་ཁྲག་ལྟ་བུར་སྣང་བ་འབྱུང་ཞིང་དེ་དངོས་གནས་པ་གསུམ་ཡང་གྲུབ་པ་བཞིན་ནོ། ། དེ་ཡང་སེམས་
ཅན་སྤྱི་མཐུན་དང་། སོ་སོའི་ལས་དང་སངས་རྒྱས་བྱང་སེམས་ཀྱི་འཕྲུལ་དང་སྨོན་ལམ་དང་མཐུ་བསམ་གྱིས་མི་
ཁྱབ་པས་རང་རང་གི་ལུགས་ཀྱང་གཙོ་བོར་བྱེད་པ་དེ་དང་བསྟུན་ནས་ཁས་བླང་བར་བྱ་ཡི་འགལ་བར་མི་བསམ་
སྟེ། ཇི་སྐད་དུ། སྐྲ་ཙམ་ཁྱོན་ལ་དུས་གསུམ་ཚད་སྙེད་ཀྱི། ། སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང་། །
བསྐལ་བ་རྒྱ་མཚོར་སྤྱོད་ཅིང་རབ་ཏུ་འཇུག ། ཅེས་པ་དང་། རྡུལ་གཅིག་སྟེང་ན་རྡུལ་སྙེད་ཞིང་རྣམས་ཏེ། །
ཞེས་སོགས་གསུངས་པ་ལྟར་རོ། ། སྨྲས་པ། ཇི་ལྟར་ནམ་མཁའི་ཁམས་ཉིད་ལ། ། མཐའ་དབུས་མེད་པ་ཇི་
བཞིན་དུ། ། སེམས་ཅན་རྣམས་དང་སངས་རྒྱས་ཀྱི། ། གྲངས་ཀྱང་ཕ་མཐའི་ཚད་དང་བྲལ། ། སེམས་ཅན་
ལས་སམ་སངས་རྒྱས་དང་། ། བྱང་ཆུབ་སེམས་དཔའི་སྨོན་ལམ་མཐུས། ། སྣོད་བཅུད་བཀོད་པ་སྣ་ཚོགས་
ཞིག ། སྒྱུ་མ་མིག་འཁྲུལ་ལྟ་བུར་སྣང་། ། དེ་ཡི་རྣམ་གཞག་མདོ་ཉིད་དང་། ། བསྟན་བཅོས་དག་ལས་མང་
བཤད་ཀྱང་། ། འདིར་ནི་དེ་ལས་སྙིང་པོ་ཙམ། ། བསྡུས་ནས་མཁས་པའི་དགོངས་བཞིན་སྨྲས། ། དེ་ཡང་
ལེགས་བཤད་དོན་གཉེར་བའི། ། བློ་ལྡན་འགའ་ཡི་དོན་ཕྱིར་ཏེ། ། དགེ་ཀུན་གཞན་ལ་ཕན་ཆེད་དང་། །
སངས་རྒྱས་ཐོབ་པའི་རྒྱུར་བསྔོའོ། །
ཞེས་སྣོད་བཅུད་ཀྱི་རྣམ་གཞག་ཅུང་ཟད་བསྟན་པ་འདི་ནི། ། ཤཱཀྱའི་དགེ་སློང་བཤད་སྒྲུབ་མིང་ཅན་
གྱིས་སྔར་རང་གིས་བྱས་པའི་མཛོད་ཀྱི་ཊཱིཀྐ་ནས་ལོགས་སུ་བྱུང་སྟེ་འགོ་མཇུག་ཏུ་བསྣོན་མ་ཅུང་ཟད་དང་བཅས་
ཅོ་ནེ་དགོན་ཉིད་དུ་སྦྱར་བའོ། ། མངྒ་ལཾ་བྷ་ཝནྟུ། དགེ་འོ།
364

༄༅། ། མདོ་ནས་དངོས་སུ་གསུངས་པའི་བསླབ་བྱ་
མདོར་བསྡུས་བཞུགས་སོ། །
ན་མོ་ཤཱཀྱ་མུ་ན་ཡེ། འདིར་ནི་མདོ་སྡེ་ཟབ་མོ་ལས། ། གསུངས་པའི་དོན་འགའ་མདོར་བསྡུས་ནས། །
རང་གཞན་དག་ལ་ཕན་པའི་ཆེད། ། འགོད་པར་བྱ་སྟེ་དེ་ཡང་ནི། ། དཀོན་མཆོག་བརྩེགས་པ་ནས་འབྱུང་
བའི། ། བློ་གྲོས་བཟང་མོས་ཞུས་པ་ལས། ། ཁོང་ཁྲོ་སྤོང་དང་བྱམས་ལ་གནས། ། ཆོས་འདོད་སངས་རྒྱས་
གཟུགས་བྱེད་ན། ། རྟག་ཏུ་གཟུགས་མཛེས་པ་འཐོབ་པར་བཤད། ། དུས་སུ་སྦྱིན་གཏོང་འགྱོད་མེད་སྦྱིན། །
ཡིད་འོང་སྦྱིན་དང་རྣམ་སྨིན་ལ། ། རེ་བ་མེད་པར་སྦྱིན་བྱེད་ན། ། རྟག་ཏུ་ལོངས་སྤྱོད་ཆེན་པོར་འགྱུར ། གྲ
མ་སྤོང་དང་ལོག་ལྟ་སྤོང་། ། དམ་ཆོས་སྲུང་དང་སེམས་ཅན་གཞན། ། བྱང་ཆུབ་ཡང་དག་འཛིན་འཇུག་
ན། ། མི་ཕྱེད་འཁོར་དང་ལྡན་པར་འགྱུར། ། བདེ་གཤེགས་མེ་ཏོག་ཚོགས་ཀྱིས་མཆོད། ། གནོད་སེམས་སྤོང་
ཞིང་སྐུ་གཟུགས་བྱེད། ། རྫོགས་སངས་མོས་པ་རྒྱ་ཆེ་ན། ། སངས་རྒྱས་ཞིང་དུ་རྫུས་སྐྱེ་འགྱུར། ། གཞན་གྱིས་
དགེ་བ་སྒྲུབ་པ་དང༌། ། ཆོས་ཉན་པ་ལ་བར་མི་གཅོད། ། མཆོད་རྟེན་མར་མེ་འབུལ་པ་དང་། ། རྗེས་དྲན་ཏིང་
འཛིན་སྒོམ་བྱེད་ན། ། སངས་རྒྱས་ཞིང་དུ་འགྲོ་བར་འགྱུར། ། གཡོ་མེད་དགེ་བའི་བཤེས་གཉེན་བསྟེན། །
གཞན་གྱི་རྙེད་ལ་སེར་སྣ་མེད། ། བྱང་ཆུབ་སྤྱོད་ལ་དགའ་བྱེད་ན། ། རྟག་ཏུ་དགྲ་ནི་མེད་པར་འགྱུར། ། ཇི་
སྐད་སྨྲས་བཞིན་བྱེད་པ་དང་། ། མཛའ་བོའི་རང་བཞིན་མི་འཆབ་ཅིང་། ། ཀླན་ཀ་མེད་པར་ཆོས་ཉན་
དང་། ། ཆོས་སྨྲར་དཔྱས་སྐུར་མི་བྱེད་ན། ། རྟག་ཏུ་ངག་ཚིག་བཙུན་པར་འགྱུར། ། སྡོམ་པ་རྣམ་གསུམ་ཡང་
དག་ལེན། ། མདོ་སྡེ་ཟབ་མོར་རྟག་ཏུ་མོས། ། སེམས་ཅན་རྣམས་ལ་བྱམས་སེམས་ལྡན། ། བྱང་ཆུབ་སེམས་
དཔར་སངས་རྒྱས་ལྟར། ། མོས་ན་ལས་སྒྲིབ་བྱང་བར་འགྱུར། ། ཆོས་ཀུན་བདེན་སྟོང་མཉམ་ཉིད་ལྟ། ། དགེ་
བ་རབ་བརྩོན་སངས་རྒྱས་དྲན། ། སྡིག་བཤགས་དགེ་བ་སངས་རྒྱས་སར། ། བསྔོས་ན་བདུད་ལས་ཀྱིས་མི་
ཚུགས། ། གཞན་གྱི་བསམ་པ་རབ་རྫོགས་བྱེད། ། སྐྱབས་ལ་མོས་པ་ཤུགས་དྲག་དང་། ། རྒྱ་ཆེན་སྦྱིན་པ་ལ་
འཇུག་ཅིང་། །དཀོན་མཆོག་མཆོད་པ་བརྩོན་བྱེད་ན། ། འཆི་ཚེ་སངས་རྒྱས་མངོན་མཐོང་བཤད། ། གསང་
365

༄༅། ། རྗེ་བཙུན་གྲགས་པ་བཤུད་སྒྲུབ་ཀྱི་གསུང་འབུམ། །
བ་བསམ་གྱིས་མི་ཁྱབ་མདོར། ། སྟོང་བ་ཉིད་ལ་མོས་པ་དང་། ། བྱང་ཆུབ་སེམས་ནི་མི་གཏོང་ཞིང་། ། དམ་
པའི་ཆོས་ནི་འཛིན་བགྱིད་ན། ། བསོད་ནམས་ཐམས་ཅད་སྡུད་པར་གསུངས། ། གཞན་ཡང་མདོ་སྡེ་ཐར་ཆེན་
ལས། ། སྙིང་རྗེ་ཆེན་པོ་བསྐྱེད་པ་དང་། ། ལེ་ལོ་མེད་ཅིང་བརྩོན་འགྲུས་བསྐྱེད། ། སྐྱེ་ཤི་འཁོར་བ་རྨི་འདྲར་
ཤེས། ། སངས་རྒྱས་ཡེ་ཤེས་བསམ་བྱེད་ན། ། སེམས་ལ་གདུང་བ་མེད་པར་འགྱུར། ། ཆོས་ཀུན་བདག་མེད་
ཅེས་བརྗོད་དང་། ། སྐྱེ་གནས་ཅོག་ལ་དགའ་མེད་བརྗོད། ། ཐེག་ཆེན་བསྔགས་པ་བརྗོད་བྱེད་ཅིང་། ། དགེ་
སྡིག་འབྲས་བུ་མི་བརླག་ཅེས། ། བརྗོད་ན་ངེས་ཚིག་འགྱོད་མི་འགྱུར། ། ཚུལ་ཁྲིམས་སྲུང་དང་མང་དུ་
ཐོས། ། སྦྱིན་གཏོང་རབ་ཏུ་འབྱུང་བྱེད་ན། ། དགེ་བའི་རྩ་བ་འཕེལ་བར་འགྱུར། ། ཁེ་སྟོར་མི་སྙན་གྲགས་པ་
དང་། ། སྨད་ཅིང་དམའ་དབང་སྡུག་བསྔལ་ཀྱང་། ། མི་གཡོ་ལེགས་པའི་ཕྱིར་འཇུག་ན། ། ཆོས་ཀྱི་ཚུལ་ལས་
གཡོ་མི་འགྱུར། ། གཞན་ལ་ལས་འབྲས་ཡིད་ཆེས་སྟོན། ། སྦྱིན་པ་ལ་ནི་ལན་མི་རེ། ། དམ་པའི་ཆོས་ནི་སྲུང་བ་
དང་། ། བྱང་ཆུབ་སེམས་དཔར་བསྟོད་བྱེད་ན། ། དཀར་ཆོས་ཐམས་ཅད་ཡོངས་རྫོགས་འགྱུར། ། དགེ་བ་
ཡུན་དུ་སྒྲུབ་བྱེད་དང་། ། ཉེས་པ་བྱུང་རྣམས་སེལ་བར་བྱེད།ཐབས་མཁས་བརྩོན་འགྲུས་དགེ་བ་ཀུན། ། བྱང་
ཆུབ་ཆེན་པོར་བསྔོ་བྱེད་ན། ། ས་བཅུའི་བར་དུ་བགྲོད་པར་འགྱུར། ། སེམས་ཅན་ཡིད་དང་མཐུན་འཇུག་
དང༌། ། དགེ་ལ་ཡི་རང་སེམས་བསྐྱེད་ཅིང་། ། སྡིག་བཤགས་ཆོས་འཁོར་བསྐོར་བསྐུལ་ནི། ། ཐབས་ལ་
མཁས་པ་འཐོབ་པར་འགྱུར། ། གཞན་ གྱི་ ཕན་བདེ་སྒྲུབ་བྱེད་ཅིང་། ། རང་གི་དགའ་བ་ཡོངས་འདོར་
དང་། ། བཟོད་བསྒོམ་ལེ་ལོ་སྤོང་བྱེད་ན། ། སེམས་ཅན་ཀུན་གྱི་སྟོན་པར་འགྱུར། ། རྟག་ཏུ་སངས་རྒྱས་རྗེས་
དྲན་དང་། ། དགེ་ཀུན་རྫོགས་བྱང་ཕྱིར་བསྔོ་དང༌། ། དགེ་བའི་བཤེས་གཉེན་བསྟེན་པ་དང་། ། ཐེག་ཆེན་
བསྔགས་པ་སྒྲོག་བྱེད་ན། ། སེམས་བསྐྱེད་ཆུད་མི་ཟ་བར་འགྱུར། ། ཉན་རང་ཡིད་བྱེད་བློ་འདོར་དང་། །
དམ་ཆོས་སྒྲུབ་པས་མི་སྐྱོ་དང་། ། ཐོས་པའི་ཆོས་ཀུན་སྟོན་བྱེད་ན། ། སྤྱོད་པ་གཅིག་ཏུ་ཡོངས་དག་འགྱུར། །
ཐེག་ཆེན་ཆོས་ལ་རིན་ཆེན་དང༌། ། སྨན་དང་དབྱིག་དང་འདྲར་བལྟ་དང་། ། སྡུག་བསྔལ་ཞི་བར་ལྟ་བྱེད་
ན། ། རིན་ཆེན་ཆོས་རྣམས་བསྒྲུབ་པར་འགྱུར། ། འདུས་བྱས་ཆོས་ཀུན་རང་བཞིན་གྱིས། ། འོངས་མེད་
འགོག་མེད་ མི་ གནས་དང༌། ། རྟེན་ ཅིང་འབྲེལ་བར་འབྱུང་ཤེས་ན། ། ཉེས པའི་ ལས་ ཀུན་ བྱང་ བར་
འགྱུར། ། དྲན་པ་ཉེར་གཞག་དབང་བོ་བསྡམས། ། དགེ་བའི་རྩ་བ་སྟོབས་བསྐྱེད་དང་། ། དབེན་པར་འདུ་
འཛི་སྤོང་བྱེད་ན། ། ཉོན་མོངས་ཐམས་ཅད་ཞི་བར་འགྱུར། ། གཞན་ལས་མཐོ་སྙམ་མི་སེམས་དང་། ། རྟག་
ཏུ་བཀུར་བསྟི་གུས་སེམས་ལྡན། ། གཞན་ཕན་སྒྲུབ་ཅིང་བདག་མི་བསྟོད། ། རྙེད་དང་བཀུར་བསྟི་གྲགས་པ་
366

༄༅། ། མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས། །
ཀུན། ། འཚོལ་མེད་གཞན་ལ་ཆོས་སྟོན་ན། ། ཚོགས་མང་ཀུན་དང་མཐུན་པར་འགྱུར། ། དམ་ཆོས་སྲུང་ཞིང་
སྟོན་པ་དང་། ། རྟག་ཏུ་ཡ་རབས་ཆོས་ལ་སྤྱོད། ། ཀུན་ལ་རྣམ་པར་རྟོག་མེད་ན། ། ཆོས་ཀྱི་སྦྱིན་པའི་སྒོ་འབྱེད་
འགྱུར། ། གཞན་གྱི་སྐྱོན་ལ་མི་རྟོག་དང་། ། ཞེ་སྡང་ཅན་ལ་བྱམས་པ་སྒོམ། ། ཆོས་ཀུན་རྟེན་འབྲེལ་དུ་སྟོན་
དང༌། ། བླ་མེད་བྱང་ཆུབ་རྟག་དྲན་ན། ། དགེ་བའི་རྩ་བ་ཟད་མི་འགྱུར། ། རྟག་ཏུ་ཆོས་ཀྱི་སྦྱིན་བྱེད་
དང་། ། གཞན་གྱི་སྐྱོན་རྣམས་བརྗོད་མི་བྱེད། ། ཆོས་ཀྱིས་བསྡུས་ཏེ་སྟོན་མཁས་དང་། ། ཟབ་མོའི་ཆོས་
རྣམས་ཤེས་གྱུར་ན། ། ཕ་རོལ་ཕྱིན་རྣམས་རྫོགས་པར་འགྱུར། ། ཞི་དུལ་མཉེན་དེས་སེམས་དང་ལྡན། ། དགེ་
རྩ་མཐུ་ལྡན་བྱེད་པ་དང་། ། སེམས་ཅན་ཐམས་ཅད་ཡོངས་མི་གཏོང་། ། ཐབས་ཤེས་སྟོབས་ལྡན་སྒོམ་བྱེད་
ན། ། བསམ་བཞིན་འདོད་པོར་སྐྱེ་བར་འགྱུར། ། རྟག་ཏུ་སེམས་ཅན་དོན་མི་སྐྱོ། ། སངས་རྒྱས་ཚད་མེད་
མཆོད་པ་དང་། ། བྱམས་སེམས་ཚད་མེད་སྒོམ་པར་བྱེད། ། སངས་རྒྱས་ཡེ་ཤེས་ལ་མོས་ན། ། བྱང་ཆུབ་ཕྱིར་
མི་ལྡོག་པར་འགྱུར། ། སེམས་ཅན་དོན་ཕྱིར་སྨོན་ལམ་འདེབས། ། སྦྱིན་པའི་སྤྱོད་ལམ་ལ་དད་ལྡན། ། བརྩོན་
འགྲུས་ཆེ་ལ་འདུན་པ་དང་། ། རྒྱལ་བའི་ཆོས་ལ་མོས་སྤྱོད་ན། ། སངས་རྒྱས་རང་བཞིན་མི་ཚད་བཤད། ། དྲི་
མེད་བྱིན་གྱིས་ཞུས་པ་ལས། ། ཕྲག་དོག་མི་བྱ་ཕྲམ་སྤོང་། ། སྐྱེ་བོ་མང་བོ་དགེ་ལ་སྦྱོར། ། བྱམས་པ་རྒྱ་ཆེན་
སྒོམ་བྱེད་ན། ། བདུད་རྣམས་འདུལ་བར་བྱེད་ནུས་འགྱུར། ། ཇི་སྐད་སྨྲས་བཞིན་བྱེད་པ་དང་། ། ཟབ་མོའི་
ཆོས་ལ་མོས་བྱེད་ཅིང་། ། ཡིད་དམ་ཤིན་ཏུ་བརྟན་པ་དང་། ། གཞན་དག་བྱང་ཆུབ་འཛིན་འཇུག་ན། ། ཞིང་
རྣམས་གཡོ་བར་བྱེད་ནུས་འགྱུར། ། མར་མེ་སྦྱིན་དང་དམ་ཆོས་འཛིན། ། བག་མེད་རྣམས་ལའང་ཆོས་སྟོན་
དང་། ། མཆོད་རྟེན་རིན་ཆེན་དྲ་ཕུལ་ན། ། འོད་ཟེར་ལྡན་པའི་ལུས་འཐོབ་འགྱུར། ། སྣ་ཚོགས་རྒྱུན་དང་བུ་
མོ་སྦྱིན། ། རྟག་ཏུ་སངས་རྒྱས་བསྔགས་པ་བརྗོད། ། ཤེས་རབ་ཕ་རོལ་ཕྱིན་སྒོམ་ན། ། གཟུངས་ནི་རབ་ཏུ་
འཐོབ་པར་འགྱུར། །འཁོར་བ་ལ་ནི་ཡིད་འབྱུང་དང་། ། རང་ཉིད་གཅིག་བུར་གནས་ལ་དགའ། ། དགེ་ལ་
བརྩོན་འགྲུས་རྩོམ་པ་དང་། ། བྱ་བ་མཐའ་རུ་ཕྱིན་བྱེད་ན། ། ཏིང་འཛིན་ཡང་དག་འགྲུབ་པར་འགྱུར། །
རང་ལུས་ཡང་རང་ཡིད་བྱེད་དང་། ། སེམས་ཀྱང་ཡང་བར་ཡིད་ལ་བྱེད། ། ཆོས་རྣམས་ཀུན་ལ་མངོན་ཞེན་
བྲལ། ། ཁམས་བཞི་མཁའ་དང་མཉམ་ཤེས་ན། ། རྫུ་འཕྲུལ་ལྡན་པ་འཐོབ་པར་འགྱུར། ། ཁོང་ཁྲོ་མེད་ཅིང་
རྩོད་པ་མེད། ། བདེ་གཤེགས་རྟེན་ལ་བྱི་དོར་བྱེད། ། ཚུལ་ཁྲིམས་ལ་གནས་ལེགས་འོངས་སྨྲ། ། ཆོས་སྨྲར་ཁྲོ་
བ་མེད་གྱུར་ན། ། མཛེས་པའི་གཟུགས་ནི་འཐོབ་པར་འགྱུར། ། པདྨར་བདེར་ གཤེགས་ གཟུགས་བྱས་
མཆོད། ། གཞན་སྐྱོན་མི་འཛིན་དགའ་བར་བྱེད། ། དགེ་རྩ་སངས་རྒྱས་སར་བསྔོ་ན། ། སངས་རྒྱས་དྲུང་དུ་
367

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སྐྱེ་བར་འགྱུར། ། སློང་ལ་མི་བརྙས་སྦྱིན་ཕྱིན་དང་། ། སེར་སྣ་མེད་པར་དངོས་པོ་གཏོང་། ། རྒྱལ་མོས་ལྟ་ངན་
ཀུན་སྤོང་ན། ། རྟག་ཏུ་ལོངས་སྤྱོད་འཐོབ་པར་འགྱུར། ། ཆོས་ལ་སེར་སྣ་མེད་སྦྱིན་དང་། ། མི་མཐུན་མེད་
ཅིང་འགྱོད་པ་སེལ། ། ཡང་དག་གདམས་ངག་ཇི་བཞིན་སྟོན། ། སྟོང་ཉིད་ཟབ་མོ་སྒོམ་བྱེད་ན། ། ཤེས་རབ་
ཆེན་པོ་འཐོབ་པར་འགྱུར། ། ལུང་ནོད་ཁ་ཏོན་གདམས་ངག་འདོམས། ། གཞན་ལ་ཡིད་འོང་ངག་ཚིག་སྨྲ། །
ཐར་འདོད་གཞན་ལ་ཆོས་སྟོན་དང་། ། དགེ་བསྔོ་ཏིང་འཛིན་ལ་མཁས་ན། ། རྟག་ཏུ་ཚེ་རབས་དྲན་པར་
འགྱུར། ། དམ་ཆོས་སྲོག་ཕྱིར་མི་སྤོང་ཞིང་། ། སྡིག་པའི་གྲོགས་ལ་མི་བསྟེན་དང་། ། ཆོས་སྨྲ་བ་ལ་སྐུར་མི་
འདེབས། ། སངས་རྒྱས་རྗེས་སུ་དྲན་སྒོམ་ན། ། སངས་རྒྱས་རྣམས་དང་འཕྲད་པར་འགྱུར། ། མཆོད་རྟེན་ལ་
ནི་རིན་ཆེན་བ།ཏོར། ། དྲི་ཞིམ་བདུད་རྩིས་མཆོད་རྟེན་འཁྲུ། ། སྤོས་དང་མེ་ཏོག་རྣམས་ཀྱིས་མཆོད། ། མཁན་
སློབ་གུས་ པས་ བསྟེན་བྱེད་ན། ། སུམ་ ཅུ་ རྩ་ གཉིས་ མཚན་ འཐོབ་འགྱུར། ། ཆོས་ལ་ཁྲི་ སྟན་ སྣ་ ཚོགས་
འབུལ། ། བསྟི་སྟང་བྱེད་པས་མི་སྐྱོ་དང་། ། ཆོས་སྨྲ་བ་ལ་རྒོལ་མི་བྱེད། ། སེམས་ཅན་བྱང་ཆུབ་ལ་འཇུག་
ན། ། དཔེ་བྱད་བརྒྱད་ཅུ་འཐོབ་པར་འགྱུར། ། བྱང་ཆུབ་སེམས་དཔའི་སྡེ་སྣོད་འཛིན། ། ཉིན་མཚན་ཕུང་པོ་
གསུམ་པ་འདོན། ། སངས་རྒྱས་བྱང་ཆུབ་མཆོག་ལ་མོས། ། ལུས་སྲོག་མི་ལྟ་ཆོས་སྒྲུབ་ན། ། སྤོབས་པ་རྣམ་
དག་འཐོབ་པར་འགྱུར། ། ཕྲག་དོག་མེད་ཅིང་སེར་སྣ་མེད། ། ཀུན་ལ་ཕན་པའི་སེམས་སྙོམ་དང་། ། འཁོར་
དང་ཆོས་མིན་མི་འདྲེས་ན། ། སངས་རྒྱས་ཞིང་དག་འཐོབ་པར་འགྱུར། ། གཞན་གྱི་འཁོར་ནི་འབྱེད་མི་
བྱེད། ། མི་མཐུན་པ་དག་སྡུམ་བྱེད་ཅིང་། ། ལུང་ནོད་ཁ་ཏོན་བྱེད་འཇུག་དང་། ། ཕྲམའི་ཚིག་རྣམས་སྤོང་
བྱེད་ན། ། དགེ་འདུན་ཕུན་ཚོགས་ལྡན་པར་འགྱུར། ། གཞན་མཆོད་བྱེད་ལ་ཕྲག་དོག་མེད། ། ཕ་རོལ་ཕྱིན་
རྣམས་གུས་པས་འཚོལ། ། ཚུལ་འཆོས་མེད་ཅིང་བྱང་སེམས་ལ། ། སྟོན་པ་ལྟ་བུར་གུས་བྱེད་ན། ། གང་
འདོད་ཞིང་དུ་སྐྱེ་འགྱུར་བཤད། ། ཀླུ་རྒྱལ་རྒྱ་མཚོས་ཞུས་པ་ལས། ། དཀོན་མཆོག་གསུམ་གྱི་བསྔགས་བརྗོད་
ཅིང་། ། ཆོས་འདོད་གཡེང་བར་མི་བྱེད་དང་། ། གཞན་གྱི་འགྱོད་པ་སེལ་བྱེད་ན། ། མི་ཁོ་མ་གནས་ལས་གྲོལ་
བར་འགྱུར། ། བྱང་ཆུབ་སེམས་ནི་མི་གཏོང་དང་། ། ཚུལ་ཁྲིམས་སྲུང་ཞིང་ཉམས་མི་བྱེད། ། སྨོན་ལམ་རྣམ་
དག་འདེབས་པ་དང་། ། གཞན་ཕྱིར་སྙིང་རྗེ་ཆེར་བསྐྱེད་ན། ། ལྷ་མིའི་སྐྱེ་བ་འཐོབ་པར་འགྱུར། ། སངས་
རྒྱས་རྗེས་དྲན་བསྙེན་བཀུར་མཆོད། ། བསྔགས་བརྗོད་སྐུ་བཞེངས་ལྟ་བར་འདོད། ། སངས་རྒྱས་ཞིང་དུ་སྐྱེ་
བར་སྨོན། ། སངས་རྒྱས་ཡེ་ཤེས་ཆོས་མོས་ན། ། རྟག་ཏུ་སངས་རྒྱས་མཐོང་བར་འགྱུར། ། དགེ་བའི་བཤེས་
ལ་བསྙེན་བཀུར་ཞིང་། ། ཆོས་ལ་གཅེས་སྤྲས་ང་རྒྱལ་མེད། ། བཀའ་བློ་བདེ་ཞིང་མོས་བྱེད་ན། ། སྐྱེ་ཀུན་
368

༄༅། ། མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས། །
བཤེས་གཉེན་འཕྲད་པར་འགྱུར། ། རྒྱལ་བའི་ཡུམ་དང་སྡུད་པ་ལས། ། སྟོང་ཉིད་ཟབ་མོ་སྒོམ་པ་དང་། །
སེམས་ཅན་ཡོངས་སུ་མི་གཏོང་ཞིང་། ། ཇི་སྐད་སྨྲས་བཞིན་བྱེད་པ་དང་། ། སངས་རྒྱས་བྱིན་གྱིས་བརླབས་
གྱུར་ན། ། བདུད་རྣམས་ཀུན་གྱིས་ཚུགས་མི་འགྱུར། ། སྦྱིན་པ་ཡིས་ནི་ལོངས་སྤྱོད་ལྡན། ། ཚུལ་ཁྲིམས་ཀྱིས་
ནི་བདེ་འགྲོ་ ཐོབ། ། བཟོད་པའི་སྟོབས་ཀྱིས་ གཟུགས་མཛེས་དང་། ། བརྩོན་འགྲུས་ཡོན་ཏན་གོང་དུ་
འཕེལ། ། བསམ་གཏན་མངོན་ཤེས་ལ་སོགས་འགྲུབ། ། ཤེས་རབ་ཀྱིས་ནི་གྲོལ་བར་བཤད། ། གཞན་ཡང་
མདོ་སྡེ་དུ་མ་ལས། ། ངེས་འབྱུང་སེམས་བསྐྱེད་ཡང་དག་ལྟ། ། ལམ་གྱི་གཙོ་བོ་རྣམ་གསུམ་དང་། ། སྐྱེས་བུ་
ཆུང་འབྲིང་ཆེ་གསུམ་གྱི། ། ཐུན་མོང་ཐུན་མོང་མིན་པའི་ལམ། ། རྣམ་གསུམ་བཤད་ཅིང་དེ་ཡང་ནི། །
འཇིག་རྟེན་ཕྱི་མ་ཕན་ཆད་ཀྱི། ། མངོན་མཐོ་ཙམ་ཞིག་དོན་གཉེར་ལམ། ། སྐྱེས་བུ་ཆུང་ངུའི་ལམ་དངོས་
དང་། ། ཐར་བ་ཙམ་ཞིག་དོན་གཉེར་ལམ། ། སྐྱེས་བུ་འབྲིང་གི་ལམ་དངོས་དང་། ། སངས་རྒྱས་དོན་དུ་
གཉེར་བའི་ལམ། ། སྐྱེས་བུ་ཆེན་པོའི་ལམ་དངོས་དང་། ། ཐམས་ཅད་མཁྱེན་པ་དོན་གཉེར་བ། ། གཞིར་
བྱས་མདོན་མཐོ་ངེས་ལེགས་དང་། ། སངས་རྒྱས་བྱང་ཆུབ་དོན་གཉེར་བ།སུམ། ། སྐྱེས་བུ་གསུམ་དང་ཐུན་མོང་
བའི། ༈ ལམ་དུ་བཤད་དེ་ཁྱད་པར་དབྱེ། ། ཐོག་མར་འཁོར་བའི་སྡུག་བསྔལ་ལས། ། ཐར་འདོད་ངེས་འབྱུང་
གལ་ཆེ་སྟེ། ། དེ་མེད་ལེགས་སྤྱད་འཁོར་བ་དང་། ། དེས་ཟིན་ཐར་བའི་རྒྱུར་འགྱུར་བཤད། ། རྫོགས་བྱང་
བསྔོས་པའི་དགེ་རྩ་ནི། ། ཆུང་ཡང་ཟད་པ་མེད་དོ་ཞེས། ། གསུངས་ཕྱིར་དགེ་བ་ཅི་བསགས་པ། ། བསམ་པ་
ཐག་པས་རྫོགས་བྱང་བསྔོ། ། དེ་སོགས་མདོ་ལས་གསུངས་པའི་ཚུལ། ། མཐའ་ཡས་དཔག་མེད་མཆིས་ན་
ཡང་། ། འདིར་ནི་རང་ཉིད་དད་པ་ཡིས། ། ཀུན་ནས་བསླངས་ཏེ་ཆ་ཙམ་བྲིས། ། ཅི་ཕྱིར་ཞེ་ན་མདོ་ལས་
ནི། ། གངྒཱའི་བྱེ་སྙེད་སངས་རྒྱས་ཞིང་། ། རིན་ཆེན་བཀང་སྟེ་རྒྱལ་མཆོད་པས། ། གང་གིས་རྒྱལ་བའི་གསུང་
ལྟར་དུ། ། དམ་ཆོས་ཚིགས་བཅད་གཅིག་བྱིན་ཡང་། ། བསོད་ནམས་ཆེ་བར་གསུངས་ཕྱིར་རོ། ། ཞེས་པ་
འདི་ཡང་བཤད་སྒྲུབ་མིང་ཅན་གྱིས་དད་པས་སྦྱར་བའོ། ། ། །
369

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་
བསམ་སྒོམ་གསུམ་གྱི་དཀའ་གནས་ལེགས་
པར་བཤད་པའི་སྙིང་བོ་ཞེས་བྱ་
བ་བཞུགས་སོ། །
ཐུབ་དབང་དམ་པ་མི་ཕམ་འཇམ་པའི་དབྱངས། ། འཛམ་གླིང་རྒྱན་དྲུག་དཔལ་ལྡན་ཨ་ཏི་ཤ། ། རྒྱལ་
པ་གཉིས་པ་ཡབ་སྲས་བཅས་པ་ལ། ། སྙིང་ནས་འདུད་དོ་བརྩེ་བའི་ལྕགས་ཀྱུས་གཟུང་། ། དེ་ལ་འདིར་ཉེ་བར་
མཁོ་བའི་དཀའ་གནད་འགའ་ཞིག་མཐའ་དཔྱོད་ཀྱི་སྒོ་ནས་བརྗོད་པར་བྱ་སྟེ། འདི་ལ་གསུམ། སྐྱེས་བུ་གསུམ་
གྱི་འཇོག་ཚུལ། བསླབ་པ་གསུམ་གྱི་ཁྱད་པར། ཐོས་བསམ་སྒོམ་གསུམ་གྱི་ཁྱད་པར་རོ། ། དང་པོ་ལ་གཉིས།
གསུང་རབ་ཀྱི་དོན་ཐམས་ཅད་སྐྱེས་བུ་གསུམ་གྱི་ལམ་ཉམས་ལེན་གྱི་རིམ་པར་འདུ་ཚུལ་དང་སྐྱེས་བུ་གསུམ་གྱི་
ཁྱད་པར་དང་། ལམ་དེའི་ཆེ་བ་བསྟན་པའོ། ། དང་བོ་ནི། རྒྱལ་བས་ཆོས་ཇི་སྙེད་ཅིག་བསྟན་པ་ཐམས་ཅད་
ཀྱང་སེམས་ཅན་གྱི་དོན་དུ་ཡིན་ལ། སེམས་ཅན་གྱི་དོན་ལ་གཉིས་ཏེ་མངོན་མཐོ་དང་ངེས་ལེགས་ལ་འགོད་
པའོ༑ ༑ དེ་ཡང་གནས་སྐབས་མངོན་མཐོ་ལྷ་མིའི་རྟེན་སྒྲུབ་པ་ལས་བརྩམས་ཏེ་ཆོས་ཇི་སྙེད་ཅིག་གསུངས་པ་
ཐམས་ཅད་ནི་སྐྱེས་བུ་ཆུང་ངུ་དངོས་སམ་ཆུང་ངུ་དང་ཐུན་མོང་བའི་ཆོས་སྐོར་དུ་འདུ་སྟེ། ངན་འགྲོའི་སྡུག་
བསྔལ་བསམ་ཚུལ་དང་བདེ་འགྲོའི་ཡོན་ཏན་འཐོབ་ཚུལ་ཙམ་གཙོ་བོར་སྟོན་པའི་མདོ་རྣམས་དེར་འདུ་བའི་ཕྱིར་
རོ། ། ངེས་ལེགས་ལ་ཐར་བ་དང་ཐམས་ཅད་མཁྱེན་པ་གཉིས་ཡོད་པའི་དང་བོའི་དབང་དུ་བྱས་ནས། ཉན་
རང་གི་ཐེག་པ་ལས་བརྩམས་ཏེ་ཆོས་ཇི་སྙེད་ཅིག་གསུངས་པ་ཐམས་ཅད་ནི་སྐྱེས་བུ་འབྲིང་དངོས་སམ་དེ་དང་
ཐུན་མོང་བའི་ཆོས་སྐོར་དུ་འདུ་སྟེ། འཁོར་བའི་ཉེས་དམིགས་དང་ཐར་པའི་ཕན་ཡོན་ཙམ་གཙོ་བོར་སྟོན་པའི་
མདོ་རྣམས་དེར་འདུ་བའི་ཕྱིར་རོ། ། ཐམས་ཅད་མཁྱེན་པ་སྒྲུབ་པ་ལས་བརྩམས་ཏེ་ཆོས་ཇི་སྙེད་ཅིག་གསུངས་པ་
ཐམས་ཅད་ནི་སྐྱེས་བུ་ཆེན་པོའི་ཆོས་སྐོར་དུ་འདུ་སྟེ། སེམས་ཅན་ཐམས་ཅད་ཀྱི་དོན་དུ་སངས་རྒྱས་སྒྲུབ་པའི་
ཐབས་གཙོ་བོར་སྟོན་པའི་མདོ་སྔགས་ཀྱི་གཞུང་རྣམས་ནི་དེར་འདུ་བའི་ཕྱིར་རོ། ། ངན་འགྲོའི་ཉེས་དམིགས་
370

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
དང་བདེ་འགྲོའི་ཡོན་ཏན་གཙོ་བོར་སྟོན་པའི་ཐེག་ཆེན་གྱི་མདོ་དང་། འཁོར་བའི་ཉེས་དམིགས་དང་ཐར་བའི་
ཕན་ཡོན་གཙོ་བོར་སྟོན་པའི་ཐེག་ཆེན་གྱི་མདོའི་ཆ་འགའ་ཞིག་ལ་ནི། སྐྱེས་བུ་ཆུང་འབྲིང་དང་ཐུན་མོང་བའི་
སྐོར་ཞེས་བྱའོ། དེ་དག་དངོས་ནི་མིན་ཏེ། དཔེར་ན། མི་རྟག་པ་དང་གང་ཟག་གི་བདག་མེད་རྟོགས་པའི་
ཐེག་ཆེན་གྱི་ལམ་འགའ་ཞིག་རང་ལྡོག་ནས་སྐྱེས་བུ་ཆེན་པོའི་ལམ་ཡིན་ཀྱང་སྐྱེས་བུ་ཆུང་འབྲིང་དང་ཐུན་མོང་
བའི་ལམ་དུ་འཇོག་པ་བཞིན་ནོ། ། དེ་ལ་ཚེ་འདིའི་བདེ་བ་ཙམ་དོན་དུ་གཉེར་བའི་སྐྱེས་བུ་རྣམས་ནི་སྤྱིར་སྐྱེས་བུ་
ཆུང་ངུའམ་ཐ་མ་ཡིན་ཀྱང་། དེ་སྐྱེས་བུ་ལ་གསུམ་དུ་ཕྱེ་བའི་ཆུང་ངུ་ནི་མིན་ཏེ། དེ་ལ་གསུམ་དུ་ཕྱེ་བའི་ཆུང་ངུ་
ནི་ཚེ་འདིའི་བདེ་བ་ཙམ་ལ་གཙོ་བོར་མི་བྱེད་པར་ཕྱི་མའི་མངོན་མཐོའི་བདེ་བ་གཙོ་བོར་དོན་དུ་གཉེར་བ་ཞིག་ལ་
བྱེད་པའི་ཕྱིར་ཏེ། ལམ་སྒྲོན་ལས། གང་ཞིག་ཐབས་ནི་གང་དག་གིས། འཁོར་བའི་བདེ་བ་ཙམ་དག་ལ། །
རང་ཉིད་དོན་དུ་གཉེར་བྱེད་པ༑ ། སྐྱེས་བུ་དེ་ནི་ཐ་མར་ཤེས་ཞེས་གསུངས་པའི་ཕྱིར་རོ། ། མངོན་མཐོ་ཙམ་
དོན་དུ་གཉེར་བ་ལའང་གཉིས་ཏེ། ཐབས་ནོར་བ་ལ་ཞུགས་པ་དང་། མ་ནོར་བ་ལ་ཞུགས་པའོ། ། འདིར་ནི་
ཕྱི་མ་ཡིན་གྱི་སྔ་མ་ནི་མ་ཡིན་ཏེ། ཡིན་ན་མངོན་མཐོ་དོན་དུ་གཉེར་བའི་ཕྱི་རོལ་བའང་སྐྱེས་བུ་དེར་ཐལ་བའི་
ཕྱིར་རོ། ། དེས་ན་ཕྱི་མའི་མངོན་མཐོ་ཙམ་དོན་གཉེར་གྱི་ཐབས་མ་ནོར་བ་སྒྲུབ་པ་ལ་གཙོ་བོར་ཞུགས་པའི་གང་
ཟག་རྣམས་ནི་སྐྱེས་བུ་ཆུང་ངུ་དངོས་ཡིན་ལ། མངོན་མཐོ་དོན་དུ་གཉེར་བའི་ཐེག་ཆེན་པ་ཡོད་ཀྱང་། དེ་དག་
གིས་སྐྱེས་བུ་ཆུང་ངུ་དང་ཐུན་མོང་བའི་ལམ་ཉམས་སུ་ལེན་པ་ཡིན་གྱི། སྐྱེས་བུ་ཆུང་ངུ་དངོས་ནི་མིན་ནོ། །
ཐེག་དམན་གྱི་རིགས་ཅན་རྣམས་ནི་སྐྱེས་བུ་ཆེ་ཆུང་གཉིས་སུ་ཕྱེ་བའི་ཆུང་ངུ་ཡིན་ཀྱང་སྐྱེས་བུ་གསུམ་དུ་བྱས་པའི་
ཆུང་ངུ་མ་ཡིན་གྱི། འབྲིང་ཡིན་ཏེ། དེ་གསུམ་དུ་ཕྱེ་བའི་འབྲིང་ནི་འཁོར་བ་ལས་གྲོལ་བའི་ཐར་བ་ཙམ་གཙོ་
བོར་དོན་དུ་གཉེར་བ་ཞིག་ལ་བྱེད་པའི་ཕྱིར་ཏེ། ལམ་སྒྲོན་ལས། ། སྲིད་པའི་བདེ་ལས་རྒྱབ་ཕྱོགས་ཤིང་། །
སྡིག་པའི་ལས་ལས་ལྡོག་བདག་ཉིད། ། གང་ཞིག་རང་ཞི་ཙམ་དོན་གཉེར། ། སྐྱེས་བུ་དེ་ནི་འབྲིང་ཞེས་བྱ། །
ཞེས་གསུངས་པའི་ཕྱིར་རོ། དེས་ན་ཆེད་དུ་བྱ་བ་ཐར་བ་ཙམ་གཙོ་བོར་དོན་དུ་གཉེར་བའི་གང་ཟག་རྣམས་ནི་
སྐྱེས་བུ་གསུམ་དུ་ཕྱེ་བའི་འབྲིང་དངོས་ཡིན་ཀྱང་། ཐར་བ་དོན་དུ་གཉེར་བའི་ཐེག་ཆེན་གྱི་རིགས་ཅན་གྱིས་ནི།
སྐྱེས་བུ་འབྲིང་དང་ཐུན་མོང་བའི་ལམ་ཉམས་སུ་ལེན་པ་ཡིན་གྱི། འབྲིང་དངོས་ནི་མ་ཡིན་ནོ། ། སྐྱེས་བུ་ཆེན་པོ་
ནི། སེམས་ཅན་ཐམས་ཅད་སྡུག་བསྔལ་ལས་སྒྲོལ་བའི་ཆེད་དུ་རང་ཉིད་ཀྱང་སངས་རྒྱས་ཐོབ་འདོད་ཞིག་ལ་
བྱེད་པ་ཡིན་ཏེ། ལམ་སྒྲོན་ལས། རང་རྒྱུད་གཏོགས་པའི་སྡུག་བསྔལ་གྱིས། ། གང་ཞིག་གཞན་གྱི་སྡུག་བསྔལ་
ཀུན། ། ཡང་དག་ཟད་པར་ཀུན་ནས་འདོད། ། སྐྱེས་བུ་དེ་ནི་མཆོག་ཡིན་ནོ། ། ཞེས་གསུངས་པའི་ཕྱིར་
371

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། ། -
རོ། །དེས་ན་ཐེག་ཆེན་པ་ཡིན་ནི་སྐྱེས་བུ་ཆེན་པོ་ཡིན་དགོས་པས། དེའི་རྒྱུད་ཀྱི་ལམ་ཡིན་ནའང་སྐྱེས་བུ་ཆེན་
པོའི་ལམ་ཡིན་དགོས་སོ། ། དེའི་རྒྱུད་ཀྱི་དམྱལ་བའི་སྡུག་བསྔལ་སོགས་ངན་འགྲོའི་ཉེས་དམིགས་བསམ་པའི་
ལམ་དེ་སྐྱེས་བུ་ཆུང་ངུ་དང་ཐུན་མོང་བའི་ལམ་དང༌། འཆི་བ་མི་རྟག་སོགས་འཁོར་པའི་ཉེས་དམིགས་བསམ་
པའི་ལས་དེ་སྐྱེས་བུ་འབྲིང་དང་ཐུན་མོང་བའི་ལམ་ཡིན་གྱི། སྐྱེས་བུ་ཆུང་འབྲིང་གི་ལམ་དངོས་གནས་པ་མ་ཡིན་
ནོ། ། རིགས་ཅན་གསུམ་ཀ་ལ་ལམ་མ་ཞུགས་ཡོད་ཀྱང་། ཐེག་པ་གསུམ་པོ་གང་རུང་ལ་གནས་པའི་གང་ཟག་
ཡིན་ན། ལམ་ཞུགས་ཡིན་དགོས་པས་དེ་གང་རུང་གི་ལམ་ཡིན་ནའང་ལམ་ཡིན་དགོས་ལ། སྐྱེས་བུ་གསུམ་པོ་
གང་རུང་གི་ལམ་ཡིན་ན་ལམ་དངོས་ཡིན་མི་དགོས་ཏེ། ལམ་མ་ཞུགས་ན་དེ་གསུམ་དང་དེ་གསུམ་གྱི་ལམ་ཡོད་
པའི་ཕྱིར་ཏེ། དེ་ན་ངན་འགྲོ་དང་འཁོར་བའི་སྡུག་བསྔལ་ཚུལ་བཞིན་དུ་བསམ་པ་དང་ཐར་བ་དང་ཐམས་ཅད་
མཁྱེན་པ་དོན་དུ་གཉེར་བ་ཡོད་པའི་ཕྱིར་རོ། ། གཞན་ཡང་། སྐྱེས་བུ་གསུམ་པོ་གང་རུང་གི་ལམ་ལ་ལམ་གྱིས་
མ་ཁྱབ་སྟེ། དཔེར་ན། ངན་འགྲོའི་ལམ་དང་བདེ་འགྲོའི་ལམ་ལ་ལམ་གྱིས་མ་ཁྱབ་པ་བཞིན་ཡིན་པའི་ཕྱིར་ཏེ།
མི་དགེ་བ་བཅུ་ངན་འགྲོའི་ལམ་དང་། དགེ་བ་བཅུ་བདེ་འགྲོའི་ལམ་ཡིན་པ་བཞིན་ནོ། ། འོ་ན་རིམ་པ་དེ་ལྟར་
འཁྲིད་པའི་རྒྱུ་མཚན་གང་ཡིན་ཞེ་ན་ཡོད་དེ། སྐྱེས་བུ་ཆུང་འབྲིང་དང་ཐུན་མོང་བའི་ལམ་རྣམས་སྐྱེས་བུ་ཆེན་
པོའི་ལམ་གྱི་སྔོན་འགྲོར་ཤེས་པའི་ཆེད་དང་། བློ་རབ་འབྲིང་ཐ་གསུམ་ལ་ཕན་པའི་ཆེད་ཡིན་པའི་ཕྱིར། དེ་ཡང་
བྱང་ཆུབ་ལམ་གྱི་རིམ་པའི་སྐབས་སུ་ནི་སྐྱེས་བུ་ཆུང་འབྲིང་དང་ཐུན་མོང་བའི་ལམ་ལ་འཁྲིད་པ་ཡིན་གྱི། དེའི་
ལམ་དངོས་ལ་འཁྲིད་པ་ནི་མ་ཡིན་ཏེ། དེ་དངོས་ལ་འཁྲིད་ན་ནི་བྱང་ཆུབ་སེམས་དཔའི་ལམ་གྱི་གོ་སར་ལྟུང་བའི་
དགག་བྱ་ཡོད་པའི་ཕྱིར་རོ། ། མདོར་ན་རང་ཉིད་ངན་སོང་ལས་ཐར་འདོད་མེད་ན་འཁོར་བ་ལས་ཐར་འདོད་
མི་འབྱུང་ལ། དེ་མ་བྱུང་ན་གཞན་དེ་དག་ལས་སྐྱོབ་འདོད་མི་འབྱུང་བས། གཞན་དོན་དུ་རྫོགས་བྱང་ཐོབ་
འདོད་ཀྱང་མི་འོང་ལ། དེ་འོང་བ་ལ་ནི་ཟློག་ཕྱོགས་སྔ་མ་སྔ་མ་སྔོན་དུ་འགྲོ་དགོས་སོ། ། གོ་རིམ་སྔར་བཤད་པ་
ལྟར་སྦྱོང་དགོས་ཏེ། འཕགས་པ་ཀླུ་སྒྲུབ་ཀྱིས། དང་བོར་མངོན་པར་མཐོ་བའི་ཆོས། ། ཕྱིས་ནི་ངེས་པར་
ལེགས་འབྱུང་བ། ། ཞེས་དང་། འཕགས་པ་ལྷས་ཀྱང་། ཐབས་འདི་རྫོགས་པའི་སངས་རྒྱས་ཀྱིས། ། སྐས་ཀྱི་
རིམ་པ་ལྟ་བུར་གསུངས། ། ཞེས་དང་། བསོད་ནམས་མིན་པ་དང་བོར་ཟློག ། བར་དུ་བདག་ནི་བཟློག་པ་
དང་། ། ཐ་མར་ལྟ་ཞིག་ཀུན་བཟློག་པ། ། གང་གིས་ཤེས་དེ་མཁས་པ་ཡིན། ། ཞེས་གསུངས་པའི་ཕྱིར་རོ། །
དེས་ན། རྒྱལ་བའི་བསྟན་པ་ལ་རིམ་གྱིས་བཀྲི་བའི་གནད་དམ་གོ་རིམ་ཡང་དེ་ལྟར་དུ་ཤེས་དགོས་སོ། ། གཉིས་
པ་ཆེ་བ་ནི། རྒྱལ་བའི་གསུང་རབ་ཐམས་ཅད་ཀྱི་དོན་སྐྱེས་བུ་གསུམ་ཀྱི་ལམ་ཉམས་ལེན་གྱི་རིམ་པར་འདུ་ཚུལ་
372

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ།། །།
ལེགས་པར་ཤེས་དགོས་ཤིང་ཤེས་ན་ནི། ལམ་རིམ་གྱི་ཆེ་བའམ་ཁྱད་ཆོས་བཞི་བོ་དེ་རང་ཉིད་ཀྱིས་ཀྱང་འཐོབ་
པར་འགྱུར་ཏེ། ལམ་རིམ་བསྡུས་དོན་ལས། བསྟན་པ་ཐམས་ཅད་འགལ་མེད་རྟོགས་པ་དང་། ། གསུང་རབ་
མ་ལུས་གདམས་པར་འཆར་བ་དང་། ། རྒྱལ་བའི་དགོངས་པ་བདེ་བླག་རྙེད་པ་དང་། ། ཉེས་སྤྱོད་ཆེན་པོའི་
གཡང་ས་ལས་ཀྱང་སྲུང་། ། ཞེས་གསུངས་པ་ལྟར་ཐོབ་པར་འགྱུར་བའི་ཕྱིར་རོ། ། དེ་ཡང་སྔར་བཤད་པ་ལྟར་
ཤེས་ན་ནི་རྒྱལ་བའི་གསུང་རབ་ཁ་ཅིག་གིས་ནི་ལམ་གྱི་གཙོ་བོ་སྟོན་ལ། ཁ་ཅིག་གིས་ནི་ལམ་གྱི་ཡན་ལག་སྟོན་
པར་ཤེས་ནས་དེ་རྣམས་དངོས་བརྒྱུད་ཅི་རིགས་ཀྱི་སྒོ་ནས་འཚང་རྒྱ་བའི་ཆ་རྐྱེན་དུ་གོ་བས་ན། བསྟན་པ་ཐམས་
ཅད་འགལ་མེད་དུ་རྟོགས་པ་དེ་འབྱུང༌། དེ་བྱུང་ན་མདོ་སྔགས་ཀྱི་གསུང་རབ་དགོངས་འགྲེལ་དང་བཅས་པས་
ཀྱང་ཉམས་ལེན་གྱི་གནད་སྟོན་པར་གོ་བས་ན། གསུང་རབ་ཐམས་ཅད་གདམས་ངག་ཏུ་འཆར་བ་དེ་འབྱུང་།
དེ་བྱུང་ན་གསུང་རབ་དགོང་འགྲེལ་དང་བཅས་པ་ཐམས་ཅད་ཀྱི་དོན་ལ་ཐོས་བསམ་བྱ་དགོས་པར་ཤེས་ནའང་བློ་
ཆུང་བས་དེ་དག་གི་དོན་རྟོགས་དཀའ་བར་རིག་སྟེ་བླ་མའི་མན་ངག་དང་ལམ་རིམ་རྒྱས་བསྡུས་ལྟ་བུ་ལ་བརྟེན་
ནས་དེ་རྣམས་ཀྱི་དོན་དཀའ་ཚེགས་མེད་པར་རྙེད་པར་འགྱུར་བས་ན། རྒྱལ་བའི་དགོངས་པ་བདེ་བླག་ཏུ་རྙེད་
པ་དེ་འབྱུང་། དེ་བྱུང་ན་ནི་རྒྱལ་བའི་བཀའ་ཐམས་ཅད་ཀྱིས་འཚང་རྒྱ་བའི་ཐབས་སྟོན་པའོ་སྙམ་སྟེ། བཀའ་
འགའ་ཞིག་བླང་བྱ་དང་འགའ་ཞིག་འདོར་བྱར་འཛིན་པའི་ལོག་རྟོག་ཐམས་ཅད་ལྷག་མ་མེད་པར་ལྡོག་ནས།
ཆོས་སྤོང་གི་ཉེས་སྤྱོད་ཆེན་པོ་རང་འགགས་སུ་འགྲོ་བ་དེ་འབྱུང་ངོ་། ། དེ་དག་ཇི་ལྟ་བ་བཞིན་རྫོགས་པར་འབྱུང་
བ་ལ་ནི། ལམ་རིམ་གྱི་དོན་མཐར་ཆགས་སུ་ཤེས་ནས་ཅི་ལྟར་རིགས་པར་ཉམས་སུ་ལེན་པ་དང་། དེ་རྒྱལ་བའི་
གསུང་རབ་འདི་དང་འདི་ནས་བསྟན་པའི་དོན་ནོ་ཞེས་ལམ་རིམ་གྱི་གཞུང་དོན་དང་རྒྱལ་བའི་གསུང་རབ་རྣམས་
ཕན་ཚུན་སྤྱོད་ཤེས་དགོས་ཏེ། རྒྱལ་བའི་བསྟན་པ་སྤྱི་ལ་གོ་བ་རྙེད་པའང་དེ་ལྟར་དུ་ཤེས་པར་བྱའོ། །
གཉིས་པ་བསླབ་པ་གསུམ་གྱི་ཁྱད་པར་བཤད་པ་ལ་གསུམ་སྟེ། ཚུལ་ཁྲིམས། ཏིང་འཛིན། ཤེས་རབ་ཀྱི་
བསླབ་བའོ། ། འདི་དག་སྲུང་ཚུལ་ཕན་ཡོན་སོགས་རྒྱས་པར་འདིར་མི་འཆད་ཀྱི། ངོ་བོ་དང་དབྱེ་བའི་དཀའ་
གནས་འགའ་ཞིག་མཐའ་དཔྱོད་ཀྱི་སྒོ་ནས་བཤད་པར་བྱའོ། ། དེ་ཡང་ཚུལ་ཁྲིམས་ནི་བསླབ་པ་གཞན་གཉིས་ཀྱི་
རྩ་བ་ལྟ་བུ་ཡིན་ཏེ། མགོན་པོ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། ཡོན་ཏན་ཀུན་གྱི་གཞི་རྟེན་
ལེགས་པར་གསུངས། ། ཞེས་བཤད་པ་ལྟར། ཚུལ་ཁྲིམས་ལ་བརྟེན་ནས་སེམས་མཉམ་པར་འཇོག་པའི་ཏིང་ངེ་
འཛིན་འབྱུང་། དེ་ལས་སེམས་རྣམ་པར་གྲོལ་བའི་ཤེས་རབ་ཀྱི་བསླབ་པ་འབྱུང་བའི་ཕྱིར་རོ། ། སྡེ་སྣོད་གསུམ་
བསྟན་པ་ཡང་བསླབ་པ་གསུམ་གྱི་དབང་དུ་མཛད་པ་ཡིན་ཏེ། ལྷག་པ་ཚུལ་ཁྲིམས་ཀྱི་བསླབ་པ་གཙོ་བོར་སྟོན་
373

༄༅། ༈ རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
པའི་སྒོ་ནས་འདུལ་བའི་སྡེ་སྣོད་དང་། དེ་བཞིན་དུ་ལྷག་པ་ཏིང་ངེ་འཛིན་དང་། ཤེས་རབ་ཀྱི་བསླབ་པ་གཉིས་
གཙོ་བོར་སྟོན་པའི་སྒོ་ནས་རིམ་པ་བཞིན་དུ་མདོ་སྡེ་དང་། མངོན་པའི་སྡེ་སྣོད་དུ་བཞག་པའི་ཕྱིར་རོ། ། སྤྱིར་
ཚུལ་ཁྲིམས་ཀྱི་བསླབ་པ་ཙམ་ཞིག་ཕྱི་རོལ་བའམ། དེ་དང་འདྲ་བའི་གང་ཟག་གཞན་ལའང་ཡོད་མོད་ཀྱང་།
འདིར་ལྷག་པ་ཚུལ་ཁྲིམས་ཀྱི་བསླབ་པ་སྟེ། དཀོན་མཆོག་གསུམ་ལ་སྐྱབས་སུ་འགྲོ་བ་དང་། ངེས་འབྱུང་དང་།
སངས་རྒྱས་དོན་གཉེར་གྱི་བསམ་པ་ཅི་རིགས་པས་ཟིན་ན་གཞན་གྱི་བསླབ་པ་ལས་ལྷག་པར་འགྱུར་བའི་ཕྱིར་
རོ། ། དེར་མ་ཟད་བསླབ་པ་གཞན་གཉིས་ཀྱང་དེའི་རྒྱུད་ལ་ཡོད་དེ། དེའི་རྒྱུད་ལ་སྲོག་གཅོད་སྤོང་བ་སོགས་
ཡོད་པས་ཚུལ་ཁྲིམས་ཡོད་ལ། བསམ་གཏན་དང་གཟུགས་མེད་ཀྱི་སྙོམས་འཇུག་ཀྱང་ཡོད་པས་ཏིང་ངེ་འཛིན་གྱི་
བསླབ་པའང་ཡོད་ཅིང་། བདག་མེད་རྟོགས་པའི་ཤེས་རབ་མེད་ཀྱང་སྒྲ་དང་གཏན་ཚིགས་རིག་པ་སོགས་ཤེས་
པ་ཡོད་པས་ཤེས་རབ་ཀྱི་བསླབ་པ་ཡང་ཡོད་པའི་ཕྱིར་རོ། ། དེས་ན་འདིར་ལྷག་པ་ཚུལ་ཁྲིམས་ཀྱི་བསླབ་པ་
བཤད་པ་ལ་བསྡུ་ན་གཉིས་ཏེ། ཚུལ་ཁྲིམས་ཀྱི་ངོ་བོ་དབྱེ་བ་དང་བཅས་པ་དང་། དེའི་འཕྲོས་དོན་ནོ། ། དང་
བོ་ནི། སྤྱིར་གཞན་ལ་གནོད་པ་གཞི་དང་བཅས་པ་ལས་ཡིད་ཕྱིར་ལོག་པའི་སྤོང་སེམས་ནི་ཚུལ་ཁྲིམས་ཡིན་ལ།
དེ་སེམས་བསྐྱེད་བསྔོ་བ་ཤེས་རབ་ཁྱད་པར་ཅན་གསུམ་པོའམ་གང་རུང་གིས་ཟིན་ན་ཚུལ་ཁྲིམས་ཀྱི་ཕར་ཕྱིན་
དུའང་འགྱུར་ཏེ། སྤྱོད་འཇུག་ལས། ཉ་ལ་སོགས་པ་ཕང་ཞིག་ཏུ། ། དེ་དག་གསོད་མི་འགྱུར་བར་བསྐྲད། །
སྤོང་བའི་སེམས་ནི་ཐོབ་པ་ལས། ། ཚུལ་ཁྲིམས་ཕ་རོལ་ཕྱིན་པར་བཤད། ། ཅེས་དང་། འཇུག་པའི་ཊིཀ་ཆེན་
ལས། སྦྱིན་པ་ལ་བཤད་པ་དེས་ཚུལ་ཁྲིམས་ལ་སོགས་པ་ལའང་སེམས་བསྐྱེད་དང་བསྔོ་བ་དང་ཤེས་རབ་ཀྱིས་
ཟིན་པ་སོ་སོ་བ་དང་གཉིས་ཀ་རིག་པར་བྱའོ། ། ཞེས་གསུངས་པའི་ཕྱིར་རོ། ། དེ་ཡང་ཚུལ་ཁྲིམས་ཀྱི་ཕར་ཕྱིན་
ནི་ཕ་རོལ་ཏུ་ཕྱིན་ཟིན་པའི་དབང་དུ་བྱས་ན་སངས་རྒྱས་ཀྱི་སར་ཡོད་ལ། ཕྱིན་པར་བྱེད་པ་ལ་སྦྱར་ན་སློབ་ལམ་
ནའང་ཡོད་དོ། ། དེ་ལྟ་ནའང་ཚུལ་ཁྲིམས་ཀྱི་ངོ་བོ་ལ་ནི་ཤེས་པས་མ་ཁྱབ་སྟེ། སོ་ཐར་གྱི་ཚུལ་ཁྲིམས་ལ་
གཟུགས་ཅན་ཡོད་པའི་ཕྱིར་རོ། ། དབྱེ་ན་གསུམ་སྟེ། ཉེས་སྤྱོད་སྡོམ་པའི་ཚུལ་ཁྲིམས་དང་། དགེ་བ་ཆོས་སྡུད་
དང༌། སེམས་ཅན་དོན་བྱེད་ཀྱི་ཚུལ་ཁྲིམས་སོ། ། དང་བོ་ནི། སོ་ཐར་གྱི་སྡོམ་ལྡན་གྱི་ཁྱིམ་པ་དང་རབ་བྱུང་གི་
རྒྱུད་ཀྱི་སོ་ཐར་གྱི་སྡོམ་པ་དངོས་དང་དེ་དག་དང་ཐུན་མོང་གི་སྤོང་སྡོམ་ནི་སྡོམ་པའི་ཚུལ་ཁྲིམས་ཏེ། ལྷ་ལྟ་བུ་སོ་
ཐར་གྱི་རྟེན་དུ་མི་རུང་བའི་གང་ཟག་གི་རྒྱུད་ལ་སོ་ཐར་དང་ཐུན་མོང་བའི་མི་དགེ་བ་བཅུ་སོགས་རང་བཞིན་གྱི་ཁ་
ན་མ་ཐོ་བ་ཅི་རིགས་སྤོང་བའི་སྤོང་སྡོམ་ཡོད་པས་དེ་ཡང་སྡོམ་པའི་ཚུལ་ཁྲིམས་ཡིན་ནོ། ། དེ་ལ་ཡང་ཀུན་སློང་
དང་བཅས་པའི་དབང་དུ་བྱས་ན་མི་དགེ་བ་བཅུ་སྤོང་བའི་སྤོང་སྡོམ་བཅུ་ཡོད་པ། ངོ་བོའི་སྒོ་ནས་ལུས་ངག་གི་མི་
374

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
དགེ་བ་བདུན་སྤོང་བའི་སྤོང་བ་བདུན་ཡོད་དོ། ། དེས་ན་སོར་ཐར་གྱི་སྡོམ་པ་མ་བླངས་པའི་ཁྱིམ་པའི་རྒྱུད་ལ་སོ་
ཐར་གྱི་སྡོམ་པ་དངོས་མེད་ཀྱང་། དེ་དག་དཀོན་མཆོག་ལ་སྐྱབས་སུ་སོང་བའི་སྒོ་ནས་མི་དགེ་བཅུ་ཅི་རིགས་སྤོང་
བ་ཡོད་པས་སོ་ཐར་དང་ཐུན་མོང་བའི་ཚུལ་ཁྲིམས་ཡོད་ཅིང་། དེ་ལྟར་སྤོང་བའི་སྤོང་སེམས་ས་བོན་དང་བཅས་
པ་ཅི་རིགས་པ་ཉེས་སྤྱོད་སྡོམ་པའི་ཚུལ་ཁྲིམས་དངོས་སམ་རྗེས་སུ་མཐུན་པ་གང་རུང་ཡིན་ལ། དཀོན་མཆོག་ལ་
སྐྱབས་སུ་མ་སོང་བའི་གང་ཟག་གི་རྒྱུད་ཀྱི་སྲོག་གཅོད་སྤོང་པའི་སེམས་པ་ནི་སྡོམ་པ་མ་ཡིན་ཀྱང་། ཉེས་སྤྱོད་སྡོམ་
པའི་ཚུལ་ཁྲིམས་ཀྱི་ཕྱོགས་གཏོགས་ཙམ་དུ་སེམས་སོ། ། དེས་ན་སྡོམ་པ་ཡིན་ན་ཚུལ་ཁྲིམས་ཡིན་པས་ཁྱབ་ཀྱང་
ཚུལ་ཁྲིམས་ཡིན་ན་སྡོམ་པ་ཡིན་པས་མ་ཁྱབ་པོ། ། དེ་ཡང་ངན་སོང་གསུམ་དང་གཟུགས་མེད་ན་ཆོས་ཉིད་ཀྱིས་
ཐོབ་པའི་ཚུལ་ཁྲིམས་ཡོད་ཀྱང་སྡོམ་པ་ལེན་པ་ནི་མེད་ལ། འདོད་ལྷ་དང་མི་ལ་ནི་ཆོས་ཉིད་ཀྱིས་ཐོབ་པ་དང་
གཞན་ལས་ལེན་པ་གཉིས་ཀ་ཡོད། བྱང་སེམས་ཀྱི་སྡོམ་པ་ཁམས་གསུམ་ན་ཡོད་ཀྱང་། སོ་ཐར་ནི་མིའི་རྟེན་ཉིད་
ལའོ། ༑ སོ་ཐར་རིགས་བརྒྱུད་གང་རུང་གི་སྡོམ་པ་ཡིན་ན། ། ཉེས་སྤྱོད་སྡོམ་པའི་ཚུལ་ཁྲིམས་ཡིན་དགོས་ཀྱང་།
དེ་བརྒྱད་པོ་གང་རུང་རྒྱུད་ལྡན་གྱི་གང་ཟག་གི་རྒྱུད་ཀྱི་སྡོམ་པ་ཡིན་ན་དེ་ཡིན་མི་དགོས་ཏེ། དགེ་སློང་གི་རྒྱུད་ཀྱི་
སྡོམ་པ་ཡིན་ན། དགེ་སློང་གི་སྡོམ་པ་ཡིན་མི་དགོས་པའི་ཕྱིར་ཏེ། དགེ་སློང་གི་རྒྱུད་ཀྱི་བྱང་སེམས་ཀྱི་སྡོམ་པ་
དང་། ཟག་མེད་ཀྱི་སྡོམ་པ་རྣམས་དགེ་སློང་གི་སྡོམ་པ་མ་ཡིན་པའི་ཕྱིར་རོ། ། བྱང་སེམས་ཀྱི་རྒྱུད་ཀྱི་སྡོམ་པ་
ཡིན་ན། བྱང་སེམས་ཀྱི་སྡོམ་པ་ཡིན་པས་ཀྱང་མ་ཁྱབ་སྟེ། བྱང་སེམས་ཀྱི་རྒྱུད་ལ་དགེ་སློང་གི་སྡོམ་པ་ཡོད་པའི་
ཕྱིར་ཏེ། དགེ་སློང་གི་སྡོམ་པ་ནི་སོ་ཐར་གྱི་སྡོམ་པ་ཡིན་ལ། བྱང་སེམས་ཀྱི་སྡོམ་པ་ཞེས་པ་ནི་འཇུག་སྡོམ་ལ་བྱེད་
པའི་ཕྱིར་རོ། ། དེས་ན་ཁ་ཅིག་བྱང་སེམས་ཀྱི་སྡོམ་པ་འཇུག་སྡོམ་ལས་གཞན་དུ་སེམས་པ་ནི་མ་གོ་བའི་ཉེས་
པའོ། ། རྟེན་གྱི་སྒོ་ནས་ཁྱིམ་པ་དང་རབ་བྱུང་གི་རྒྱུད་ཀྱི་སྡོམ་པའི་ཚུལ་ཁྲིམས་གཉིས་ཏེ། དེ་ཡང་དགེ་སློང་ཕ་
མ་གཉིས་དང་དགེ་ཚུལ་ཕ་མ་གཉིས་དགེ་སློབ་མའི་སྡོམ་པ་ལྔ་ནི་རབ་བྱུང་གི་ཕྱོགས་དང་། དགེ་བསྙེན་ཕ་མ་
གཉིས་དང་བསྙེན་གནས་ཀྱི་སྡོམ་པ་གསུམ་ནི་ཁྱིམ་པའི་ཕྱོགས་ཀྱི་སྡོམ་པའོ། ། གཉིས་པ་དགེ་བ་ཆོས་སྡུད་ཀྱི་
ཚུལ་ཁྲིམས་ནི། ཕྱིན་དྲུག་ལ་སོགས་པའི་དགེ་བ་རྣམས་ཅི་རིགས་པར་སྐྱེ་བ་དང་གནས་པ་དང་གོང་འཕེལ་དུ་པ་
བྱེད་འི་ཚུལ་ཁྲིམས་ཏེ། དེ་ཡང་གསུང་རབ་ལ་ཐོས་བསམ་བྱེད་པའི་སྐབས་ཀྱི་སེམས་པ་དང་། དེ་བཞིན་དུ་ཁ་
ཏོན་བྱེད་པ་དང༌། ཡན་ལག་བདུན་པ་བྱེད་པ་དང་། བག་ཡོད་བསྟེན་པ་དང་། ཚོགས་བསོག་སྒྲིབ་སྦྱོང་བྱེད་
པའི་ཚུལ་ཁྲིམས་རྣམས་ཡིན་ལ། མདོར་ན་དགེ་བའི་ཆོས་སྲུང་ཞིང་སྤེལ་བར་བྱེད་པ་རྣམས་སོ། ། གསུམ་པ་
དོན་བྱེད་ཀྱི་ཚུལ་ཁྲིམས་ནི། དོན་བྱ་བ་བཅུ་གཅིག་ལྟ་བུའི་སྒོ་ནས་སེམས་ཅན་གྱི་དོན་བྱེད་པའི་ཚུལ་ཁྲིམས་ཏེ།
375

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གཞན་གྱི་གྲོགས་བྱེད་པ་དང་ཐབས་སྟོན་པ་དང་ཕན་འདོགས་པ་དང་འཇིགས་པ་དང་མྱ་ངན་གྱིས་གཟིར་བ་དང་
ཡོ་བྱད་ཀྱིས་ཕོངས་པ་དང་གནས་འཆའ་བ་དང་བློ་མཐུན་པར་འདོད་པ་དང་ཡང་དག་པར་ཞུགས་པ་དང་ལོག་
པར་ཞུགས་པ་དང་རྫུ་འཕྲུལ་གྱིས་འདུལ་དགོས་པ་རྣམས་ཀྱི་དོན་ཅི་རིགས་པར་སྒྲུབ་པར་བྱེད་པའི་ཚུལ་ཁྲིམས་
སོ། ། སྡོམ་པ་བླངས་སམ་མ་བླངས་ཀྱང་སྲོག་གཅོད་སོགས་རང་བཞིན་གྱི་ཁ་ན་མ་ཐོ་བ་གང་སྤོང་ཡང་དེ་སྤོང་
བའི་སེམས་པ་ནི་ཚུལ་ཁྲིམས་ཡིན་ལ། འོན་ཀྱང་སྲོག་གཅོད་སོགས་མི་བྱེད་པ་ཙམ་ལ་ནི་དེ་སྤོང་བའི་ངེས་པ་མེད་
དེ། བྱིས་བ་ཆུང་ངུ་བཞིན་ནོ། ། མདོར་ན་མི་དགེ་བ་བཅུ་སོགས་རང་བཞིན་གྱི་ཁ་ན་མཐོ་བ་ཅི་རིགས་གཙོ་
བོར་སྤོང་བའི་སྒོ་ནས་བཞག་པའི་ཚུལ་ཁྲིམས་ཏེ། ཉེས་སྤྱོད་སྡོམ་པའི་ཚུལ་ཁྲིམས། ཕྱིན་དྲུག་ལྟ་བུ་དགེ་བའི་
ཆོས་གཙོ་བོར་སྒྲུབ་པའི་སྒོ་ནས་བཞག་པའི་ཚུལ་ཁྲིམས་དེ། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་གྱི་
དོན་གཙོ་བོར་བྱེད་པའི་སྒོ་ནས་བཞག་པའི་ཚུལ་ཁྲིམས་དེ། སེམས་ཅན་དོན་བྱེད་ཀྱི་ཚུལ་ཁྲིམས་སོ། ། དེ་ཡང་
བྱེད་ལས་ཀྱི་གཙོ་བོའི་དབང་དུ་བྱས་པ་སྟེ། མི་འགལ་བར་སེམས་ཏེ་བརྟག །
གཉིས་པ་ནི། སྔགས་ཀྱི་སྐབས་སུའང་ཚུལ་ཁྲིམས་དེ་གསུམ་ལ་གཙོ་བོར་བསླབ་དགོས་པ་ཡིན་ཏེ། རྒྱུད་
རྡོ་རྗེ་རྩེ་མོ་སོགས་ལས། ཚུལ་ཁྲིམས་ཀྱི་ནི་བསླབ་པ་དང་། ། དགེ་པའི་ཆོས་ནི་སྡུད་པ་དང་། ། སེམས་ཅན་
དོན་བྱེད་ཚུལ་ཁྲིམས་གསུམ། ། སོ་སོར་བརྟན་པོར་བདག་གིས་བཟུང་། ། ཞེས་གསུངས་པ་ལྟ་བུའོ། ། འདི་
རྣམ་སྣང་གི་དམ་ཚིག་དང་སྡོམ་པའི་སྐབས་སུ་འབྱུང་ཡང་། རིགས་ལྔ་ཀ་ལ་སྦྱོར་བར་རྗེ་ཉིད་ཀྱི་རྩ་ལྟུང་ཊིཀ་ཆེན་
ལས་བཤད་དོ། ། དམ་ཚིག་དང་སྡོམ་པའི་ཁྱད་པར་ནི། ཇི་ལྟར་ཁས་བླངས་པ་ལས་མི་འདའ་བས་ན་དམ་ཚིག་
དང་། བྱ་རྒྱུ་མི་བྱེད་པ་འགོག་ཅིང་མི་བྱ་རྒྱུ་བྱེད་པ་སྡོམ་པས་ན་སྡོམ་པ་སྟེ། དེ་གཉིས་འགལ་བ་ཡང་མ་ཡིན་
ནོ། ། འོ་ན་བྱང་སེམས་ཀྱིས་སྔགས་སྡོམ་བླངས་པའི་ཚེ། སྔར་གྱི་ཚུལ་ཁྲིམས་གསུམ་པོ་དེ་སྔགས་སྡོམ་ཡིན་ནམ་
མ་ཡིན་ཞེ་ན། འདིའི་ལན་རྒྱས་པར་བྱས་ན་མང་དུ་དོགས་པས་ཅུང་ཟད་ཅིག་བརྗོད་ན། ས་སྐྱ་བའི་བླ་ཆེན་ཁ་
ཅིག་སོ་ཐར་བྱང་སེམས་གསང་སྔགས་ཀྱི་སྡོམ་པ་གསུམ་རིམ་གྱིས་གནས་འགྱུར་དུ་བཞེད་པ་ཡིན་ཏེ། དགེ་སློང་
གིས་བྱང་སེམས་ཀྱི་སྡོམ་པ་ཐོབ་པའི་ཚེ་སོ་ཐར་དེ་བྱུང་སེམས་ཀྱི་སྡོམ་པར་འགྱུར་ཞིང་། དེ་ནས་སྔགས་སྡོམ་ཐོབ་
པའི་ཚེ་སྔ་མ་ཐམས་ཅད་གསང་སྔགས་ཀྱི་སྡོམ་པར་འགྱུར་བར་བཞེད་པའི་ཕྱིར་རོ། ། རང་ལུགས་གནས་འགྱུར་
གྱི་ཚུལ་མི་འདོད་དེ། སྔགས་སྡོམ་ཐོབ་པའི་དགེ་སློང་བྱང་སེམས་ཀྱི་རྒྱུད་ལ་སྔར་གྱི་ཚུལ་ཁྲིམས་གསུམ་སོ་སོར་
ཡོད་པར་མ་ཟད། སོ་ཐར་དང་བྱང་སེམས་གསང་སྔགས་ཀྱི་སྡོམ་པ་གསུམ་ཡང་ལྡོག་པ་ཐ་དད་པའི་ཚུལ་གྱིས་
ཡོད་དོ། ། དེའི་ཕྱིར་དགེ་སློང་དེས་སྡོམ་པ་དེ་གསུམ་ཀ་སྲུང་དགོས་པ་ཡིན་ཏེ། འོན་ཀྱང་གཙོ་གང་ཆེ་བ་དང་
376

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
སྤྱི་བཏང་དམིགས་བསལ་རྣམས་ཀྱང་ཤེས་དགོས་སོ། ། སོ་ཐར་དངོས་སམ་དེ་དང་ཐུན་མོང་བའི་སྡོམ་པའི་ཁྱད་
པར་ནི་གོང་དུ་བརྗོད་པ་ལྟར་ཡིན་ལ། བྱང་སེམས་ཀྱི་སྡོམ་པ་ནི་འཇུག་སེམས་ཆོ་གས་བཟུང་ནས་སྤྱོད་པ་ལ་
བསླབ་པར་ལས་བླངས་པའི་ལྡོག་ཆ་ནས་འཇོག་ཅིང༌། སྔགས་སྡོམ་ནི་རིགས་ལྔའི་སྡོམ་བཟུང་གི་ཆོ་ག་ལ་བརྟེན་
ནས་དེའི་མི་མཐུན་ཕྱོགས་སྤོང་བར་ཁས་བླངས་པའི་ཆ་ནས་འཇོག་གོ ། འོ་ན། ཚུལ་ཁྲིམས་ཀྱི་ནི་བསླབ་པ་
དང་། ། ཞེས་སོགས་འབྱུང་བ་ལྟར་བླངས་པའི་སྔགས་སྡོམ་ཡང་འདུག་པས། དེ་ལྟར་ན་སོ་ཐར་བྱང་སེམས་
གསང་སྔགས་ཀྱི་སྡོམ་པ་གསུམ་ཡང་མི་འགལ་བར་འགྱུར་རོ། ། ཞེ་ན། འདི་ལ་མཁས་པ་ཁ་ཅིག་སྡོམ་པ་དེ་
གསུམ་གྱི་གཞི་མཐུན་ཡོད་པ་ལྟ་བུར་བཞེད་ལ། ཁ་ཅིག་དེ་གསུམ་གཏོང་ཐོབ་ཀྱི་རྒྱུ་སོ་སོ་བ་ཡིན་པའི་ཕྱིར་འགལ་
བ་ཁོ་ནའོ་ཞེས་བཞེད་དོ། ། རྗེ་ཡབ་སྲས་ཀྱིས་གནས་འགྱུར་མི་བཞེད་ཀྱང་འགལ་མི་འགལ་གསལ་བར་བཤད་པ་
མི་འདུག་པས། དོན་འདི་ཅུང་ངེས་དཀའ་བར་སྣང་ངོ༌། ། འོན་ཀྱང་རིགས་ལྔའི་སྡོམ་བཟུང་གི་སྐབས་སུ་
སྐྱབས་འགྲོ་དང་ཚུལ་ཁྲིམས་གསུམ་སོགས་མདོ་ཕྱོགས་དང་ཐུན་མོང་བ་མང་དུ་འབྱུང་བས། དེ་བཟུང་བའི་ཚེ་
སྲོག་གཅོད་སྤོང་བ་སོགས་ཐུན་མོང་བ་འགའ་ཞིག་སྔགས་ཀྱི་བསམ་པས་ཟིན་པའི་དབང་གིས་སྔགས་སྡོམ་གྱི་ཡན་
ལག་ཏུ་འགྱུར་ཡང་། ངོ་བོའི་སྒོ་ནས་ཐུན་མོང་བའི་སྡོམ་པ་ཉིད་དུ་འཐད་པར་སེམས་མོད། འོན་ཀྱང་དགེ་
བསྙེན་སོགས་སྡོམ་པ།སུམ་རིམ་གྱིས་བླངས་པའི་དགེ་སློང་གི་རྒྱུད་ཀྱི་སྲོག་གཅོད་སྤོང་བའི་དགེ་བསྙེན་གྱི་སྡོམ་པ་
སོགས་གསུམ་པོ་དེ་འགལ་བར་འདོད་པ་ལྟར་ན་ནི། སོ་ཐར་བྱང་སེམས་གསང་སྔགས་ཀྱི་སྡོམ་པ་གསུམ་རིམ་
གྱིས་བླངས་པའི་གང་ཟག་གི་རྒྱུད་ཀྱི་སྡོམ་པ་གསུམ་ཡང་འགལ་བར་ཁས་ལེན་དགོས་པར་མངོན་ཏེ་དཔྱད་པར་
བྱའོ། ། དགེ་སློང་བྱང་སེམས་ཀྱིས་སྔགས་སྡོམ་ཐོབ་པའི་ཚེ། དེའི་རྒྱུད་ཀྱི་ཚུལ་ཁྲིམས་གསུམ་པོ་དེ། བྱང་
སེམས་ཀྱི་ཚུལ་ཁྲིམས་ཡིན་ཀྱང་། བྱང་སེམས་ཀྱི་སྡོམ་པ་ཡིན་མི་དགོས་ཏེ། དེ་གཉིས་འཇོག་ཚུལ་གྱི་དོན་མི་འདྲ་
བའི་ཕྱིར་རོ། ། སོ་ཐར་བྱང་སེམས་གསང་སྔགས་ཀྱི་སྡོམ་པ་གསུམ་པོ་རྫས་ཐ་དད་དུ་བཞེད་པའི་ལུགས་སྣང་
མོད་དེ་ལྟར་འདོད་མི་འདོད་ཅི་ལྟར་ཡང་། ལྡོག་པ་ཐ་དད་དུ་ངེས་པར་ཁས་ལེན་དགོས་ཏེ། བསྙེན་གནས་མ་
གཏོགས་སོ་ཐར་རིགས་བདུན་དངོས་གནས་པ་རྣམས་མིའི་ཇི་སྲིད་འཚོ་བར་གྱི་མཐའ་ཅན་གྱི་རིགས་གནས་དང་
བྱང་སེམས་དང་སྔགས་སྡོམ་ནི་བྱང་ཆུབ་ཀྱི་སྙིང་བོའི་མཐའ་ཅན་གྱི་རིགས་གནས་ཡིན་ཡང་སྔགས་སྡོམ་ལྟ་བུ་
སྔགས་ལ་ཞུགས་པའི་སྐབས་དེར་ཡོད་པར་འཇོག་དགོས་ཀྱི། དེ་ཡིན་ན་སྐྱེ་བ་ཐམས་ཅད་དུ་འཇུག་པ་དངོས་
པོས་མ་ཁྱབ་པའི་ཕྱིར་ཏེ། །ཁྱབ་ན་ཚེ་འདིར་སྔགས་པ་ཡིན་པ་དེ་སྐྱེ་བ་ཕྱི་མ་ཐམས་ཅད་དུའང་སྔགས་པར་ཐལ་
བར་འགྱུར་སྙམ་སྟེ་དཔྱད་པར་བྱའོ། ། གཉིས་པ་ཏིང་ངེ་འཛིན་གྱི་བསློབ་པ་ལ་གཉིས་ཏེ། ངོ་བོ་དང་། དབྱེ་
377

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བའོ། ། དང་བོ་ནི། དམིགས་པ་ལས་གཞན་དུ་མི་གཡོང་པའི་སེམས་རྩེ་གཅིག་པའི་སེམས་བསྟི། རྒྱུན་རིང་
ཐུང་གང་ཡིན་ཀྱང་དགེ་བའི་དམིགས་པ་ལ་རྩེ་གཅིག་ཏུ་གནས་པ་ཙམ་གྱིས་ནི་བསམ་གཏན་ནམ་ཏིང་ངེ་འཛིན་
དུ་འགྱུར་རོ། ། དེ་ལྟར་ཡང་སྔགས་རིམ་ཆེན་མོ་ལས། དགེ་བའི་སེམས་རྩེ་གཅིག་པ་ཅིག་བྱུང་ན་ཡུན་རིང་ཐུང་
གང་ཡིན་ཡང་ཏིང་ངེ་འཛིན་ཡོད་པ་ཡིན་པས། ཏིང་ངེ་འཛིན་ཙམ་ཞིག་མ་འགྲུབ་པར་འདོད་པ་མི་རིགས་ལ།
ཞེས་གསུངས་པའི་ཕྱིར་དང་། ཡུལ་ངེས་ལྔའི་ནང་ཚན་དུའང་ཏིང་ངེ་འཛིན་འབྱུང་བས་ཏིང་ངེ་འཛིན་ཙམ་
དང་ཞི་བོ་ནས་ཀྱི་ཁྱད་པར་ཕྱེད་པར་བྱའོ། ། འོ་ན་རང་རེ་ཚོའི་རྒྱུད་ལའང་ཏིང་ངེ་འཛིན་ཡོད་པར་འགྱུར་རོ་ཞེ་
ན། བསམ་གཏན་གཟུགས་མེད་ཀྱིས་བསྡུས་པའི་ཏིང་ངེ་འཛིན་དཀའ་ཡང་། འདོད་པའི་སས་བསྡུས་པའི་རྩེ་
གཅིག་པའི་ཏིང་ངེ་འཛིན་ཡོད་དེ། ཡུལ་ངེས་ལྔའི་ནང་ཚན་གྱི་ཏིང་ངེ་འཛིན་ཡོད་པའི་ཕྱིར་རོ། ། དབྱེ་ན། ངོ་
བོའི་སྒོ་ནས་འཇིག་རྟེན་དང་འཇིག་རྟེན་ལས་འདས་པ་དང་དེ་གཉིས་ཀའི་ཕྱོགས་ཀྱི་སྒོ་ནས་གསུམ་དང་། བྱེད་
ལས་ཀྱི་སྒོ་ནས་ལུས་སེམས་བདེ་བར་གནས་པ་དང་། ཡོན་ཏན་བསྒྲུབ་པ་དང་། སེམས་ཅན་དོན་བྱེད་ཀྱི་བསམ་
གཏན་ཏེ་གསུམ་མོ། ། དེའི་དང་བོ་ནི། ལུས་སེམས་ཤིན་སྦྱངས་ཀྱི་བདེ་བས་ཟིན་པའི་བསམ་གཏན། གཉིས་
པ་ནི། མངོན་ཤེས་སོགས་སྒྲུབ་པར་བྱེད་པའི་བསམ་གཏན་དང་། གསུམ་པ་ནི། སེམས་ཅན་གྱི་དོན་བྱེད་པའི་
བསམ་གཏན་ནོ། ། ཡུམ་གྱི་མདོ་ལས་ནི། ཏིང་ངེ་འཛིན་གྱི་རྣམ་གྲངས་མང་བོ་དང་། ཁྱད་པར་ཉན་རང་གི་
ཡིད་བྱེད་དང་བྲལ་བའི་སྒོ་ནས་རྫོགས་བྱང་འདོད་པའི་དགེ་སེམས་རྩེ་གཅིག་པ་ཐམས་ཅད་ལ་ནི་བསམ་གཏན་དུ་
བཤད་དོ། ། འདིར་གོ་བདེ་བར་བྱས་ན། བླ་མ་དང་དཀོན་མཆོག་དང་ལས་འབྲས་ལ་ཡིད་རྩེ་གཅིག་པའི་དད་
པ་དང་ལྷན་ཅིག་འཇུག་པའི་དགེ་སེམས་དང་། འཁོར་བ་དང་ངན་སོང་གི་སྡུག་བསྔལ་དང་འཆི་བ་མི་རྟག་པ་ལྟ་
བུ་དྲན་པའི་ཡིད་རྩེ་གཅིག་པ་དང་། གསུང་རབ་ཀྱི་དོན་དེ་དང་དེ་ལ་དེའོ་སྙམ་པའི་ཡིད་རྩེ་གཅིག་པ་དང་།
སྟོང་ཉིད་དང་ལྷ་སྐུ་སོགས་སྒོམ་པར་བྱེད་པའི་ཡིད་རྩེ་གཅིག་པ་རྣམས་ཀྱང་བསམ་གཏན་གྱི་ཕྱོགས་སོ། ། ད་
ལྟའི་གང་ཟག་གི་རྒྱུད་ལ་ཞི་གནས་དང་ལྷག་མཐོང་སྐྱེ་དཀའ་ཡང་། དགེ་བའི་དམིགས་པ་ལས་མ་གཡེངས་པའི་
སེམས་རྩེ་གཅིག་པ་ཐམས་ཅད་ནི་ཞི་གནས་ཀྱི་ཕྱོགས་དང༌། གསུང་རབ་ཀྱི་ཚིག་དོན་ཡང་དག་པར་དཔྱོད་པའི་
ཤེས་རབ་རྣམས་ནི་ལྷག་མཐོང་གི་ཕྱོགས་སུ་འདུ་བ་ཡིན་ཏེ། ལམ་རིམ་ལས། མ་གཡེངས་པའི་སེམས་ནི་ཞི་
གནས་ཀྱི་ཕྱོགས་སེམས་རྩེ་གཅིག་པ་ཡིན་ལ། དོན་དང་ཆོས་ཡང་དག་པར་སེམས་པ་ནི་ལྷག་མཐོང་གི་ཕྱོགས་སོ་
སོར་རྟོགས་པའི་ཤེས་རབ་པོ། ། ཞེས་དང་། ཡང་དེ་ཉིད་ལས། དགེ་བའི་དམིགས་པ་ལ་སེམས་རྩེ་གཅིག་པ་
ཡན་ཆད་ཀྱི་ཏིང་ངེ་འཛིན་རྣམས་ནི་ཞི་གནས་ཀྱི་ཕྱོགས་སུ་འདུ་ལ། ཇི་ལྟ་བ་འམ་ཇི་སྙེད་པའི་དོན་སོ་སོར་འབྱེད་
378

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
པའི་ཤེས་རབ་རྣམས་ལྷག་མཐོང་གི་ཕྱོགས་སུ་འདུ་བས། ཞེས་གསུངས་པའི་ཕྱིར་རོ། ། དེ་ལྟར་ན་རང་ལའང་
ཏིང་ངེ་འཛིན་གང་ཡོད་མེད་ཀྱི་ཁྱད་པར་ཕྱེད་པར་བྱ་ཡི། དབྱེ་པ་མེད་པར་ཐམས་ཅད་གཅིག་ཏུ་འཁྲུལ་བར་མི་
བྱའོ། ། འོ་ན། མི་དགེ་བའི་དམིགས་པ་ལ་རྩེ་གཅིག་བའི་བློ་ཡོད་པས་དེ་ཏིང་ངེ་འཛིན་དུ་མི་འགྱུར་རམ་ཞེ་ན།
མི་འགྱུར་ཏེ། ཤེས་རབ་ཉོན་མོངས་ཅན་དེ་ཤེས་རབ་མ་ཡིན་པ་བཞིན་ཡིན་པའི་ཕྱིར་རོ། ། གསུམ་པ་ཤེས་རབ་
ཀྱི་བསླབ་པ་ལ་གཉིས་ཏེ། ངོ་བོ་དང་། དབྱེ་བའོ། ། དང་བོ་ནི། བཏགས་པའི་དངོས་པོ་ལ་ཆོས་རབ་ཏུ་རྣམ་
པར་འབྱེད་པ་ནི་ཤེས་རབ་ཀྱི་ངོ་བོ་ཡིན་ལ། དབྱེ་ན་གསུམ་སྟེ། དོན་དམ་རྟོགས་པ་དང་། ཀུན་རྫོབ་རྟོགས་པ་
དང་། སེམས་ཅན་དོན་བྱེད་ཀྱི་ཤེས་རབ་པོ། ། དང་བོ་ལ་ནི། བདག་མེད་ཕྲ་མོ་དོན་སྤྱིའི་སྒོ་ནས་རྟོགས་པ་
དང་མངོན་སུམ་དུ་རྟོགས་པའི་ཤེས་རབ་གཉིས་སོ། ། དེར་མ་ཟད་བདག་མེད་རགས་པ་རྟོགས་པའང་འདིའི་
ཕྱོགས་སུ་གཏོགས་པ་ཡིན་ནོ། །
གཉིས་པ་ནི། བཟོ་དང་གསོ་བ་དང་སྒྲ་དང་གཏན་ཚིགས་དང་ནང་རིག་པ་སྟེ་རིག་པའི་གནས་ལྔ་ལ་
མཁས་པའི་ཤེས་རབ་རྣམས་ཏེ། འཕགས་པ་བྱམས་པའི་མདོ་སྡེ་རྒྱན་ལས། རིག་པའི་གནས་ལྔ་དག་ལ་བརྩོན་
པར་མ་བྱས་ན། ། འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། ། དེ་ལྟ་བས་ན་གཞན་དག་
ཚར་གཅད་རྗེས་བཟུང་དང་། ། བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ། ། ཞེས་དང༌། ཐོགས་མེད་
ཀྱིས་སྦྱང་ས་ལས་ཀྱང་། ཆོས་རབ་ཏུ་རྣམ་པར་འབྱེད་པ་གང་ཡིན་པ་རིག་པའི་གནས་ལྔ་བོ་ནང་རིག་པ་དང་
གཏན་ཚིགས་རིག་པ་དང་གསོ་བ་རིག་པ་དང་སྒྲ་རིག་པ་དང་བཟོ་དང་ལས་ཀྱི་གནས་ཀྱི་རིག་པ་ལ་དམིགས་པས་
འཇུག་པ་འདི་ནི་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ངོ་བོ་ཉིད་ཡིན་པ་རིག་པར་བྱའོ། ། ཞེས་དང་།
ལམ་རིམ་ལས་ཀྱང་། སྐབས་འདིར་ནི་རིག་པའི་གནས་ལྔ་ལ་མཁས་པ་ལ་སོགས་པའི་ཤེས་རབ་སྟེ། ཞེས་
གསུངས་པ་ལྟར་རོ། ། འོ་ན། ཕྱི་རོལ་བ་ལའང་རིག་གནས་དང་བོ་བཞི་ཡོད་པས་ལྷག་པ་ཤེས་རབ་ཀྱི་བསླབ་པ་
ཡོད་པར་མི་འགྱུར་རམ་སྙམ་ན། དེ་དག་ལ་དེ་རྣམས་ཡོད་པས་ཤེས་རབ་ཀྱི་བསླབ་པ་ཡོད་ཀྱང་། སྐྱབས་འགྲོ་
རྣམ་དག་དང་ཐར་བ་དོན་གཉེར་གྱི་བསམ་པ་མེད་པས་ལྷག་པ་ཤེས་རབ་ཀྱི་བསླབ་པ་ནི་མེད་དོ། ། དེས་ན་སྤྱིར་
རིག་གནས་དང་བོ་བཞི་ཙམ་ཤེས་པའི་ཤེས་རབ་རྣམས་ནི། སངས་རྒྱས་ཐོབ་པའི་ཐབས་ཁྱད་པར་ཅན་མིན་
ཀྱང་། སྐྱབས་འགྲོ་དང་ངེས་འབྱུང་དང་སྙིང་རྗེ་ཆེན་པོ་དང་སེམས་བསྐྱེད་དང་རྫོགས་བྱང་དུ་བསྔོ་བའི་བསྔོ་བ་
ཁྱད་པར་ཅན་གྱིས་ཟིན་ན་ནི། དེ་ཐམས་ཅད་ཀྱང་སངས་རྒྱས་ཐོབ་པའི་རྒྱུར་འགྱུར་ཏེ། དཔེར་ན། སྤྱིར་ཟས་
སྦྱིན་པ་ཙམ་ཞིག་ནི། སངས་རྒྱས་ཐོབ་པའི་ཐབས་མིན་ཀྱང་། རྣམ་མཁྱེན་དོན་གཉེར་གྱི་བསམ་པས་ཟིན་པའི་
379

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སྒོ་ནས་གཞན་ལ་ཟས་སྦྱིན་པ་ནི་སངས་རྒྱས་ཐོབ་པའི་རྒྱུར་འགྱུར་བ་བཞིན་ནོ། ། དེས་ན་བསམ་པ་ཁྱད་པར་
ཅན་གྱིས་ཟིན་ཕྱིན་ཆད་ཅི་ཙམ་ཐོས་པ་མང་བ་དང་གསུང་རབ་ཀྱི་དོན་རྟོགས་པའི་ཤེས་རབ་མང་བ་དེ་ཙམ་དུ་
ལྷག་པ་ཤེས་རབ་ཀྱི་བསླབ་པ་ཡང་མང་པར་རྟོགས་ཏེ། དཔེར་ན། ཇི་ཙམ་བསྲུང་བའི་ཚུལ་ཁྲིམས་མང་ན་དེའི་
བསླབ་པ་དང་། ཅི་ཙམ་མི་གཡེང་བའི་སེམས་མང་ན་ཏིང་ངེ་འཛིན་གྱི་བསླབ་པའང་མང་དུ་འབྱུང་བ་བཞིན་
ནོ། ། ཤེས་རབ་ཀྱི་བསླབ་པ་ཐམས་ཅད་ཀྱི་གཙོ་བོ་ནི་བདག་མེད་རྟོགས་པའི་ཤེས་རབ་ཀྱི་བསླབ་པ་སྤྱི་དང་ལྷག་
མཐོང་སྟེ། སྔ་མ་ལ་བདག་མེད་རྟོགས་པའི་ཐོས་བསམ་སྒོམ་གསུམ་གྱི་ཤེས་རབ་ཀྱི་བསླབ་པ་གསུམ་ཡོད་དོ། །
དེའི་ཕྱིར་བདག་མེད་པའི་དོན་སྒོམ་པ་ལྟ་ཅི། ཐོས་བསམ་ཙམ་ཞིག་བྱེད་པའང་དོན་ཆེའོ། ། གསུམ་པ་སེམས་
ཅན་གྱི་དོན་བྱེད་པའི་ཤེས་རབ་ནི། སེམས་ཅན་གྱི་དོན་བསྒྲུབ་ཚུལ་ལེགས་པར་ཤེས་པའོ། ། དེ་ལྟར་རང་ལ་
ཤེས་རབ་ཀྱི་བསླབ་པ་གང་ཡོད་པ་དང་མེད་པའི་ཁྱད་པར་ཡང་ཕྱེད་པར་བྱའོ། །
གསུམ་པ་ཐོས་བསམ་སྒོམ་གསུམ་གྱི་ཁྱད་པར་བཤད་པ་ལ་གཉིས། དེའི་གོ་རིམ་དང་། ཁྱད་པར་རོ། །
དང་བོ་ནི། བྱམས་མགོན་གྱི་མདོ་སྡེའི་རྒྱན་ལས། འདི་ན་དང་བོར་ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་
པའང་འབྱུང་། ། ཚུལ་བཞིན་ཡིད་ལ་བྱེད་པ་གོམས་ལས་ཡང་དག་དོན་ཡུལ་ཡེ་ཤེས་འབྱུང་། ། ཞེས་གསུངས་
པ་ལྟར་རོ། ། གཉིས་པ་ནི། མཛོད་ལས། ཐོས་སོགས་ལས་བྱུང་བློ་རྣམས་ནི། ། མིང་དང་གཉིས་ཀ་དོན་ཡུལ་
ཅན། ། ཞེས་ཐོས་བསམ་སྒོམ་གསུམ་གྱི་ཤེས་རབ་གསུམ་ནི་རིམ་པ་བཞིན་དུ་གསུང་རབ་ཀྱི་ཚིག་དང་དོན་གཉིས་
ཀ་དང་དོན་རྐྱང་ལ་དམིགས་པའི་སྒོ་ནས་འཇོག་པར་བཤད་ཀྱང་ རང་ལུགས་ནི། ལམ་རིམ་ཆེན་མོ་ལས།
དེས་ན་གང་ཉམས་སུ་བླངས་རྒྱུ་དེ་དང་པོར་གཞན་ལས་ཉན་ནས་གཞན་སྟོབས་ཀྱིས་ངེས་པར་བྱེད། དེ་ནས་
ཐོས་པའི་དོན་དེ་རང་གིས་ལུང་དང་རིགས་པས་ཚུལ་བཞིན་དུ་བསམས་ཏེ་རང་སྟོབས་ཀྱིས་ངེས་པར་བྱེད། དེ་
ལྟར་ཐོས་བསམ་གྱིས་ངེས་པར་བྱས་ཏེ་ཐེ་ཚོམ་དང་བྲལ་བ་ན་ཡང་དང་ཡང་དུ་འདྲིས་པར་བྱེད་པ་ལ་བསྒོམ་པ་
ཞེས་ཟེར་བས། ཡང་ཡང་དཔྱད་ཀྱིན་བསྒོམ་པ་དང་མི་དཔྱོད་པའི་འཇོག་སྒོམ་གཉིས་ཀ་དགོས་ཏེ། ཐོས་
བསམ་གྱིས་གཏན་ལ་ཕབ་པ་དེ་ལ་མི་དཔྱོད་པར་འཇོག་པ་དང་སོ་སོར་རྟོག་པས་དཔྱད་ནས་བསྒོམ་པ་གཉིས་ཀ་
སྣང་བའི་ཕྱིར་རོ། ། ཞེས་གསུངས་པ་ལྟར། གཞུང་གང་ཡིན་པ་དེ་དང་པོར་གཞན་ལ་ཉན་ནས་ཐོས་པ་ནི་ཐོས་
པ་ཙམ་ཡིན་ལ། ཉན་པ་ལྟ་འདོད་དེ་ལེགས་པར་གོ་བའི་ཤེས་རབ་ནི། ཐོས་བྱུང་གི་ཤེས་རབ་སྟེ། དེ་ནི་གཞན་
སྟོབས་ཀྱིས་སྐྱེའོ། ། དེ་ནས་སྔར་ཐོས་པའི་སྟོབས་ཀྱིས་གོ་བའི་དོན་དེ་རང་གིས་ལུང་དང་རིགས་པས་ལེགས་པར་
དཔྱོད་པ་ནི་བསམ་པ་ཡིན་ལ། དཔྱད་པ་ལྟར་ངེས་པའི་ཤེས་རབ་སྐྱེས་པ་ནི་བསམ་བྱུང་གི་ཤེས་རབ་སྟེ། དེ་ནི་
380

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
རང་སྟོབས་ཀྱིས་སྐྱེའོ། ། དེ་ལྟར་ཐོས་བསམ་གྱིས་ངེས་པར་བྱས་པའི་དོན་དེ་བློ་ལ་ཡང་ཡང་འདིས་པར་བྱེད་པ་
ནི་སྒོམ་པ་སྟེ། དེ་ལ་དཔྱད་སྒོམ་དང་འཇོག་སྒོམ་གཉིས་ཡོད་དོ། ། དེ་ལྟར་ཡང་ཡང་འདྲིས་པར་བྱས་པའི་སྒོམ་
པ་ལ་བརྟེན་ནས་ནི་བསྒོམས་བྱུང་གི་ཤེས་རབ་སྐྱེ་སྟེ། ལམ་རིམ་ལས། དེ་ཡང་ཐོས་བྱུང་གི་སྔོན་དུ་ཐོས་པ་དང་
བསམ་བྱུང་གི་སྔོན་དུ་བསམ་པ་འགྲོ་དགོས་པ་ལྟར་བསྒོམ་བྱུང་གི་སྔོན་དུའང་བསྒོམ་པ་འགྲོ་དགོས་ཏེ་ཤེས་རབ་
དེ་ནི་བསྒོམ་པ་ལས་བྱུང་བའི་ཕྱིར་རོ། ། དེ་ལྟར་བྱས་ན་བསྒོམ་བྱུང་གི་ཤེས་རབ་ཀྱི་སྔོན་དུ་འགྲོ་བའི་བསྒོམ་པ་དེ་
བསམ་བྱུང་གི་ཤེས་རབ་ཀྱིས་ངེས་པར་བྱེད་པ་དེ་ཉིད་གོམས་པ་ཡིན་པས་བསམ་བྱུང་གི་ཤེས་རབ་ལས་བསྒོམས་
བྱུང་གི་ཤེས་རབ་འགྱུར་བར་གསུངས་པའི་ཕྱིར་རོ། ། ཞེས་གསུངས་པས་སོ། ། དེ་ལྟར་ཐོས་བསམ་བསྒོམ་
གསུམ་དང་། དེ་ལས་བྱུང་བའི་ཤེས་རབ་གསུམ་པོ་ཚང་མ་གང་ཡིན་གྱི་ཁྱད་པར་ཡང་ལེགས་པར་ཤེས་དགོས་ཏེ།
མཁས་གྲུབ་རིན་པོ་ཆེས་སྡེ་བདུན་མུན་སེལ་ལས། གོ་འཕང་མཆོག་འཚོལ་བདག་གིས་ནི། ཐོས་པ་དང་བསམ་
པ་དང་བསྒོམས་པ་ལས་བྱུང་བའི་ཤེས་རབ་གསུམ་ལམ་གྱི་ལུས་སུ་མ་བྱས་པར་ཐར་བ་དང་ཐམས་ཅད་མཁྱེན་པ་
གང་ཡང་ཐོབ་པར་མི་ནུས་པས། ཤེས་རབ་གསུམ་པོ་དེའི་རང་བཞིན་ལ་བརྟག་པར་བྱ་དགོས་ལ། ཤེས་རབ་
གསུམ་པོ་དེ་དག་གི་རང་བཞིན་ནི་འདི་ལྟར། བསྒོམས་པ་ལས་བྱུང་བའི་ཤེས་རབ་གང་ཡིན་རྟགས་ལ་བརྟེན་
ནས་སྐྱེས་བས་མ་ཁྱབ་ཀྱི། མྱོང་སྟོབས་ཀྱིས་སྒྲོ་འདོགས་ཀྱི་ས་བོན་འཇོམས་པར་བྱེད་ནུས་པའི་རྣལ་འབྱོར་
མངོན་སུམ་ཡང་ཡོད་ལ། ཤེས་རབ་གཞན་གཉིས་ནི་རྟགས་ལ་བརྟེན་ནས་སྐྱེས་པས་ཁྱབ་ཅིང་། འོན་ཀྱང་ཚད་
མ་དང་དེས་དྲངས་པའི་དཔྱད་ཤེས་ཀྱི་ངོ་བོ་གཉིས་སུ་ཡོད་དོ། ། དེ་ལ་ཐོས་བྱུང་གི་ཤེས་རབ་ནི། གང་ཟག་
གཞན་གྱི་ངག་ཐོས་པའི་སྟོབས་ཀྱིས་ཚུལ་གསུམ་ལ་དྲན་པ་སྐྱེས་པའི་རྟགས་ལ་བརྟེན་ནས་སྐྱེས་ལས་ཁྱབ་པའི་ཕྱིར་
ཐོས་བྱུང་གི་ཤེས་རབ་སྐྱེད་པའི་རྟགས་ཡང་དག་ལ་གཞན་དོན་གྱི་རྟགས་ཡང་དག་ཅེས་བྱའོ། ། བསམ་བྱུང་གི་
ཤེས་རབ་ནི། གང་ཟག་གཞན་གྱིས་བསྟན་པ་ལ་མ་བལྟས་པར་རང་ཉིད་ཀྱིས་ཚུལ་བཞིན་བསམས་པའི་སྟོབས་
ཀྱིས་རྙེད་པའི་སྒྲུབ་བྱེད་ཡང་དག་ལ་བརྟེན་ནས་དཔག་པར་བྱ་བའི་དོན་རྟོགས་པའི་རྗེས་དཔག་དང་། དེས་
དྲངས་པའི་དཔྱད་ཤེས་ཀྱི་ངོ་བོ་གཉིས་སུ་ངེས་པ་ཡིན་ལ། དེའི་ཕྱིར་བསམ་བྱུང་གི་ཤེས་རབ་ཀྱི་རྟེན་དུ་གྱུར་པའི་
རྟགས་ཡང་དག་ནི་རང་དོན་གྱི་རྟགས་ཡང་དག་ཅེས་བྱའོ། ། དེས་ན་ཐོས་བྱུང་གི་ཤེས་རབ་ཅེས་པ་སྒྲུབ་བྱེད་
ཡང་དག་ལ་མ་བལྟོས་པར་གཞན་གྱི་ཚིག་ཐོས་པ་ཙམ་ལས། དོན་རྟོགས་པའི་བློ་ལ་འདོད་པ་དག་ནི། གཞལ་བྱ་
རྟོགས་པ་ཚད་མ་ལ་རག་མ་ལས་པར་ཚིག་ཙམ་གྱིས་བླང་དོར་ཁོང་དུ་ཆུད་པར་འདོད་པ་ཡིན་པས་ཡང་དག་པའི་
ཤེས་པའི་དགྲ་བོ་མི་བཟད་པ་ཡིན་མོད་ཀྱང་། ཅེས་གསུངས་པའི་ཕྱིར་རོ། ། དེས་ན་གཞན་ལ་གཞུང་གི་ཚིག་
381

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། ། །
ཐོས་ཀྱང་དོན་མ་གོ་བའི་ཐོས་པ་ཙམ་ནི་ཐོས་བསམ་གཉིས་སུ་ཕྱེ་བའི་ཐོས་པ་མཚན་ཉིད་ཚང་བ་ཡིན་ཏེ། དེའི་
གཉིས་སུ་ཕྱེ་བའི་ཐོས་པ་ཡང་དག་ལ་ནི་ཐོས་པའི་དོན་དེ་རགས་ཙམ་ཞིག་ཡིན་ཡང་ལེགས་པར་གོ་དགོས་པའི་
ཕྱིར་རོ། ། འོ་ན་ཐོས་བསམ་སྒོམ་གསུམ་འགལ་ལམ་ཞེ་ན། ཐོས་བསམ་སྒོམ་གསུམ་རིམ་པར་སྐྱེ་བའི་དབང་དུ་
བྱས་ན་འགལ་ཡང་། སྤྱིར་ཐོས་བསམ་གཉིས་མི་འགལ་ཏེ། དོན་དེ་གཞན་ལས་ཐོས་ནས་དེ་སྟོབས་ཀྱིས་ཐོག་
མར་ངེས་པ་དེ། ཐོས་པ་གཙོ་ཆེ་ཡང་བསམ་པ་ཙམ་ཞིག་ཀྱང་ཡིན་པའི་ཕྱིར་ཏེ། མ་བསམས་ན་ནི་མི་ངེས་པའི་
ཕྱིར་རོ། ། བསམ་སྒོམ་གཉིས་ཀྱང་མི་འགལ་ཏེ། བསྒོམས་པ་རྣམས་བསམ་པ་ཡིན་པའི་ཕྱིར་ཏེ། མ་བསམས་
ན་ནི་བསྒོམ་པ་མེད་པའི་ཕྱིར་རོ། ། ཐོས་བསམ་གཉིས་གོང་དུ་བཤད་པ་དེས་ཤེས་པར་བྱ་ཞིང་། སྒོམ་ཞེས་པ་
ལ་ཡང་ཡང་དཔྱད་ནས་སྒོམ་པ་དང་མི་དཔྱོད་པར་འཇོག་པའི་འཇོག་སྒོམ་གཉིས་ཡོད་པའི་དང་བོ་ནི། ལམ་
རིམ་ལས། དེ་ལྟར་ན་དད་པ་བསྒོམ་པ་དང་ཚད་མེད་བཞི་དང་བྱང་ཆུབ་ཀྱི་སེམས་བསྒོམ་པ་དང་མི་རྟག་པ་དང་
སྡུག་བསྔལ་བསྒོམ་པ་ཞེས་གསུངས་པ་ལྟ་བུ་ཡང་དང་ཡང་དུ་དཔྱད་ནས་སྐྱོང་དགོས་པ་ལ་སྒོམ་དུ་གསུངས་པ་
མཐའ་ཡས་པ་ཞིག་སྣང་སྟེ། ཞེས་དང་། ཡང་དེ་ཉིད་ལས། བཤེས་གཉེན་ལ་དད་པ་བསྒོམ་པ་དང་དལ་
འབྱོར་དོན་ཆེ་ཞིང་རྙེད་དཀའ་བ་དང་འཆི་བ་མི་རྟག་པ་དང་ལས་འབྲས་དང་འཁོར་བའི་ཉེས་དམིགས་དང་བྱང་
ཆུབ་ཀྱི་སེམས་བསྒོམ་པ་ལྟ་བུ་ལ་ནི་དཔྱད་སྒོམ་དགོས་སོ། ། ཞེས་གསུངས་པ་ལྟར་ཡིན་ལ། འཇོག་སྒོམ་ནི་
དམིགས་པ་ལ་ཡང་ཡང་མི་དཔྱོད་པར་རྩེ་གཅིག་ཏུ་གནས་པས་ཞི་གནས་བསྒྲུབ་པའི་སྐབས་ལྟ་བུ་སྟེ་དེ་ལ་ནི་
འཇོག་སྒོམ་དགོས་སོ། ། གཞན་ཡང་ལམ་རིམ་ལས། དེས་ན་ཐོས་བསམ་གྱི་ཤེས་རབ་ཀྱིས་ངེས་པ་དེ་ཉིད་ལ་
འདྲིས་པར་བྱེད་པ་ཙམ་དེ་བསྒོམས་བྱུང་མ་ཡིན་མོད་ཀྱང་བསྒོམ་པ་ཡིན་པ་ཅི་ཞིག་འགལ་ཞེས་དང་། སྒོམ་ཞེས་
གྲགས་པ་སེམས་དགེ་བའི་དམིགས་པའི་ཡང་དང་ཡང་དུ་གཏོད་པའི་དམིགས་རྣམ་སྐྱོང་བ་འདི་ཞེས་དང་།
དེས་ན་སྒོམ་ཞེས་པ་ནི་ཕར་ཕྱིན་གྱི་འགྲེལ་བཤད་ཚིག་གསལ་ལས། སྒོམ་པར་བྱེད་པ་ཞེས་བྱ་བ་ནི་ཡིད་དེའི་སྐལ་
བ་ཅན་དུ་བྱེད་པའམ། དེའི་དངོས་པོར་བྱེད་པའོ་ཞེས་བཤད་པ་ལྟར་གོ་བར་བྱ་སྟེ། དཔེར་ན། དད་པ་སྒོམ་
སྙིང་རྗེ་སྒོམ་ཞེས་པ་ནི་ཡིད་དེ་དང་དེར་བསྐྱེད་པ་ལ་བྱ་དགོས་པ་བཞིན་ནོ། ། དེའི་ཕྱིར་ལོ་ཙྪ་བ་ཆེན་པོ་རྣམས་
ཀྱིས་ཀྱང་རེས་འགའ་སྒོམ་པའི་ལམ་ཞེས་པར་བསྒྱུར་ལ། རེས་འགའ་ནི་མངོན་རྟོགས་རྒྱན་ལས། མཐོང་དང་
གོམས་པའི་ལམ་དག་ལ། ། ཞེས་གསུངས་པ་ལྟར་གོམས་པར་འགྱུར་ཏེ་བསྒོམས་པ་དང་གོམས་པ་གཉིས་དོན་
གཅིག་གོ ། ཞེས་གསུངས་པ་ལྟར་སྤྱིར་སྒོམ་ཞེས་བ་དེ་ཅི་འདྲ་ཞིག་ལ་བྱེད་ཤེས་པར་བྱ་སྟེ། ཐོབ་བསམ་གྱི་དོན་
ལ་རིགས་པས་ཡང་ཡང་དཔྱོད་ཅིང་འདྲིས་པར་བྱེད་པ་ལ་དཔྱད་སྒོམ་དང་། དེ་ལྟར་མི་དཔྱོད་པ་ཡིད་རྩེ་གཅིག་
382

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
ཏུ་གནས་པ་ལ་འཇོག་སྒོམ་དུ་བཤད་པའི་ཕྱིར་རོ། ། དེ་ལྟར་མི་བྱེད་པར་སྒོམ་ཐམས་ཅད་རྩེ་གཅིག་ཏུ་གནས་
པའི་འཇོག་སྒོམ་དུ་འདོད་པ་ནི་ཆེར་འཁྲུལ་ཏེ། ལམ་རིམ་ལས། དེས་ན་སྒོམ་ཐམས་ཅད་འཇོག་སྒོམ་དུ་འདོད་
པ་ནི་དཔེར་ན་ནས་རྡོག་གཅིག་བཟུང་ནས་འབྲུ་ཐམས་ཅད་འདི་ཁོ་ན་ཡིན་ནོ་ཞེས་ཟེར་བ་དང་འདྲ་བ་ཡིན་
ནོ། ། ཞེས་གསུངས་པའི་ཕྱིར་རོ། ། བྱེད་ཤེས་ན་ཐོས་བསམ་མང་ཉུང་གི་དབང་གིས་སྒོམ་པའང་མང་ཉུང་དུ་
འགྱུར་ཏེ། ལམ་རིམ་ཆེན་མོ་ལས། ཐོས་པ་ཅི་ཙམ་མང་པ་དེ་ཙམ་དུ་དེ་ལས་བྱུང་བའི་ཤེས་རབ་མང་ལ།དེ་མང་
བ་ཙམ་དུ་བསམ་པ་མང་བ་དང་དེ་མང་བ་ཙམ་དུ་དེ་ལས་བྱུང་བའི་ཤེས་རབ་མང་བ་དང་། དེ་ཅི་ཙམ་མང་བ་
བཞིན་དུ་སྒོམ་པས་ཉམས་སུ་ལེན་པ་མང་ལ། དེ་མང་ན་སྐྱོན་འགོག་པ་དང་ཡོན་ཏན་སྒྲུབ་པའི་ཚུལ་ཡང་མང་
བས། སྒོམ་བྱེད་པ་ལ་ཐོས་བསམ་གལ་ཆེ་བར་གསུང་རབ་དགོངས་འགྲེལ་དང་བཅས་པ་ནས་གསུངས་པ་ཡིན་
གྱི། ཞེས་གསུངས་པའི་ཕྱིར་རོ། ། དཔྱད་སྒོམ་དང་འཇོག་སྒོམ་གྱི་ཁྱད་པར་སྔར་ལྟར་ཡིན་ན། འཆི་བ་མི་རྟག་
པ་སྒོམ་པ་ཙམ་ལ་དཔྱད་སྒོམ་དང་འཇོག་སྒོམ་གཉིས་ཀ་འོང་ངམ་མི་འོང་ཞེ་ན། འོང་སྟེ། འཆི་བ་མི་རྟག་པའི་
ཚུལ་ལུང་དང་རིགས་པས་ཡང་ཡང་དཔྱོད་པ་གཙོར་བྱེད་ཅིང་སེམས་པའི་ཚེ་དཔྱད་སྒོམ་གཙོ་ཆེ་ཡང་། དཔྱད་
མཐར་དེས་ན་འཆི་བ་མི་རྟག་པ་ཉིད་དོ་ཞེས་རྩེ་གཅིག་ཏུ་སེམས་པ་ལ་འཇོག་སྒོམ་གཙོ་ཆེ་སྟེ། བླ་མ་དང་དཀོན་
མཆོག་དང་ལས་འབྲས་ལ་དད་པ་དང་ངན་སོང་དང་འཁོར་བའི་སྡུག་བསྔལ་སེམས་པ་དང་བྱམས་སྙིང་རྗེ་བྱང་
ཆུབ་ཀྱི་སེམས་སྟོང་ཉིད་རྟོགས་པའི་ཤེས་རབ་དང་ལྷ་སྐུ་སྒོམ་པ་ལྟ་བུ་ལའང་ཚུལ་དེ་གཉིས་སུ་གོ་བར་བྱའོ། །
གལ་ཏེ་ཟག་བཅས་ཀྱི་ཡུལ་ལ་སྲེད་པས་ཡང་ཡང་དཔྱོད་པ་དང་རྩེ་གཅིག་ཏུ་སེམས་པའང་ཡོད་པས། དེ་དག་ལ་
དཔྱད་སྒོམ་དང་འཇོག་སྒོམ་ཡོད་པར་འགྱུར་ཞེ་ན། སྐྱོན་མེད་དེ། འདིར་ཡང་དག་དོན་ཐོས་ནས་བསམ་ཞིང་
འདྲིས་པར་བྱེད་པའི་ཐོས་བསམ་སྒོམ་པའི་ཐ་སྙད་བྱེད་པ་ཡིན་གྱི། ཕྱིན་ཅི་ལོག་གི་དོན་ཐོས་ནས་འདྲིས་པ་ཡོད་
ཀྱང་དེ་དག་ལ་ཐོས་བསམ་སྒོམ་པའི་ཐ་སྙད་མི་བྱེད་པའི་ཕྱིར་ཏེ། དཔེར་ན། རྐང་བ་འདེག་འཇོག་གི་གཞིར་
ལམ་ཞེས་འཇིག་རྟེན་ན་གྲགས་ཀྱང་འདིར་དེ་ལམ་དུ་མི་འདོད་པ་བཞིན་ནོ། ། གལ་ཏེ་འདོད་ན། སེམས་ཅན་
ཐམས་ཅད་ཀྱང་ལམ་ཞུགས་སུ་ཐལ་འགྱུར་རོ། ། རྟེན་གྱི་དབང་དུ་བྱས་ན་ཚོགས་ལམ་མན་ཆད་ལ་གནས་པའི་
སོ་སྐྱེའི་རྒྱུད་ལ་ཐོས་བསམ་གྱི་ཤེས་རབ་མང་ལ། སློབ་པ་འཕགས་པ་ལ་ཐོས་བསམ་ཡོད་ཀྱང་བསྒོམ་བྱུང་གི་ཤེས་
རབ་གཙོ་ཆེ་ཞིང་། སངས་རྒྱས་འཕགས་པའི་རྒྱུད་ལ་ནི་བསྒོམ་བྱུང་གི་ཤེས་རབ་ཡོད་ཀྱི། ཐོས་བྱུང་དང་བསམ་
བྱུང་གི་ཤེས་རབ་གཉིས་མེད་དེ། དེ་གཞན་གྱིས་བསྟན་པ་ལ་རག་ལས་པ་མེད་པའི་ཕྱིར་རོ། ། མདོར་ན་རབ་ཏུ་
བྱུང་པ་རྣམས་ཀྱི་བྱ་བའི་གཙོ་བོ་ནི། ལུང་རྟོགས་གཉིས་ཀྱིས་བསྡུས་པའི་ཐོས་བསམ་སྒོམ་གསུམ་སྟེ། མཛོད་
383

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ལས། སྟོན་པའི་དམ་ཆོས་རྣམ་གཉིས་ཏེ། ། ལུང་དང་རྟོགས་པའི་བདག་ཉིད་དོ། ། ཞེས་གསུངས་པ་ལྟར།
རྒྱལ་བའི་བསྟན་པ་ལ་ནི་ལུང་རྟོགས་ཀྱི་བསྟན་པ་གཉིས་ཡོད་ཀྱི། གཞན་མེད་ལ། དེ་ཡང་ལུང་གི་བསྟན་པ་ལ་
ཐོས་བསམ་གཙོ་བོར་བྱེད་ཅིང་། རྟོགས་པའི་བསྟན་པ་ལ་སྒོམ་པས་ཉམས་སུ་ལེན་པ་གཙོ་བོར་བྱེད་དགོས་ཏེ།
ལུང་རྟོགས་ཀྱི་བསྟན་པ་གཉིས་ངོ་བོའི་སྒོ་ནས་འཛིན་ཚུལ་ཡང་དེ་ལྟར་རོ། ། ལུང་དང་རྟོགས་པའི་ཡོན་ཏན་གྱི་
ཁྱད་པར་ནི། སྤྱིར་གསུང་རབ་ཀྱི་གཞུང་རྣམས་ཅི་ལྟར་རིག་པ་ཐོས་ནས་རང་སྟོབས་སམ་གཞན་སྟོབས་ཀྱིས་
དེའི་དོན་ལེགས་པར་གོ་བ་ཡོད་ན་ནི་ལུང་གི་ཡོན་ཏན་ཡོད་པ་ཡིན་ལ། གོ་བ་ལྟར་ཉམས་སུ་ལེན་པ་ཡོད་ན་ནི་
རྟོགས་པའི་ཡོན་ཏན་ཡོད་ཅེས་བྱའོ། ། དེ་ཡང་བྱམས་སྙིང་རྗེ་བྱང་ཆུབ་ཀྱི་སེམས་དང་བསླབ་པ་གསུམ་ཕར་ཕྱིན་
དྲུག་རིམ་གཉིས་ཀྱི་ཉམས་ལེན་རྣམས་ནི་རྟོགས་པའི་ཡོན་ཏན་གྱིས་བསྡུས་པ་ཡིན་ལ། ཁྱད་པར་བྱང་ཆུབ་ཀྱི་
སེམས་དང་སྟོང་ཉིད་རྟོགས་པའི་ཤེས་རབ་ལྟ་བུ་དེ་རྟོགས་པའི་ཡོན་ཏན་གྱི་གཙོ་བོ་ཡིན་ནོ། ། མངོན་ཤེས་
མཚན་ཉིད་པ་ནི་རྟོགས་པའི་ཡོན་ཏན་མཆོག་ཡིན་ཀྱང་། ཁ་ཅིག་སྔར་བཤད་པ་ལྟར་མི་ཤེས་པར་རང་གི་ཚོད་
ཀྱང་མི་ཐིང་པའི་ལུང་བསྟན་ཐར་ཐོར་སྨྲ་བ་ཙམ་དང་བླུན་སྒོམ་བྱེད་པ་ཙམ་ལ་རྟོགས་པའི་ཡོན་ཏན་གྱི་མཆོག་
ཡོད་པར་ངེས་པར་སྙམ་པ་ནི་དབང་པོ་རྟུལ་པོར་གསལ་ལོ། ། གལ་ཏེ་ལམ་རིམ་དང་བསྐྱེད་རྫོགས་ཀྱི་འཆད་
ཉན་ལྟ་བུ་ལ་ཐོས་བསམ་སྒོམ་གསུམ་ཡོད་པ་འཐད་ཀྱང་། མཚན་ཉིད་ཀྱི་འཆད་ཉན་ལ་དེ་གསུམ་ཀ་ཡོད་དམ་
མེད་ཅེ་ན། ཡོད་དེ། དབུ་ཕར་འདུལ་མཛོད་བཞིའི་འཆད་ཉན་ལ་དེ་གསུམ་ཡོད་པ་ནི་གཞིར་བཅས་མོད།
བསྡུས་གྲྭའི་འཆད་ཉན་ཙམ་ལའང་དེ་གསུམ་ཡོད་པའི་ཕྱིར་ཏེ། དེ་ལ་ཐོས་བསམ་ཡོད་པ་ལ་རྩོད་པ་མེད་མོད།
སྒོམ་པའང་ཡོད་པའི་ཕྱིར་ཏེ། བསྡུས་གཞུང་འདི་རྒྱལ་བའི་གསུང་རབ་སྤྱི་དང་དེའི་དགོངས་འགྲེལ་ཚད་མ་སྡེ་
བདུན་མདོ་དང་བཅས་པ་ནས་འབྱུང་བའི་དོན་ཚན་བསྡུས་ནས་སྟོན་པ་ཡིན་ལ། འདིའི་དོན་རྟག་མི་རྟག་དང་
རྒྱུ་འབྲས་དང་འགལ་འབྲེལ་སོགས་གཞན་ལས་ཐོས་ནས་གཞན་སྟོབས་ཀྱིས་ངེས་པ་ཡོད་པས་ཐོས་པ་ཚད་ལྡན་
ཡོད་ལ། དེ་ནས་རང་གི་ལུང་དང་རིགས་པས་དཔྱད་ནས་ལེགས་པར་ངེས་པ་ཡོད་པས་བསམ་པ་ཡོད་ཅིང༌། དེ་
ལྟར་ཐོས་བསམ་བྱས་པའི་དོན་དེ་ལ་བློ་ཡང་ཡང་འདྲིས་ནས་གོམས་པ་ཡོད་པས་དཔྱད་སྒོམ་ཀྱང་ཡོད་པའི་ཕྱིར་
ཏེ། དཔེར་ན། འཆི་བ་མི་རྟག་པ་དང་ལས་འབྲས་ལ་དཔྱད་ནས་སྐྱོང་བ་ལ་དཔྱད་སྒོམ་དུ་བཤད་པ་བཞིན་
ནོ། ། དེས་ན་མཚན་ཉིད་སྐོར་གྱི་གཞུང་སོགས་ནང་རིག་པ་སྟོན་པའི་གསུང་རབ་ཀྱི་གཞུང་ཐམས་ཅད་ཀྱང་ཐོས་
བསམ་གྱི་གཞུང་ཡིན་པར་མ་ཟད། རང་གིས་མ་ཤེས་པ་མ་གཏོགས་ཉམས་ལེན་གྱི་གཞུང་ཀྱང་ཡིན་ཏེ། བཤད་
སྒྲུབ་གཉིས་སམ་ཐོས་བསམ་དང་། ཉམས་ལེན་གྱི་གཞུང་གཉིས་སོ་སོར་རིས་སུ་གཅོད་པ་མི་རིགས་པའི་ཕྱིར་ཏེ།
384

༄༅། ། སྐྱེས་བུ་གསུམ་དང་བསླབ་པ་གསུམ་དང་ཐོས་བསམ་སྒོམ་གསུམ་གྱི་དཀའ་གནས་ལེགས་པར་བཤད་པ། །
ལམ་རིམ་ཆེན་མོ་ལས། རླཔའི་ཆོས་ལ་བཤད་པ་དང་བསྒྲུབ་པའི་ཆོས་སོགས་ལོགས་པ་གཉིས་ཡོད་པར་འཛིན་
པ་ནི། དྲི་མ་མེད་པའི་མདོ་རྒྱུད་དང་དྲི་མ་མེད་པའི་དགོངས་འགྲེལ་གྱི་བསྟན་བཅོས་ལ་གུས་པ་ཆེན་པོ་སྐྱེ་བའི་
གེགས་བྱེད་ཅིང་། དེ་དག་ལ་ནང་གི་དོན་མི་སྟོན་པའི་ཕྱིའི་གོ་རྒྱ་གཅོད་པའོ་ཞེས་བརྙས་པའི་གནས་སུ་འཛིན་པ་
ནི་ཆོས་སྤོང་བའི་ལས་ཀྱི་སྒྲིབ་པ་གསོག་པ་ཤེས་བར་བྱའོ། ། ཞེས་དང་། རྒྱལ་ཚབ་རིན་པོ་ཆེས་ཕར་ཕྱིན་གྱི་
སྐབས་བཞི་པའི་རྣམ་བཤད་ལས། ཐོས་བསམ་བྱེད་པ་དང་ཉམས་ལེན་བྱེད་པའི་གཞུང་ཚན་པ་མི་འདྲ་བ་སོ་
སོར་གཅོད་པ་ནི་སངས་རྒྱས་ཀྱི་བསྟན་པ་ཉམས་པར་བྱེད་པའི་ཚིག་ཡིན་པས་དོར་བར་རིག་པ་ཁོ་ནའོ། ། ཞེས་
དང་། ཐོས་བསམ་དང་ཉམས་ལེན་གྱི་གཞུང་སོ་སོར་གཅོད་པ་གཞུང་ཆེན་པོ་རྣམས་ནུབ་པའི་རྐྱེན་བྱེད་པས་ན་
བར་མི་འོང་བའི་ཚིག་ཏུ་ཤེས་པར་བྱའོ། ། ཞེས་གསུངས་པའི་ཕྱིར་རོ། ། འོན་ཀྱང་ཐོས་བསམ་ཀུན་གྱི་དོན་
ཉམས་ལེན་བྱེད་ཤེས་པ་ནི་ཆེས་དཀོན་པར་བཤད་དོ། ། བསྒོམ་པས་ཉམས་སུ་ལེན་པ་དང་ཤེས་རབ་འཕེལ་བ་
ལའང་ཐོས་བསམ་གལ་ཆེ་སྟེ། ལམ་རིམ་ལས། དེ་ལྟར་ཆོས་ཚུལ་བཞིན་བསྒྲུབ་པར་འདོད་པ་རྣམས་ལ་ལམ་གྱི་
སྲོག་དམ་པ་ཆོས་རབ་ཏུ་རྣམ་འབྱེད་ཀྱི་ཤེས་རབ་བསྐྱེད་པའི་རྒྱུ་བླ་ན་མེད་པ་དྲི་མ་མེད་པའི་གསུང་རབ་དང་
བསྟན་བཅོས་ལ་མང་དུ་ཐོས་པ་དགོས་སོ། ། ཞེས་དང་། སྔགས་རིམ་ལས་ཀྱང་། རང་གིས་སྒྲུབ་པ་དང་གཞན་
ལ་སྟོན་པ་སོགས་གང་བྱེད་ཀྱང་ཐོག་མར་ཐོས་བསམ་གྱིས་གོ་བ་མ་ནོར་བ་ཅིག་བཙལ་དགོས་ཏེ། རང་གིས་མི་
ཤེས་ན་གཞན་ལ་སྟོན་མི་ནུས་པའི་ཕྱིར་དང་། མ་ཤེས་པར་ཉམས་སུ་བླངས་པ་མེད་པའི་ཕྱིར་དང་། རང་གིས་
ཅི་ཙམ་ཞིག་གོ་བ་དེ་བཞིན་དུ་ཉམས་སུ་ལེན་པས་གོ་བ་ནོར་ན་སྒྲུབ་པ་ནོར་ལ། སྒྲུབ་པ་མ་ནོར་བ་ཡང་གོ་བ་མ་
ནོར་བ་ལ་རག་ལས་པའི་ཕྱིར་རོ། ། ཞེས་གསུངས་པས་སོ། ། ཐོས་བསམ་སྒོམ་གསུམ་བྱས་པ་ལ་ཕན་ཡོན་རྒྱུ་
ཆེར་བཤད་དུ་ཡོད་མོད། འདིར་ཐོས་པའི་ཕན་ཡོན་གཙོ་བོར་བརྗོད་ན། ཚོམས་ལས། ཐོས་པས་ཆོས་རྣམས་
ཤེས་པར་འགྱུར། ། ཐོས་པས་སྡིག་ལས་ལྡོག་པར་བྱེད། ། ཐོས་པས་དོན་མ་ཡིན་པ་སྤོང་། ། ཐོས་པས་མྱ་ངན་
འདས་པ་འཐོབ། ། ཞེས་དང་། མིག་ལྡན་མར་མེ་ཡོད་པ་ཡིས། ། གཟུགས་རྣམས་མཐོང་བ་ཇི་ལྟ་བར། ། དེ་
བཞིན་དགེ་དང་སྡིག་པའི་ཆོས། ། ཐོས་པས་རྣམ་པར་ཤེས་པར་འགྱུར། ། ཞེས་དང་། སྐྱེས་རབས་ལས་ཀྱང་།
གང་ཞིག་ཐོས་བསམ་ཡིད་ནི་དད་གྱུར་ནས། ། ལེགས་པར་དགའ་ལ་བརྟན་པ་ཉིད་དུ་འགྱུར། ། ཤེས་རབ་སྐྱེ་
ཞིང་གཏི་མུག་མེད་པར་འགྱུར། ། རང་གི་ཤས་ཀྱང་དེ་ནི་ཉོ་བའི་རིགས། ། ཐོས་པ་གཏི་མུག་མུན་སེལ་སྒྲོན་མེ་
ཡིན། ། ཞེས་དང་། སློབ་དཔོན་དཔའ་བོས། ཐོས་ཉུང་དམུས་ལོང་བསྒོམ་པའི་ཚུལ་མི་ཤེས། ། དེ་མེད་དེས་
ཀོ་ཅི་ཞིག་བསམ་པར་བྱ། ། དེ་བས་ཐོས་ལ་བརྩོན་བྱ་དེ་རྒྱུ་ལས། ། བསམས་བཞིན་བསྒོམ་པས་ཤེས་རབ་
385

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཡངས་པ་འབྱུང་། ། ཞེས་གསུངས་པའི་ཕྱིར་རོ། ། མདོར་ན་སངས་རྒྱས་ཀྱང་ཐོས་བསམ་བསྒོམས་པ་ལས་
འབྱར་ན་གཞན་ལྟ་ཅི་སྨོས། ཐོས་བསམ་སྒོམ་གསུམ་ཞེས། ཐམས་ཅད་ལ་རླུང་ལྟར་གྲགས་ནའང་། མིང་ཙམ་
ཞིག་མ་གཏོགས་དེའི་ཁྱད་པར་རྗེ་ཡབ་སྲས་ཀྱི་བཞེད་པ་བཞིན་ལེགས་པར་ཤེས་པ་ནི་དཀོན་པར་སྣང་བས།
འདིར་དེ་ལྟར་ཤེས་པའི་ཆེད་དུ་དེ་གསུམ་གྱི་ཁྱད་པར་གཞུང་ཆེན་པོ་ནས་འབྱུང་བའི་ཚུལ་རང་གིས་གོ་ཚོད་ཙམ་
ཞིག་བརྗོད་པ་སྟེ། རྣམ་དཔྱོད་ཅན་གྱིས་ད་དུང་ལེགས་པར་དཔྱད་པར་འཚལ་ལོ། ། སྨྲས་པ། གསུང་རབ་
དགོངས་འགྲེལ་བཅས་པ་དུ་མ་ལས། ། སྐྱེས་བུ་གསུམ་དང་བསླབ་གསུམ་ཐོས་བསམ་སོགས། ། བཤད་པའི་
དཀའ་བའི་གནས་ལ་མཐའ་དཔྱད་ཀྱིས། ། ལེགས་པར་བརྒྱན་ཏེ་མཁས་པའི་དགོངས་བཞིན་བཤད། ། ཅེས་
པ་འདིའང་ཤཱཀྱའི་དགེ་སློང་གྲགས་པ་བཤད་སྒྲུབ་ཀྱིས་གཞན་འགའ་ལ་ཕན་འདོད་ཀྱི་འདུན་པས་ཙོ་ནེ་དགོན་
ཉིད་དུ་སྦྱར་བ་སྟེ། འདིས་ཀྱང་རྒྱལ་བའི་བསྟན་པ་ལ་ཕན་པར་གྱུར་ཅིག ཤུ་པོ། ། ། ། སརྦ་མངྒ་ལཾ། །
386

༄༅། ། ཐེག་པ་ཆེན་པོ་བློ་སྦྱོང་དོན་བདུན་གྱི་
ཁྲིད་ཡིག་བཞུགས་སོ། །
ཨོཾསྭཱ་སྟི། བླ་མ་དམ་པའི་ཞབས་ཀྱི་པོདྨ་ལ་གུས་པས་ཕྱག་འཚལ་ལོ། འདིར་དཔལ་ལྡན་ཨ་ཏི་ཤའི་
བཀའ་བརྒྱུད་དྲི་མ་མེད་པ་རྣམས་ཀྱི་ཐུགས་དམ་གྱི་མཐིལ་ནི་བདག་གཞན་བརྗེ་བའི་བྱང་ཆུབ་ཀྱི་སེམས་ལགས་ཏེ།
སྤྱིར་རྒྱལ་བ་འབྲོམ་གྱི་བཀའ་བརྒྱུད་རྣམས་ལ། སྔགས་དང་ཅུང་ཟད་འབྲེལ་བའི་གདམས་ངག་དང་། མདོ་
ལུགས་རང་རྐང་གི་གདམས་ངག་བརྗོད་ཀྱིས་མི་ལང་བ་ཞིག་བཞུགས་ཤིང་། དེ་ཐམས་ཅད་ཀྱང་སྟོང་བ་ཉིད་ཀྱི་
ལྟ་བ་ཕྱིན་ཅི་མ་ལོག་པ་དང་ཡང་འབྲེལ་མོད་ཀྱི། འོན་ཀྱང་ལུགས་འདི་ནི་ཀུན་རྫོབ་བྱང་ཆུབ་ཀྱི་སེམས་ཀྱི་བཀའ་
བབ་ཤས་ཆེ་བས། བཀའ་བརྒྱུད་འཛིན་པའི་སྐྱེས་ཆེན་དམ་པ་དཔག་ཏུ་མེད་པ་བྱོན་པ་རྣམས་ཀྱང་། བདག་
གཞན་བརྗེ་བའི་རྣམ་ཐར་ཁོ་ན་ཕུལ་དུ་ཕྱུང་བ་ཡིན། བཀའ་བབས་ཀྱི་མན་ངག་བསྟན་པ་ལ་ཕྱག་སྲོལ་མི་འདྲ་བ་
ཇི་སྙེད་ཅིག་བཞུགས་པ་ལས། འདི་བྱ་འཆད་ཀ་བ་ཆེན་པོའི་བཞེད་པས་དོན་བདུན་གྱི་གཞུང་སྲོལ་ལགས། དེ་
ལ་སྔོན་འགྲོ་རྟེན་གྱི་ཆོས་བསྟན་པ་དང་གཅིག དངོས་གཞི་བྱང་ཆུབ་ཀྱི་སེམས་སྦྱང་བ་དང་གཉིས། རྐྱེན་ངན་
བྱང་ཆུབ་ཀྱི་ལམ་དུ་བསྒྱུར་བ་དང་གསུམ། ཚེ་གཅིག་གི་ཉམས་ལེན་དྲིལ་ཏེ་བསྟན་པ་དང་བཞི། བློ་འབྱོང་བའི་
ཚད་དང་ལྔ། བློ་སྦྱོང་གི་དམ་ཚིག་དང་དྲུག བློ་སྦྱོང་གི་བསླབ་བྱ་དང་བདུན་ནོ། དང་པོ་ནི། ཐོག་མར་སྔོན་
འགྲོ་དག་ལ་བསླབ། ཅེས་གསུངས་པས། རང་གི་སྤྱི་བོར་རྩ་བའི་བླ་མ་བསྒོམ་ཏེ། དེ་ཉིད་བརྒྱུད་པ་ཀུན་
འདུས་ཀྱི་ངོ་བོར་བསམས། མོས་གུས་དུང་བ་དང་བཅས་པས། བླ་མ་ཡང་དག་པ་ཡོངས་ཀྱི་དགེ་བའི་བཤེས་
གཉེན་ཆེན་པོས་བདག་ལ་བྱིན་གྱིས་བརླབས་ཏུ་གསོལ། བྱམས་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་རྒྱུད་
ལ་སྐྱེ་བར་མཛད་དུ་གསོལ། ཞེས་གསོལ་བ་ཡང་ཡང་བཏབ་པས། བླ་མ་དེ་ཉིད་རང་གི་སྤྱི་བོ་ནས་ཞུགས་
སྙིང་འོད་ཀྱི་གུར་ཁང་སྒོང་ལྐོགས་ཁ་ཕྱེད་བསྟན་ལྟ་བུར་བཞུགས་པར་བསམ་ལ། མོས་གུས་དུང་བ་ཞིག་བྱ། དེ་
ནི་བླ་མའི་རྣལ་འབྱོར་སྟེ། འོག་གི་དམིགས་པ་གང་སྒོམ་པ་དང་། ཐུན་གྱི་སྔོན་དུ་འདི་ངེས་པར་བྱ། སྔོན་
འགྲོའི་དམིགས་པ་དངོས་ནི། དལ་འབྱོར་རྙེད་དཀའ། འཆི་བ་མི་རྟག་པ། འཁོར་བའི་ཉེས་དམིགས། ལས་
387

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
རྒྱུ་འབྲས་བསམ་པ་རྣམས་ལགས་པས། འཁྲིད་གསང་བ་ཡིན་ན། བསྟན་རིམ་བཞིན་དུ་དམིགས་པའི་རྣམ་
གྲངས་ཤིན་ཏུ་མང་བ་དང་བཅས་ཞིབ་མོར་དཔྱད་ནས་རྒྱུད་ལ་སྐྱེས་སྐྱེས་སུ་སྒོམ་དུ་འཇུག་པ་ལགས། རྗེས་ཏིང་
ངེ་འཛིན་ལ་ནང་བྱན་ཆུད་པ་ལགས་ན། སླར་ཅུང་ཟད་གསལ་འདེབས་ཀྱི་ཚུལ་དུ། དེ་ཐམས་ཅད་དམིགས་པ་
གཅིག་ཏུ་དྲིལ་ན། ཡང་ཡང་མི་རྙེད་པའི་མི་ལུས་ཁྱད་པར་ཅན་ད་རེས་རྙེད་པ་ལས། ཅི་ནས་ཀྱང་ཆོས་ཉམས་
སུ་ལེན་དགོས་པ་འདུག དེ་ཡང་ནམ་འཆི་ཆ་མེད་པས་ད་ལྟ་ཉིད་དུ་ཆོས་རང་བྱེད། འཆི་བའི་ཚེ་ཟས་ནོར་
ལོངས་སྤྱོད་དགྲ་གཉེན་གནས་ལུས་དབང་ཐང་སོགས་གང་ཡང་རྗེས་སུ་མི་འབྲང་། ཕན་གནོད་སྤུ་ཙམ་ཡང་
མེད། ཚེ་འདི་ལྟས་ཀྱི་དངོས་པོ་ཐམས་ཅད་གང་ལེགས་བྱུང་ལེགས་ལ་ཐོང་། ཅིས་ཀྱང་དགོས་པ་མེད། དགེ་
སྡིག་གཉིས་པོ་ནི་ངེས་པར་རྗེས་སུ་འབྲང་། སྡིག་པ་བྱས་ཟིན་པ་སྐྱུར་དབང་ནི་མེད། དགེ་བ་རང་གིས་མ་བྱས་
པཁྱེར་རྒྱུ་ནི་མེད། ལས་ཀྱི་དབང་གིས་འགྲོ་བ་རིགས་དྲུག་གང་དུ་སྐྱེས་ཀྱང་། སྡུག་བསྔལ་འབའ་ཞིག་མ་
གཏོགས་པ་སྐྱིད་མེད། ངན་སོང་གསུམ་དུ་སྐྱེས་ན་ཅི་ཙུག་བྱེད། མིར་སྐྱེ་བའི་གདེང་ནི་ཅིག་ཀྱང་མེད། ད་
ཡང་སྡིག་པ་སྲོག་ལ་བབ་ཀྱང་མི་བྱེད། དགེ་བ་ལ་ནན་ཏན་དུ་སྒྲུབ་སྙམ་པ་ཡང་ཡང་སྦྱོང་བ་ཡིན། ཐུན་འཇུག་
ཏུ་ཡན་ལག་བདུན་པ་ཅི་འགྲུབ་བྱ། ཐུན་མཚམས་སུ་དམིགས་པའི་དོན་ལག་ལེན་ལ་གདབ་པའོ། གོང་འོག་
ཐམས་ཅད་དུ་འདི་ཉིད་ལག་ལེན་ལ་ཐེབས་པ་གལ་ཆེའོ། གཉིས་པ་དངོས་གཞི་བྱང་ཆུབ་ཀྱི་སེམས་གཉིས་སྦྱང་
བ་ལ། ཞར་བྱུང་དོན་དམ་བྱང་སེམས་སྒོམ་པ་དང་། གཙོ་བོ་ཀུན་རྫོབ་བྱང་སེམས་སྒོམ་པ་གཉིས་སོ། ། དང་
པོ་ནི། ཆོས་ཀུན་རྨི་ལམ་ལྟ་བུར་བསམ། ། མ་སྐྱེས་རིག་པའི་གཤིས་ལ་དཔྱད། ། གཉེན་པོ་ཉིད་ཀྱང་རང་སར་
གྲོལ། ། ངོ་བོ་ཀུན་གཞིའི་ངང་ལ་བཞག ། ཅེས་གསུངས་པའི་གནད་ཀྱི་དྲིལ་དོན་ནི། སྔོན་འགྲོ་དད་རྗེས་
སྔར་ལྟར་ལས། དངོས་གཞི་དམིགས་པ་ནི། ཕྱི་ནང་དུ་སྣང་བའི་དངོས་པོ་འདི་དག་ཐམས་ཅད། སྣང་བ་ལྟར་
བདེན་བདེན་འདྲ་བར་འདུག་ཀྱང་། རང་གི་སེམས་ཀྱི་འཁྲུལ་སྣང་ཡིན། དོན་ལ་ཅུང་ཟད་ཀྱང་འགྲུབ་པ་མེད་
པས། རྨི་ལམ་དང་འདྲ། ཞེས་འདུན་པ་ཅུང་ཟད་སྦྱངས་ལ། སླར་རང་སེམས་ཀྱི་ངོ་བོ་ལ་ཆེར་གྱིས་བལྟས་
ཤིང་། བཙལ་བ་ན་ཁ་དོག་དབྱིབས་སོགས་ངོ་བོ་གང་དུའང་མ་གྲུབ་པ་ལ། ༧སེམས་ཀྱང་སྐྱེ་མེད་བདེན་མེད་དུ་
ཐག་བཅད་ནས། སྙིང་པོ་བདེན་མེད་ཀྱི་འདུན་པ་ཁོ་རང་གི་ངོ་བོ་ལ་བལྟས་པས་གཏད་མེད་དུ་ཡལ་བ་དེ་ཁའི་
ངང་དུ་ལྷོད་ཀྱིས་གློད་ལ་བཞག་གོ ། དེ་ཉིད་ཡང་ཡང་དུ་སྒོམ་པར་བྱ་ཞིང་། ཐུན་མཚམས་སྒྱུ་མའི་སྐྱེས་བུར་བྱ།
། ཞེས་གསུངས་པས། ཐུན་མཚམས་སྤྱོད་ལམ་ཅི་བྱེད་ཀྱང་། སྣང་བ་ཅི་ཤར་དེ་ལ་སྒྱུ་མ་ལྟ་བུ་མེད་བཞིན་དུ་
སྣང་བ་ཐག་བཅད་པའི་འདུན་པ་རྒྱུན་ཆགས་སུ་བསྐྱང་ངོ་། ། གཉིས་པ་ཀུན་རྫོབ་བྱང་སེམས་ལ། སྔོན་འགྲོ་
388

༄༅། ། ཐེག་པ་ཆེན་པོ་བློ་སྦྱོང་དོན་བདུན་གྱི་ཁྲིད་ཡིག །
དངོས་གཞི་རྗེས་གསུམ་ལས། དང་པོ་ནི། བྱམས་སྙིང་རྗེ་སྒོམ་པ་ཡིན་ཏེ། དེ་ལ་དང་པོ། སྐྱེ་སླ་བ་ལ་སྒོམ་པ་
ནི། དྲིན་ཆེ་ཞིང་ཉེ་བའི་ཕ་མ་མཛའ་བཤེས་སོགས་དང༌། སྡུག་བསྔལ་ཆེ་བ་ངན་སོང་གསུམ་དང་། གཞན་
ཡང་སྡུག་བསྔལ་སྣ་ཚོགས་མྱོང་བའི་མེ་ལ་སོགས་པ་དང་། སྡིག་པ་ཆེ་བ་ཚེ་འདིར་དཔལ་འབྱོར་དབང་ཐང་
སོགས་ཡོད་སྲིད་ཀྱང༌། སྡིག་པ་ཆེན་པོ་བྱས་པས་ཤི་མ་ཐག་དམྱལ་བར་སྐྱེ་ངེས་རྣམས་ལ་ཐོག་མར་བསྒོམ། དེ་
ནས་སྐྱེ་དཀའ་བ་གནོད་བྱེད་དགྲ་དང་གདོན་རྣམས་ལ་བསྒོམ། དེ་ནས་སེམས་ཅན་ཐམས་ཅད་ལ་བསྒོམ། དེ་
ཡང་དང་པོ་རང་གི་ཚེ་འདི་དང་དངོས་ཀྱི་མས་ཇི་ལྟར་ཕན་གདགས་པ་བསམ། དེ་བཞིན་དུ་སེམས་ཅན་ཐམས་
ཅད་ཕ་མར་མ་གྱུར་པ་གཅིག་ཀྱང་མེད་པས། དེ་ཐམས་ཅད་ཀྱང་དེ་ལྟར་ཕན་འདོགས་པ་ཤ་སྟག་ཡིན། དེ་ཡང་
སྐྱེ་བ་གཅིག་ཁོ་ན་མ་ཡིན་གྱི། སྐྱེ་བ་གྲངས་མེད་པའི་ཕ་མ་འབའ་ཞིག་ཡིན་པས། འདི་རྣམས་བདེ་བ་དང་སྐྱིད་
པ་ཞིག་བྱ་དགོས། ད་ལྟ་མི་འདོད་བཞིན་དུ་སྡུག་བསྔལ་སྣ་ཚོགས་མྱོང་བར་མ་ཟད་སྡུག་བསྔལ་གྱི་རྒྱུ་རྔམ་པོ་ཆེ་ལ་
འཇུག་པ་འདི་རྣམས་སྙིང་རེ་རྗེ། བདག་གི་ཕ་མ་སྡུག་བསྔལ་མྱོང་བ་འདི་ཀུན་ཅི་ཚུག་རང་བྱ། ཞེས་སེམས་ཅན་
སྡུག་བསྔལ་མྱོང་བ་ལ་མི་བཟོད་པའི་སེམས་གང་དྲག་ཅི་དྲག་གི་ཚུལ་དུ་བྱའོ། །
གཉིས་པ་དངོས་གཞི་ནི། གཏོང་ལེན་གཉིས་པོ་སྤེལ་མར་སྦྱངས། དེ་ཉིད་རླུང་ལ་སྐྱོན་ཏེ་བྱ། ། ཞེས་
གསུངས་ཏེ། སྔ་མ་བཞིན་དུ་བྱམས་པ་དང་སྙིང་རྗེ་སྒོམ་སྟེ། སྙིང་རྗེའོ་ཟེར་ནས་བཞག་པས་མི་ཕན། འདི་
དག་གི་སྡིག་པ་དང་སྡུག་བསྔལ་བདག་གིས་བླངས། བདག་གི་བདེ་བ་དང་དགེ་བ་འདི་རྣམས་ལ་སྦྱིན་སྙམ་པ་
བྱས་ལ། དབུགས་ནང་དུ་རྔུབ་པ་དང་བསྟུན་ནས། དེ་ཐམས་ཅད་ཀྱི་སྡིག་པ་དང་སྡུག་བསྔལ་བདག་ལ་སྨིན།
དབུགས་ཕྱིར་འགྲོ་བ་ན། བདག་གི་བདེ་དགེ་ཅི་ཡོད་པ་སེམས་ཅན་ཐམས་ཅད་ལ་རེ་རེ་བྱུང་བར་བསམ། དེ་
ལྟར་བྱུང་བ་ལ་དགའ་བ་ཡང་སྒོམ་ཏེ་དམིགས་སྐོར་གཅིག ཡང་སྔ་མ་བཞིན་ནས་རླུང་ནང་དུ་རྔུབ་པ་དང་
བསྟུན། དེ་ཐམས་ཅད་ཀྱི་སྡིག་སྡུག་ཐམས་ཅད་ཀོ་བ་སྐྱི་གྲིས་བཞུར་བ་བཞིན་དུ་ནག་འུབ་ཀྱིས་བྱུང་སྣ་སྒོ་ནས་
ཞུགས་ཏེ་རང་གི་སྙིང་གར་ཐིམ། དབུགས་ཕྱིར་འགྲོ་བ་ན། རང་གི་བདེ་བ་དང་དགེ་བ་ཐམས་ཅད་ཟླ་བ་ལྟ་
བུའི་རྣམ་པས། སྣ་སྒོ་ནས་དཀར་ལམ་གྱིས་སོང་། སེམས་ཅན་ཐམས་ཅད་ལ་ཕོག དེ་རྣམས་དེ་ཉིད་དུ་སངས་
རྒྱས་ཐོབ་པར་བསམ། དེ་ལ་དགའ་བ་ཡང་བསྒོམ། དེ་ལྟར་དབུགས་ཕྱིར་འགྲོ་ནང་འགྲོ་ཐམས་ཅད་ལ་སྦྱར་
བར་བྱའོ། །
གསུམ་པ་རྗེས་ཐུན་མཚམས་ཀྱི་ཉམས་ལེན་ལ། ། ཡུལ་གསུམ་དུག་གསུམ་དགེ་རྩ་གསུམ། ། སྤྱོད་ལམ་
ཀུན་ཏུ་ཚིག་གིས་སྦྱངས། ། ལེན་པའི་ཐོག་མ་རང་ནས་བརྩམས། ། ཞེས་གསུངས་པས། ཡུལ་དགའ་བ་དང་
389

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
ཡིད་དུ་འོང་བ་ལ་ཞེན་ཆགས། གནོད་པ་བྱེད་པ་དང་ཡིད་དུ་མི་འོང་བ་ལ་སྡང་སེམས། བར་མ་ལ་ཅི་ཡང་མི་
གསལ་བའི་རྨོངས་པའི་སེམས་རྣམས་འབྱུང་བས། དེ་དག་ནམ་བྱུང་ཙ་ན། སེམས་ཅན་ཐམས་ཅད་ཀྱི་ཉོན་
མོངས་པ་དུག་གསུམ་ཐམས་ཅད། བདག་གི་འདི་ལ་འདུས་པར་གྱུར་ཅིག དེ་རྣམས་ཉོན་མོངས་པ་དང་བྲལ་
བར་གྱུར་ཅིག དེ་རྣམས་ཀྱི་ཉོན་མོངས་ཀྱི་གོ་བདག་གི་འདིས་ཆོད་པར་གྱུར་ཅིག་སྙམ་དུ་བསམ་པས། དུག་
གསུམ་དགེ་རྩར་འགྱུར་བའོ། དུས་ཐམས་ཅད་དུ། བདག་ལ་དེ་དག་སྡིག་སྨིན་ཞིང༌། ། བདག་དགེ་མ་ལུས་
དེར་སྨིན་ཤོག ། ཅེས་པ་དང་། ཁེ་དང་རྒྱལ་ཁ་ཐམས་ཅད་ཇོ་བོ་སེམས་ཅན་པ་རྣམས་ལ་འབུལ་ལོ། གྱོང་དང་
བུབ་ཁ་ཐམས་ཅད་བདག་གིས་བླང་བར་བགྱིའོ། ཞེས་ཡང་བརྗོད་ཅིང་ཡིད་ལ་བསམ། གཞན་གྱི་སྡུག་བསྔལ་
ལེན་པའི་སྔོན་དུ། རང་ལ་སྐྱེ་བ་གཞན་དུ་འབྱུང་འགྱུར་གྱི་སྡུག་བསྔལ་ཐམས་ཅད་ད་ལྟ་སྨིན་པར་བསམ།
གསུམ་པ་རྐྱེན་ངན་བྱང་ཆུབ་ཀྱི་ལམ་དུ་བསྒྱུར་བ་ནི། སྣོད་བཅུད་སྡིག་པས་གང་བའི་ཚེ། ། རྐྱེན་ངན་བྱང་ཆུབ་
ལམ་དུ་བསྒྱུར། ཞེས་གསུངས་པ་ལྟར། རྐྱེན་ངན་ཐོག་ཏུ་བབ་པའི་ཚེ། བྱང་ཆུབ་ཀྱི་ལམ་དུ་བསྒྱུར་དགོས་པ་
ཡིན་པས། དེ་ཡང་ད་ལྟ་ནས་སྦྱངས་དགོས་ཏེ། དེ་ལ་གསུམ། ཀུན་རྫོབ་བྱང་སེམས་ལ་བརྟེན་པ་དང་། དོན་
དམ་བྱང་སེམས་ལ་བརྟེན་པ་དང་། སྦྱོང་བ་ཁྱད་པར་ཅན་ལ་བརྟེན་པ་དང་གསུམ་ལས། དང་པོ་ནི། ལེ་ལན་
ཐམས་ཅད་གཅིག་ལ་གདའ། ། ཀུན་ལ་བཀའ་དྲིན་ཆེ་བར་བསྒོམ། ། རང་ལ་གཞན་གྱིས་གནོད་པ་བྱེད་པ་
དང་ལུས་ལ་ན་ཚ་སེམས་ལ་སྡུག་བསྔལ། རང་ཕྱོགས་ཀྱི་སྡེ་གྲོང་ཞིག་ཉམས་པ། གྲོགས་ཀྱིས་བསླུས་པ་མི་འདོད་
ཅི་བྱུང་ན་ཡང་། འདི་ལྟར་གནོད་པ་བྱས་སྙམ་པའི་འཁོན་འཛིན་དང་། གཞན་ལ་འདིས་ལན་ཞེས་མི་བསམ་
པར། རང་ལ་བསམ་སྟེ། བདག་གཅེས་འཛིན་འདིས་ལས་ངན་བསགས་པས་ལེན་པ་ཡིན། རང་སྡུག་རང་
གིས་ཉོས་པ་ཡིན། ང་བདག་གཅེས་འཛིན་འདི་ཅི་རླག་ལ་གཏོད། གནོད་བྱེད་འདི་རྣམས་བདག་གི་སྡིག་སྒྲིབ་
སྦྱོང་མཁན་ཡིན་པས་ཤིན་ཏུ་བཀའ་དྲིན་ཆེ་སྙམ་དུ་ཡང་ཡང་བསྒོམ། གཉིས་པ་ནི། འཁྲུལ་སྣང་སྐུ་བཞིར་ལྟ་བ་
ཡིན། ། སྟོང་ཉིད་བསྲུང་བ་བླ་ན་མེད། ། ཅེས་ཏེ། སྤྱིར་སྣང་བ་ཐམས་ཅད་དང་། སྒོས་རྐྱེན་ངན་ཅི་བྱུང་བ་
དེ་ལ། འདི་སྣང་ཡང་བདེན་པར་གྲུབ་པ་ཅུང་ཟད་ཀྱང་མེད་སྙམ་པ། སྐྱེ་འགག་གནས་གསུམ་གང་ལ་བརྟགས་
ཀྱང་། ངོས་བཟུང་ཐམས་ཅད་དང་བྲལ་བའི་རང་བཞིན་དུ་ཤེས་ནས། སྣང་ཙམ་དེ་ལ་ཅི་ཡང་མ་ཡིན་པའི་མི་
རྟོག་པར་བཞག དེ་ཡང་སྟོང་བ་ཆོས་སྐུ། གསལ་བ་སྤྲུལ་སྐུ། ཟུང་འཇུག་ལོངས་སྐུ། དབྱེར་མེད་ངོ་བོ་ཉིད་
ཀྱི་སྐུའོ། གསུམ་པ་ནི། སྦྱོར་བ་བཞི་ལྡན་ཐབས་ཀྱི་མཆོག ། འཕྲལ་ལ་གང་ཐུག་སྒོམ་དུ་སྦྱར། ། ཞེས་
གསུངས་ཏེ། དེ་ལ་སྦྱོར་བ་བཞི་ལྡན་ནི། ཚོགས་བསགས་པའི་སྦྱོར་བ་སྡིག་པ་བཤགས་པའི་སྦྱོར་བ། ལྷ་འདྲེ་
390

༄༅། ། ཐེག་པ་ཆེན་པོ་བློ་སྦྱོང་དོན་བདུན་གྱི་ཁྲིད་ཡིག །
ལ་གཏོར་མ་སྦྱིན་པ། མཁའ་འགྲོ་ཆོས་སྐྱོང་ལ་མཆོད་གཏོར་འབུལ་བའོ། དེ་ཡང་འདི་ལྟར་སྒོམ་སྟེ། བདག་
སྡུག་བསྔལ་མི་འདོད་བདེ་བ་འདོད་ན། དེ་ཕྱིན་ཅི་ལོག་ཏུ་འོང་བ་འདི། ཚོགས་བསོགས་ཤིག སྡིག་པ་སྦྱོངས་
ཤིག་ཅེས་པའི་བརྡར་འདུག་པས། ད་དེ་ལྟར་བྱ་དགོས་སྙམ་ནས། ཡན་ལག་བདུན་པ་དང་ཁྱད་པར་དཀོན་
མཆོག་གསུམ་ལ་མཆོད་བསྟོད་རྒྱ་ཆེར་བྱ། སྡིག་པ་བཤགས་བསྡམས་དྲག་ཏུ་བྱ། ཐུན་མཚམས་ཐམས་ཅད་དུ་
ཟང་ཟིང་ཡོ་བྱད་བླ་མ་དང་དགེ་འདུན་ལ་འབུལ་བ། སྐུ་གཟུགས་ལྷ་ཁང་གླེགས་བམ་ལ་སོགས་པ་བཞེངས་པ།
དགེ་བའི་རྐྱེན་འབའ་ཞིག་ཏུ་འགྲོ་བར་བྱ། སྡིག་བཤགས་ཀྱི་དོན་དུ་མདོ་འདོན་པ་གཟུངས་བཟླ་བ་སཱ་ཙ་གདབ་
པ། ཕྱག་དང་བསྐོར་བ་སོགས་ལ་འབད། གནོད་བྱེད་རྣམས་ལ་དམིགས་ནས་གཏོར་མ་སྦྱིན་སྟེ། ཁྱེད་ཀྱིས་
སྔར་བདག་གི་ལན་ཆགས་འཇལ་དུ་འོངས། བུ་ལོན་ཁྱེར་བར་བྱེད་པ་ཤིན་ཏུ་བཀའ་དྲིན་ཆེ། ད་དུང་བདག་
བརླག་པར་མཛད་དུ་གསོལ། སེམས་ཅན་ཐམས་ཅད་ཀྱི་སྡུག་བསྔལ་མི་འདོད་པ། ནད་བྱུར་ཆགས་ཉམ་ང་
ཐམས་ཅད་ང་ལ་སྤུང་དུ་གསོལ། སེམས་ཅན་རྣམས་སྡུག་བསྔལ་དང་བྲལ་བར་མཛོད་ཅིག ཅེས་བྱ། ཆོས་
སྐྱོང་ལ་མཆོད་གཏོར་ཕུལ་ནས་ཀྱང་ཚེ་འདིའི་བདེ་སྐྱིད་གསོལ་བ་མི་འདེབས། བདག་ན་བར་ལེགས་ན་ན་བར་
བྱིན་གྱིས་བརླབ་ཏུ་གསོལ། ཤི་བར་ལེགས་ན་ཤི་བར་བྱིན་གྱིས་བརླབ་ཏུ་གསོལ། གསོས་པར་ལེགས་ན་གསོས་
པར་བྱིན་གྱིས་བརླབ་ཏུ་གསོལ། ཞེས་སོགས་རེ་དོགས་འགོག་པའི་གསོལ་འདེབས་བྱའོ། འཕྲལ་བྱ་བ་ཅི་བྱེད་
ཀྱང་ཐམས་ཅད་སེམས་ཅན་ལ་ཕན་པའི་དོན་དུ་བྱེད་སྙམ་པ་དང་། དགེ་བ་ལ་སོགས་པའི་རང་གི་བྱ་བ་ལེགས་པ་
ཀུན་ལ་སེམས་ཅན་ཐམས་ཅད་འདི་བས་ཀྱང་ཆེས་ལྷག་པའི་ཆོས་ཀྱི་བྱ་བ་ལ་འཇུག་པར་གྱུར་ཅིག་སྙམ་པ་དང་།
གལ་ཏེ་བྱ་བ་ངན་པ་ལ་དབང་མེད་འཇུག་དགོས་བྱུང་བའམ། རྣམ་རྟོག་ངན་པ་བྱུང་ན། སེམས་ཅན་ཐམས་
ཅད་ཀྱི་བྱ་བ་དང་སེམས་ངན་པ་ཐམས་ཅད་བདག་གི་འདི་ལ་འདུས་པར་གྱུར་ཅིག་སྙམ་པ་བསམ་པ་ཐག་པ་ནས་
བྱ། ཟ་ཉལ་འཆག་པ་སོགས་བཏང་སྙོམས་ཀྱི་བྱ་བ་ཐམས་ཅད་ཀྱང་། གཞན་དོན་གྱི་སེམས་ཉག་གཅིག་གིས་
བྱའོ
བཞི་བ་ཚེ་གཅིག་གི་ཉམས་ལེན་དྲིལ་ཏེ་བསྟན་པ་ལ། མན་ངག་སྙིང་པོ་མདོར་བསྡུས་པས། ། སྟོབས་ལྔ་
དག་དང་སྦྱར་བར་བྱ། ། ཐེག་ཆེན་འཕོ་བའི་གདམས་ངག་ནི། ། སྟོབས་ལྔ་ཉིད་ཡིན་སྤྱོད་ལམ་གཅེས། ། དེ་
ལ་སྟོབས་ལྔ་ནི། འཕེན་པའི་སྟོབས། གོམས་པའི་སྟོབས། དཀར་པོའི་ས་བོན་གྱི་སྟོབས། སུན་འབྱིན་པའི་
སྟོབས། སྨོན་ལམ་གྱི་སྟོབས་རྣམས་ཡིན་ཏེ། དེ་ཡང་འཕེན་པ། དུས་འདི་ནས་བཟུང་སྟེ་སངས་རྒྱས་མ་ཐོབ་
པར་དང་། ཁྱད་པར་མ་ཤི་བའི་བར་དུ་དང་། ཡང་སྒོས་དེ་རིང་ལྟ་བུ་ཞིག་ལ་བྱང་ཆུབ་ཀྱི་སེམས་དང་གཏན་
391

༄༅། ། རྗེ་བཙུན་གྲགས་ང་་བཤད་སྒྲུབ་ཀྱི་གསུང་འབུམ། །
ནས་མ་བྲལ་བར་བྱ། ཞེས་དྲག་ཏུ་བསམ། གོམས་པ་ནི་བྱང་ཆུབ་ཀྱི་སེམས་གཉིས་དྲག་ཏུ་སྦྱོང་བའོ། དཀར་
པོའི་ས་བོན་ནི། ལུས་ངག་ཡིད་གསུམ་དགེ་སྦྱོར་དང་དགེ་བའི་ལས་ལ་ཆོག་ཚོད་མི་བྱེད་པར། ཅི་འགྲུབ་འགྲུབ་
སྒྲུབ་པའོ། སུན་འབྱིན་པ་ནི། ད་ཡང་བདག་འཛིན་འདི་ཅིས་ཀྱང་ཐུལ་བ་ཞིག་བྱ། སྔར་ཡང་འཁོར་བར་
འཁྱམས་ཤིང་སྡུག་བསྔལ་མྱོང་བ་འདི་ཁོ་ནས་ལན། ད་ཡང་འདི་དང་འགྲོགས་ན་སྐྱིད་མེད། ད་རེས་འདི་ཅི་
བརླག་ཅིག་བྱ་སྙམ་འདུན་པ་ཡང་ཡང་དུ་གཏོང་བའོ། ། སྨོན་ལམ་ནི། སྤྱིར་སེམས་ཅན་ཐམས་ཅད་འཁོར་བ་
ནས་འདྲེན་པ་དང་། སྒོས་སུ་བྱང་ཆུབ་ཀྱི་སེམས་མི་བརྗེད་པའི་རྒྱུ་དགེ་བ་ཐམས་ཅད་བསྔོ་ཞིང་སྨོན་ལམ་
འདེབས་པའོ། འཕོ་བ་ནི། དང་པོར་ཡོ་བྱད་ཐམས་ཅད་ཞེན་ཆགས་མེད་པར། རང་ཕན་ཡོན་འདི་རང་ཆེ་
སྙམ་པའི་ཡིད་ཆེས་ཡོད་པའི་སར་དགེ་བ་གཏོང་བ། དཀར་པོའི་ས་བོན་གྱི་སྟོབས་དང་། དེ་སྐྱེ་བ་ཐམས་ཅད་
དུ་བྱང་ཆུབ་ཀྱི་སེམས་སྒོམ་པའི་རྒྱུར་སྨོན་ལམ་འདེབས་པ་སྨོན་ལམ་གྱི་སྟོབས་དང༌། སུན་འབྱིན་པའི་སྟོབས་
གོང་བཞིན་གསལ་བཏབ། འཆི་ཁ་བར་དོ་སྐྱེ་བ་ཐམས་ཅད་དུ་བྱང་ཆུབ་ཀྱི་སེམས་གཉིས་དང་མ་བྲལ་བ་བྱེད་
སྙམ་པ་འཕེན་པའི་སྟོབས་དང་། སྤྱོད་ལམ་ལུས་གནད་ཆོས་བདུན་ནམ། དེ་མ་ནུས་ན་གློ་གཡས་ཕབ། སྣ་
བུག་གཡས་བཀག་ལ། སྔོན་སྒོམ་པའི་བྱང་ཆུབ་ཀྱི་སེམས་བ་ཉིས་སྦྱོང་བ་ནི། གོམས་པའི་སྟོབས་སོ། འདིར་
འགྲོན་བུ་མ་ཉམས་པར་མེས་བསྲེགས་པའི་ཐལ་བ་དང་། རྡོ་ཁབ་ལེན་གྱི་ཕྱེ་མ་སྦྲང་སྨྱོན་ལ་སྦྱར་བ་སྤྱི་བོར་བྱུགས་
པ་རྫས་ཀྱི་འཕོ་བའི་མན་ངག་ཡིན་ནོ། ལྔ་བ་བློ་འབྱོངས་པའི་ཚད་ནི། ཆོས་ཀུན་དགོངས་ པ་གཅིག་ ཏུ་
འདུས། ། ཞེས་ཆོས་ཐམས་ཅད་ཀྱི་དགོངས་པ་བདག་འཛིན་འདུལ་བར་འདུས་པས། བློ་སྦྱོང་སྒོམ་བཞིན་
བདག་གཅེས་འཛིན་ཇེ་ཆུང་དུ་འགྲོ་བ་དགོས། དབང་པོ་གཉིས་ཀྱི་གཙོ་བོ་བཟུང་ཞེས་རང་བློ་དྲང་པོ་ཞིག་གིས་
རང་ལམ་ཁྲེལ་བ་ཅིག་དགོས། ཡིད་བདེ་འབའ་ཞིག་རྒྱུན་དུ་བསྟེན། ཞེས་རྐྱེན་ངན་སྡུག་བསྔལ་ཅི་བྱུང་ཡང་།
དེ་ལ་འཇིགས་སྐྲག་དང་ཡིད་མུག་ནམ་ཡང་མི་སྐྱེ་བར། དགེ་སྦྱོར་གྱི་གྲོགས་སུ་འགྲོ་བས། མི་འདོད་པ་བྱུང་བ་
སོགས་ཀྱིས་ཡིད་མི་བདེ་བ་མེད་པའོ། ཡེངས་ཀྱང་ཐུབ་ན་འབྱོངས་པ་ཡིན། ། ཞེས་ཆེད་གཏད་གཉེན་པོས་མ་
བཏུལ་དྲན་པས་མ་བཟུང་ན་ཡང་དགྲ་གཉེན་བདེ་སྡུག་གནོད་བྱེད་ཐམས་ཅད་ཀྱི་སྟེང་དུ། བྱང་ཆུབ་ཀྱི་སྟེང་དུ།
བྱང་ཆུབ་ཀྱི་སེམས་གཉིས་རྩོལ་མེད་དུ་ལྷན་ལྷན་སྐྱེའོ། ། བཞི་བོ་འདི་དག་ནི་བློ་སྦྱོང་གནད་དུ་སོང་བའི་ཚད་དེ།
འདི་རྣམས་ཡོད་ཀྱང་ཕྱིས་སྒོམ་མི་དགོས་པ་ནི་མ་ཡིན་ནོ། དྲུག་པ་བློ་སྦྱོང་གི་དམ་ཚིག་ལ། སྤྱི་དོན་གསུམ་ལ་
རྟག་ཏུ་བསླབ། ། ཅེས་པ་ནི། བློ་སྦྱོང་ཁས་བླང་དང་མ་འགལ་བ་སྟེ། སྡོམ་གསུམ་ཉེས་ལྟུང་གི་དྲི་མས་མ་གོས་
པ་དང་། ཐོ་ཆོར་མ་ཤོར་བ་སྟེ། རང་ལ་བདག་གཅེས་འཛིན་མེད་པར་གཞན་གྱིས་གོང་རེ་བའི་ཤིང་གཉན་
392

༄༅། ། ཐེག་པ་ཆེན་པོ་བློ་སྦྱོང་དོན་བདུན་གྱི་ཁྲིད་ཡིག །
གཅོད་པ། ཆུ་མིག་དཀྲུག་པ། ལྷ་རྟེན་སྐྱེལ་བ། མཛེ་སྤྲང་དང་འགྲོགས་པ་སོགས་སྤངས་ཏེ། རྣམ་ཐར་
གཙང་བར་བྱེད་པ་དང་ཕྱོགས་རེར་མ་སོང་བ་སྟེ། དགྲ་གཉེན་ཕྱོགས་རེ་ལ་བློ་སྦྱོང་བའམ། གདོན་གྱི་གནོད་པ་
བཟོད་ལ། ད་ལྟའི་གནོད་པ་མི་བཟོད་པ་དང་། དགྲ་གཉེན་བཟོད་ཀྱང་སྡུག་བསྔལ་མི་བཟོད་པ་དང་། དེ་
ཀུན་བཟོད་ཀྱང་སྐྱིད་ཐོག་ཏུ་ཆོས་འཆོར་བ་སོགས་ཕྱོགས་རེ་བ་མ་ཡིན་པར། བདེ་སྡུག་རྐྱེན་བཟང་ངན་སོགས་
ཐམས་ཅད་ལ་སྦྱོང་བའོ། བདུན་པ་བསྒྱུར་ལ་རང་སོར་བཞག ཅེས་སྔར་རང་གཅེས་གཞན་མི་གཅེས་པའི་
འདུན་པ་དེ་བསྒྱུར་ལ་རང་ཐེར་ལ་འབོར་ཏེ། དེ་ཡང་མངོན་ཚན་མེད་པར་རང་སོར་འཇོག ཡན་ལག་ཉམས་
པ་བརྗོད་མི་བྱ ། ཞེས་གཞན་གྱི་སྐྱོན་མི་བརྗོད། གཞན་ཕྱོགས་གང་ཡང་མི་བསམ་མོ། ཞེས་གཞན་སུ་ལའང་
སྐྱོན་ཞིག་འདུག་པ་མཐོང་ན། ད་རང་སྣང་བ་མ་དག་པ་ཡིན། ཁོང་ལ་དེ་ལྟ་བུ་ཨེ་ཡོད་མི་ཤེས་རང་སྣང་མ་དག་
པས། སྟོན་པ་བཅོམ་ལྡན་འདས་ཀྱང་སྐྱོན་ཅན་ཅིག་ཏུ་ལྟ་བ་ཇི་སྙེད་ཅིག་བྱུང་བ་དང་འདྲ་སྙམ། རང་སེམས་
སྐྱོན་ཅན་ཚར་བཅད་པར་བྱའོ། ཉོན་མོངས་གང་ཆེ་སྔོན་ལ་སྦྱངས། ། ཞེས་རང་རྒྱུད་ལ་བརྟགས་ནས་ཉོན་
མོངས་པ་གང་ཆེ་བ་དེའི་སྟེང་དུ་ཆོས་ཐམས་ཅད་སྤུངས་དགོས། འབྲས་བུ་རེ་བ་ཐམས་ཅད་སྤངས། ། ཞེས་བློ་
སྦྱོང་སྒོམས་པས་ལྷ་འདྲེ་སོགས་དབང་དུ་འདུ་རེ་བའམ་རང་སྐྱེས་བུ་དམ་པར་གོ་ལ་རེ་ནས། གནོད་ལན་དུ་ཕན་
བྱེད་པ་ལ་སོགས་མགོ་བསྐོར་ཡིན་པས་སྤངས། དུག་ཅན་གྱི་ཟས་སྤངས་ཞེས་པས་ནི། རང་གཅེས་འཛིན་དང་
དངོས་པོ་བདེན་འཛིན་གྱི་ཀུན་ནས་བསླངས་པའི་དགེ་སྦྱོར་ནི་དུག་ཅན་ཡིན་པས་འཛིན་པ་སྤངས་པའི་སྒྱུ་མ་ལྟ་
བུར་ཤེས་པར་བྱའོ། གཞུང་བཟང་མ་བརྟེན་ཞེས་པ་གཞན་གྱིས་གནོད་པ་བྱས་པ་ལ། འཁོན་དུ་འཛིན་པ་མི་བྱ།
བཤགས་ངན་མ་རྒོད་ཅེས་པ་ནི། གཞན་སྐྱོན་གྱི་མཚང་ནས་མི་འབྲུ་བའོ། འཕྲང་མ་སྒུག་ཅེས། གཞན་གྱི་
གནོད་པ་བྱས་ནས་ལོ་མང་པོ་སོང་ཡང་། མ་བརྗེད་པར་གནོད་ལན་འཁྱོལ་དུས་གནོད་པ་སྐྱེལ་བར་མི་བྱ།
གནད་ལ་མི་དབབ་ཅེས་པ། མིའི་མཚང་འབྲུ་བ་དང་། ཚིག་རྩུབ་བྱེད་པ་དང་། མི་མ་ཡིན་གྱི་སྲོག་སྔགས་བཟླ་
བ་སོགས། གཞན་སེམས་ལ་ཟུག་རྔུ་བསྐྱེད་པའི་ཚིག་མི་བརྗོད། མཛོ་ཁལ་གླང་ལ་མི་འབྱོར་ཅེས་གཞན་ལ་ཁག་
ངན་བསྐུར་བ་དང་། རང་ལ་བབ་པའི་དཀའ་བའི་བྱ་བ་རྣམས་གཡོ་ཐབས་ཀྱིས་གཞན་ལ་བསྒྱུར་བར་མི་བྱ། ལྷ་
བདུད་དུ་མི་དབབ་ཅེས། བློ་སྦྱོང་སྒོམས་ནས་རང་རྒྱུད་རེངས་ན། ལྷ་བདུད་དུ་བབ་པ་དང་འདྲ་བས། ཆོས་
ཇི་ཙམ་སྒོམ་གྱིན་པར་རྒྱུད་ཇེ་ཐུལ་དུ་འགྲོ་བར་བྱའོ། ལྟོ་ལོག་མི་བྱ་ཞེས་པས། ནད་ཞི་བ་གདོན་ཞི་བ་རྐྱེན་ངན་
བཟློག་ལ་རེ་ནས་བློ་སྦྱོང་བྱེད་ན། ལྟོ་བཅོ་ས་བོན་གྱེར་དང་འདྲ་བས། སྙེམས་འཁྲིགས་རེ་དོགས་སྤངས་ཏེ་
བསྒོམ། སྐྱིད་ཀྱི་ཡན་ལག་ཏུ་སྡུག་མ་ཚོལ་ཞེས་པ་ནི། ཡོན་བདག་ལ་ན་ཚ་ཤི་ཆད་བྱུང་ན་ཚོགས་གསོག་ཡོང་།
393

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
གྲྭ་རོགས་གྲོགས་མཆེད་ཤི་ན་དཔེ་ཆ་ལྷ་རྟེན་སོགས་འོང་། རང་དང་མཉམ་པ་ཤི་ན་ང་གཅིག་པུ་ལ་བསོད་ནམས་
འོང་། དགྲ་ཤི་ན་འཚེང་སྙམ་པ་དང་། མདོར་ན་རང་སྐྱིད་པའི་ཕྱིར་དུ་གཞན་ལ་སྡུག་བསྔལ་དང་མི་འདོད་པ་
ཡོད་དུ་རེ་བ་དེ་སྤོང་བའོ། བདུན་པ་བློ་སྦྱོང་གི་བསླབ་བྱ་ནི། རྣལ་འབྱོར་ཐམས་ཅད་གཅིག་གིས་བྱ། ། ཞེས་
ཟས་ཀྱི་རྣལ་འབྱོར། གོས་ཀྱི་རྣལ་འབྱོར། ཉལ་བའི་རྣལ་འབྱོར། འདུག་པའི་རྣལ་འབྱོར་སོགས་ཐམས་ཅད་
གཞན་ལ་ཕན་པའི་སེམས་འབའ་ཞིག་གིས་བྱའོ། ལོག་གནོན་ཐམས་ཅད་གཅིག་གིས་བྱ། ། ཞེས་ཉམས་ལེན་
བྱས་དུས་ནད་མང་བ་དང་། གནོད་པ་ཁ་ཟུག་པ་དང་། མི་ཁ་སྡང་བ་དང་། སྒོམ་ཀྱིན་ཉོན་མོངས་ཆེ་རུ་འགྲོ་
བ་འདྲ་བ་བྱུང་ན། སྒོམ་ལོག་ཡིན་ཏེ། དེ་ཐམས་ཅད་ལ་ལོག་གནོན་ནི། མི་འདོད་པ་འདིའི་སྟེང་དུ་སེམས་
ཅན་ཐམས་ཅད་ཀྱི་མི་འདོད་པ་སྡུག་བསྔལ་ཐམས་ཅད་འདུས་པར་གྱུར་ཅིག་སྙམ་དུ། བདག་གཞན་བརྗེ་བའི་
ལོག་གནོན་ཁོ་ན་བྱའོ། ཐོག་མཐའ་གཉིས་ལ་བྱ་བ་གཉིས། ཞེས་སྔ་དྲོ་དེ་རིང་ཉེས་ལྟུང་གི་དྲི་མས་མ་གོས་པ་བྱ་
སྙམ་པའི་འདུན་པ་ཤུགས་དྲག་སྦྱངས། སྲོད་ལ་དེའི་ཉིན་གོས་མ་གོས་བལྟས་ཏེ། ཉེས་ལྟུང་མ་བྱུང་ན་དགའ་པ་
བསྒོམ་དགོས་ཤིང་གལ་ཏེ་བྱུང་ན་བཤགས་བསྡམས་བྱ། ཉིན་པར་ཡང་དྲན་གསོས་ཡང་ཡང་བྱའོ། གཉིས་པོ་
གང་བྱུང་བཟོད་པར་བྱ། ། ཞེས་སྡུག་བསྔལ་མི་འདོད་པ་ཉམས་དམའ་བ་གང་བྱུང་ནའང་། དེ་སྔོན་གྱི་ལས་
ལས་བྱུང་པ་ཁོ་ནར་བསམ་པ། འཁང་དང་། སེམས་སྡུག་མི་བྱ་གཞན་གྱི་སྡུག་སྡུག་ཐམས་ཅད་བླངས། སྡིག་
སྒྲིབ་སྦྱང་བའི་ཐབས་ལ་འབད་པར་བྱ་སྟེ། སྡུག་བསྔལ་བཟོད་པ་དང་། བདེ་སྐྱིད་འབྱོར་བའི་ཚེ། བག་མེད་
དང་བཏང་སྙོམས་མི་བྱ་བར། ནོར་དགེ་ཕྱོགས་སུ་བཏང་དབང་ཐང་དགེ་བར་བསྒྱུར། སེམས་ཅན་ཐམས་
ཅད་བདེ་སྐྱིད་དང་ལྡན་པར་སྨོན་ལམ་བཏབ་པས། སྐྱིད་པ་བཟོད་པར་བྱའོ། གཉིས་པོ་སྲོག་དང་བསྡོས་ནས་
བསྲུང་། ། ཞེས་ཆོས་སྤྱིའི་བསླབ་བྱ་ཐམས་ཅད་དང་། བློ་སྦྱོངས་སྒོས་ཀྱི་བསླབ་བྱ། ཅི་བྱེད་རང་དོན་གྱི་རྣམ་
རྟོག་གི་འཁྲི་བ་མ་ཞུགས་པར་བྱེད་པ་གཉིས་ལས་མ་འདས་པར་བསྲུང་བའོ། དཀའ་བ་གསུམ་ལ་བསླབ་པར་
བྱ། ། ཞེས་ཉོན་མོངས་དང་པོར་ངོ་ཤེས་དཀའ་བས་སྐྱེས་མ་ཐག་ཉོན་མོངས་ཡིན་པར་བྱ། བར་དུ་བཟློག་
དཀའ་བས། དེ་མ་ཐག་འཕྲལ་དུ་སྤོང་། མཐར་རྒྱུན་གཅོད་དཀའ་བ་ལ། ཕྱིན་ཆད་འདི་ལྟ་བུ་གཏན་ནས་མི་
འབྱུང་བ་བྱ་སྙམ་པའི་ཞེ་བཅད་དམ་པོ་བྱའོ། རྒྱུའི་གཙོ་བོ་རྣམས་གསུམ་བླངས། ། ཞེས་བླ་མ་དམ་པ་དང་
མཇལ་བ། རང་རྒྱུད་ལས་སུ་རུང་བ་ཟས་གོས་མཐུན་རྐྱེན་འཛོམ་པ་སྟེ། དགེ་སྦྱོར་སྐྱེ་བའི་རྒྱུའི་གཙོ་བོ་གསུམ་པོ་
དེ་རང་ལ་ཚང་ན། སེམས་ཅན་ཐམས་ཅད་ཀྱང་དེ་དང་ལྡན་པར་སྨོན་ལམ་བཏབ། མ་ཚང་ན་གང་མ་ཚང་པ་
དེ་ཉིད་ཀྱི་སྟེང་དུ། སེམས་ཅན་ཐམས་ཅད་ཀྱི་དེ་གསུམ་མ་ཚང་བ་མེད་པ་ཐམས་ཅད་སྤུངས་ནས། དེ་རྣམས་དེ་
394

༄༅། ། ཐེག་པ་ཆེན་པོ་བློ་སྦྱོང་དོན་བདུན་གྱི་ཁྲིད་ཡིག །
གསུམ་དང་ལྡན་པར་གྱུར་ཅིག ཅེས་སྨོན་ལམ་བཏབ། ཉམས་པ་མེད་པ་རྣམ་གསུམ་བསྒོམ། ཞེས་བླ་མ་ལ་
མོས་གུས་ཉམས་པ་མེད་པ། བློ་སྦྱོང་སྒོམ་པ་ལ་སྤྲོ་བ་ཉམས་པ་མེད་པ། སྡོམ་པ་གསུམ་གྱི་བསླབ་བྱ་ཉམས་པ་
མེད་པ་རྣམས་ལ་སློབ། འབྲལ་མེད་གསུམ་དང་ལྡན་པར་བྱ། ། ཞེས་ལུས་ངག་ཡིད་གསུམ་དུས་རྟག་ཏུ་དགེ་བ་
དང་མ་བྲལ་བར་བྱ། ཡུལ་ལ་ཕྱོགས་མེད་དག་ཏུ་སྦྱངས། ། ཁྱབ་དང་གཏིང་འབྱོངས་ཀུན་ལ་གཅེས། ། ཞེས་
ཡུལ་སེམས་ཅན་རྣམས་དང་འབྱུང་བ་བཞི་སོགས་བཟང་ངན་ཐམས་ཅད་ལ་བློས་ཁྱབ་པར་བྱ་ཞིང་། དེ་ཡང་ཁ་
ཙམ་ཚིག་ཙམ་མིན་པར། བློས་གཏིང་ནས་འབྱོངས་པར་བྱའོ། བཀོལ་བ་རྣམས་ལ་རྟག་ཏུ་བསྒོམ། ། ཞེས་བློ་
སྦྱོང་དཀའ་བའི་ཡུལ་ནི་སྡང་བའི་དགྲ་གནོད་པའི་བགེགས། ཁྱད་པར་རང་གིས་ཕན་བཏགས་པའི་ལན་དུ།
གནོད་པ་བྱེད་པའི་ལོག་སྒྲུབ་མཁན་རྣམས་ལ་གཙོ་བོར་བློ་སྦྱོང་བར་བྱའོ། ། རྐྱེན་གཞན་གང་ལའང་ལྟོས་མི་
བྱ། ། ཞེས་ཁམས་བཟང་ངན་དང་། ལོངས་སྤྱོད་དཀོན་མོད་དང་། མི་ཁ་བྱམས་མི་བྱམས་སོགས་གང་ལའང་
ཁྱད་མེད་པར་བློ་སྦྱོང་བ་སྟེ། གཞན་ལ་རག་མ་ལས་བའོ། ། ད་རེས་གཙོ་བོ་ཉམས་སུ་བླངས། ཞེས་ད་རེས་ཚེ་
འདི་ལས་ཕྱི་མའི་དོན་གཙོ་ཆེ། དེ་ཡང་འཁོར་བ་ལས་ཐར་བ་གཙོ་ཆེ། རང་དོན་པས་གཞན་དོན་གཙོ་ཆེ།
བཤད་པ་བས་སྒྲུབ་པ་གཙོ། དེ་ཡང་མཁས་པ་པཎྜི་ཏའི་ལུང་རིགས་ཀྱི་སྒོ་ནས་དཔྱོད་པ་བས། བླ་མའི་མན་ངག་
ལ་ཕུར་བཙུགས་སུ་སྒོམ་པ་གཙོ། གོ་ལོག་མི་བྱ་ཞེས། ཆོས་སྒྲུབ་པའི་སྡུག་བསྔལ་མི་བཟོད་པར། དགྲ་འདུལ་
གཉེན་སྐྱོང་བའི་བཟོད་པ་སྒོམ་པ་བཟོད་པ་བ་གོ་ལོག ཆོས་རྣམ་དག་བྱེད་པ་ལ་འདུན་པ་མི་བྱེད་པར། ཚེ་
འདིའི་དཔལ་འབྱོར་ལ་འདུན་པ་བྱེད་པ་འདུན་པ་གོ་ལོག ཐོས་བསམ་སྒོམ་གསུམ་གྱི་སྒོ་ནས་ཆོས་སྤྱོད་ཀྱི་རོ་མི་
མྱོང་བར། ཟང་ཟིང་ལོངས་སྤྱོད་ཀྱི་རོ་མྱང་བར་མྱོང་གོ་ལོག སྡིག་པ་བྱེད་པ་ལ་སྙིང་རྗེ་མི་བྱེད་པར། ཆོས་
ཕྱིར་དཀའ་ཐུབ་བྱེད་པ་ལ་སྙིང་རྗེ་བྱེད་པ་སྙིང་རྗེ་གོ་ལོག་རང་ལ་ལྟོས་པའི་མི་ཆོས་ལ་མི་སྦྱོར་བར། ཚེ་འདིའི་ཆེ་
ཐབས་ལ་སྦྱོར་བ། གཉེར་སེམས་གོ་ལོག་འཁོར་འདས་ཀྱི་བདེ་སྐྱིད་དང་། དགེ་བ་བྱེད་པ་ལ་དགའ་བ་མི་སྒོམ་
པར། དགྲ་ལ་སྡུག་བསྔལ་བྱུང་བ་ལ་དགའ་བ་སྒོམ་པ་ནི་རྗེས་སུ་ཡི་རང་གོ་ལོག་སྟེ། དྲུག་པོ་དེ་སྤང་བར་
བྱའོ། ། རེས་འཇོག་མི་བྱ་ཅེས་པ་ནི། ཆོས་ལ་ངེས་ཤེས་མ་སྐྱེས་པས། ངེས་བྱེད་རེས་འགའ་མི་བྱེད་པ་བློ་སྣ་
མང་བ་དེ་སྤངས། དོལ་ཚོད་དུ་སྦྱང༌། ཞེས་པ་རྣམ་གཡེང་དང་མ་འབྲེལ་བར་བློ་སྦྱོང་ཉིད་ལ་བློ་ལངས་ཀྱི་
བསྐྱུར་ལ་ཕྱོགས་གཅིག་ཏུ་སྦྱོང་། རྟོག་དཔྱོད་གཉིས་ཀྱིས་ཐར་བར་བྱ། ། ཞེས་རང་རྒྱུད་ལ་ཉོན་མོངས་སྐྱེ་བའི་
ཡུལ་ཡིད་ལ་བྱས་ཏེ། དྲག་ཏུ་སྐྱེ་མི་སྐྱེ་བརྟག སྐྱེ་ན་གཉེན་པོ་དྲག་ཏུ་བསྒོམ། ཡང་བདག་གཅེས་འཛིན་ཅི་
འདྲ་འདུག་བལྟ། གལ་ཏེ་མེད་པ་ལྟར་འདུག་ན། ཆགས་སྡང་གི་ཡུལ་ཞིག་བསམས་ནས། ཡང་གཅེས་འཛིན་
395

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
སྐྱེ་བར་འདུག་ན། བདག་གཞན་བརྗེ་བའི་གཉེན་པོས་དེ་མ་ཐག་སྤོང་། ཡུལ་མ་སྒོམ། ཞེས་ཕ་རོལ་རང་གི་
དྲིན་ཡོད་པ་དང་། རང་གི་ཆོས་ཉམས་སུ་བླངས་པ་རང་དོན་ཡིན་པས། དེ་ཀུན་གྱི་ཡུལ་གཞན་ལ་མི་འཚོང་
བའོ། ཀོ་ལོང་མ་སྡོམ་ཞེས་པ། གཞན་ཕྱོགས་ལ་ཕྲག་དོག་མི་བྱ། གཞན་གྱིས་རང་ལ་གནོད་པའམ། དམའ་
ཕབ་སོགས་བྱས་པས། སེམས་རྒྱུད་འཁྲུགས་པས་དེའི་ལན་བྱེད་པ་སོགས་སྤངས། ཡུད་ཙམ་མི་བྱ། ཞེས་ཅུང་
ཟད་ཙམ་ལ་དགའ་མི་དགའི་རྣམ་འགྱུར་མི་སྟོན། འོང་ཚེ་མ་འདོན། ཞེས་རང་གི་ཆོས་ཉམས་སུ་བླངས་པ་དང་།
དགེ་བའི་ལས་བྱས་པ་ལ་སྙན་གྲགས་ཡོད་དུ་རེ་བ་སྤང་བའོ། ། སྙིགས་མ་ལྔ་བོ་བདོ་བ་ནི། ། བྱང་ཆུབ་ལམ་དུ་
བསྒྱུར་བ་ཡིན། ། གདམས་ངག་བདུད་རྩིའི་སྙིང་པོ་འདི། ། གསེར་གླིང་བ་ནས་བརྒྱུད་པ་ཡིན། ། ཞེས་ཀྱང་
གསུངས་སོ། འདི་སྐབས་སུ། ཇོ་བོ་གསེར་གླིང་བའི་གསུང་གིས། རྟོག་པ་ཐམས་ཅད་འབུར་འཇོམས་ཏེ། །
གཉེན་པོ་ཐམས་ཅད་བཅོམ་བརྡེག་ཡིན། ། མདུན་མ་ཐམས་ཅད་ཚིག་འགྲེལ་ཏེ། ། ལམ་རྣམས་ཐམས་ཅད་
ཚིག་ཆོད་ཡིན། ། གཉེན་པོ་རྣམ་བྱང་གི་ཆོས་བཞི་སྟེ། ། མཐའ་འཁོབ་འདུལ་ན་དགོས་པ་ཡིན། ། འཁོར་
ངན་ལོག་སྒྲུབ་བཟོད་པ་ལ། ། སྙིགས་མའི་དུས་སུ་མཁོ་བ་ཡིན། ཞེས་གསུངས་ཏེ། རྟོག་པ་སྐྱེས་ཙམ་ཉིད་ནས།
སྟོང་ཉིད་དུ་འབུར་འཇོམས་བྱ། ཉོན་མོངས་སྐྱེས་མ་ཐག་ཏུ་གཉེན་པོས་ཐོག་རྫིས་བྱ། མདུན་མ་ཐམས་ཅད་
བདག་འཛིན་ཅི་བརླག་དང་སེམས་ལ་ཅི་ཕན་དུ་སྒྲིལ། ལམ་ཆེག་ཆོང་ཏེ། ས་ལམ་རྩི་རྒྱུ་མེད། བདག་འཛིན་
ནམ་བརླག་ན་སངས་རྒྱ་བ་ཡིན། ། རྐྱེན་ངོན་དགེ་བའི་བཤེས་གཉེན་ཡིན། འདྲེ་གདོན་རྒྱལ་བའི་སྤྲུལ་བ་ཡིན།
ན་ཚ་སྡིག་སྒྲིབ་ཀྱི་ཕྱགས་ཤིང་ཡིན། སྡུག་བསྔལ་ཆོས་ཉིད་ཀྱི་ཡོ་ལངས་ཡིན། ཀུན་ནས་ཉོན་མོངས་ཀྱི་ཆོས་བཞི་
སྟེ། མཐའ་འཁོབ་འདུལ་ན་སོགས་གོང་དང་འདྲ། མི་འདོད་པའི་རྐྱེན་བྱུང་ན་དགེ་བསྐུལ་ཡོད། ། གདོན་
ཞུད་བྱུང་ན་ཚོགས་གསོག་དང་ཐུགས་དམ་འཕེལ། ན་ཚ་བྱུང་ན་སྡིག་སྒྲིབ་འདག སྡུག་བསྔལ་རང་བཞིན་
སྟོང་བ་ཉིད་དང་། ཆོས་ཉིད་ཡིན་པས་ཉམས་སུ་བླངས་ཆོག དེ་ཀུན་བྱུང་ན་བྱུང་གི་བཟང་། ཞེས་ཉམས་སུ་
བླངས། སྐྱིད་ཀྱི་གཉའ་གནོན་ཆེན་པོ་ཡིན། སྡུག་གི་མཇུག་བསྡུད་ཆེན་པོ་ཡིན། མི་མཁོ་ཤོས་ལ་འདོད་ཐོབག་
ཡིན། ལྟས་ངན་གཡེང་དུ་ལེན་པ་ཡིན། གཉེན་པོ་ལོག་གནོད་ཀྱི་ཆོས་བཞི་སྟེ། མཐའ་འཁོབ་སོགས་གོང་
བཞིན། སྐྱིད་སྐྱིད་འདྲ་ན། ཆོས་མིན་གྱི་བྱ་བ་སྣ་ཚོགས་བྱེད་འདོད་ནས་འོང་བས། སྐྱིད་པའི་ངོས་ལ་བལྟས་
ན་སྐྱིད་པ་དངོས་པོར་གྲུབ་པ་མེད། སྐྱིད་པར་སྣང་བ་ཙམ་དེ་སེམས་ཅན་ཐམས་ཅད་ལ་སྦྱིན། རང་ཚོ་ཐུབ་པར་
བྱས་པས་གཉའ་གནོན་ཡིན། ཅུང་ཟད་གཅིག་སྡུག་ན་ཡི་མུག་གི་ཆད་པར་འདུག དེ་ལ་སྡུག་པར་སྣང་བ་རྨི་
ལམ་སྒྱུ་མ་དང་འདྲ། བཙལ་བས་མ་རྙེད། སྣང་བ་དེའི་སྟེང་དུ་སེམས་ཅན་ཐས་ཅད་གྱི་མི་འདོད་པ་ཐམས་ཅད་
396

༄༅། ། ཐེག་པ་ཆེན་པོ་བློ་སྦྱོང་དོན་བདུན་གྱི་ཁྲིད་ཡིག །
སྤངས། སྡུག་བྱ་སྡུག་བྱེད་སྟོང་པས་འཇུག་སྡུད་ཆེན་པོ་ཡིན། ལྟས་ངན་དང་ཆོ་འཕྲུལ་བྱུང་ན། རྣམ་རྟོག་སྣ་
ཚོགས་འཆར་ཏེ། དེ་ལ་འདི་ཁ་དགོས་རྒྱུ་ཡིན། བདག་གཅེས་འཛིན་འདིའི་སྟེང་དུ་ལྟས་ངན་ཐམས་ཅད་
སྤུངས་ཤིག་སྙམ་པ་བྱེད་ཅིང་། སྙེམས་འཁྲིགས་མ་ཞུགས་པར་བྱས་ལ་བཞག མི་མཁོ་བ་ཐམས་ཅད་ཐོག་ཏུ་
བབ་ན། བདག་གཅེས་འཛིན་ཁྱོད་ལ་འདི་རང་མཁོ་བ་ཡིན། འདི་བརླག་ཏུ་ཆུག་ཅིག་སྙམ་བློ་བདེ་འབོལ་གྱིས་
བཞག གཞན་ཡང་འདི་གཅིག་པུ་འདུག་ན་སྐྱོ་རོགས་ཡིན། ལས་ངན་དབང་གི་སེམས་ལྷོངས་བྱུང་། ནང་དུ་
བསྡད་ན་ཕྱིར་འགྲོ་སྙིང་འདོད། རི་ལ་བསྡད་ན་ཀླུང་ལ་འབབ་སྙིང་འདོད། ཀླུང་དུ་ཕྱིན་ན་རི་ཁྲོད་དྲན་པ་
སོགས་འབྱུང་སྟེ། ། སེམས་དཔའི་རིམ་པ་ལས། ། ཡང་ཡང་སྡོད་ས་རབ་སྤྲོ་ཞིང་། ། ཤེས་པ་མི་དགའ་སྐྱོ་བ་
ན། ། རང་ལ་གཤགས་འདེབས་འདི་ལྟར་བྱ། ། ཁྱོད་ཀྱི་གཞིས་ལུགས་འདི་འདྲ་ན། ། གནས་མལ་འདི་ཡང་
ཡང་རབ་ཡིན། ། བློ་སེམས་འདི་ཀུན་བདེ་མོ་ཡིན། ། གཞན་དུ་ཁྱེད་ཀྱི་སྡུག་སུན་འདིས། ། དམྱལ་བར་མ་
སྐྱེས་ཁ་རྗེ་ཆེ། ། བཙོ་བསྲེག་མ་མྱོང་ཁ་རྗེ་ཆེ། ཞེས་སོགས་དང་། གཞན་ཡང་འཇིག་པ་རབ་བསམ་སྟེ། །
བདག་ལ་ཁྲེལ་ བརྡས་ ཆེན་ པོ་བྱ། ། ལྟོ་ལ་གྱོང་བསྐུར་དཀའ་ཐུབ་བྱ། ། གོས་ལ་གྱོང་བསྐུར་དམན་ ཆ་
བླངས། ། བདེ་སྡུག་ཁྱད་བསད་གཉེན་པོ་བསྒོམ། ། ན་ན་ནད་གཡོག་ཡིན་ཏེ། ན་ཚ་བྱུང་ན་ནད་གཡོག་ལ་
འཁང་། དེ་ལ་འདི་ལས་དྲག་པ་ཞིག་བྱེད་ཐོང་བ་ལ། འདི་ལ་ང་དྲིན་ཆེ་བ་ཡིན་ཏེ་སྙམ་བུས་པའི་དུས་སུ། ན་
བ་འདི་བདག་ཏུ་བཟུང་བས་ལན་པ་ཡིན། གཞན་སུས་ཀྱང་མ་ལན། ནད་གཡོག་དང་སྨན་གྱི་ཕན་ན་ལྟ།
སྔར་འདི་མ་བྱས་བྱ་བ་མེད། ད་ཡང་གཅེས་འཛིན་ཅན་ཁྱོད་ལ་འདི་ལྟར་བྱུང་བ་སྙིང་ཚིམ་ཞེས་བཞག་པས་བློ་
བདེ་འབོལ་གྱིས་འགྲོ། བདག་ནི་སྐྱོན་གྱི་རྩ་བ་སྟེ། ། རྒྱུངས་ཀྱི་སྒྱུར་བའི་ཆོས་ཅིག་ཡིན། ། གཞན་ནི་ཡོན་ཏན་
གྱི་འབྱུང་ཁུངས་ཏེ། ། ཅངས་ཏེ་ལེན་པའི་ཆོས་ཅིག་ཡིན། ། གཉེན་པོ་མཇུག་བསྡུད་ཀྱི་ཆོས་གཉིས་ཏེ། །
མཐའ་འཁོབ་འདུལ་ན་དགོས་པ་ཡིན། ། འཁོར་ངན་ལོག་སྒྲུབ་བཟོད་པ་ལ། ། སྙིགས་མའི་དུས་སུ་དགོས་པ་
ཡིན། ། རང་སྐྱོང་རྒྱུངས་ཀྱི་སྐྱུར་བ་དང་། གཞན་དོན་ལ་ཅིངས་ཀྱིས་འཇུས་པ་གཉིས་སུ་བློ་སྦྱོང་ཐམས་ཅད་
འདུས་པ་ཡིན་ནོ། ། ལོག་རེར་ལོག་ལོ་ཅེར་ཅེར་ལྟོས། ། ཤིག་གི་ཤིག་ལ་འབོལ་ལེ་ཞོག ། དེས་ནི་མི་འཆིང་
གྲོལ་བར་འདོད། རྣམ་རྟོག་གང་ཤར་དེ་ལ་སེམས་ཕྱིར་ཡེངས་སོང་བ་འདི། ནང་དུ་ལོག་ཅེར་ལོག ངོ་བོ་ལ་
ཅེར་གྱིས་ལྟོས། དེ་ཁའི་ངོ་བོ་ལ་ཤིགས་ཀྱི་ཤིགས་ལ་ལྷོད་ཀྱིས་ཞོག ། དེ་ལྟར་ན་ཐེག་པ་ཆེན་པོ་བློ་སྦྱོང་གི་
གདམས་ངག་ཇོ་བོའི་བཀའ་བརྒྱུད་ཡིན་ངེས་ཁྲིད་ཚུལ་མཐའ་ཡས་པ་ཞིག་བཞུགས་ནའང་། དོན་བདུན་གྱི་
གཞུང་ཤིང་འདིར་ཉམས་ལེན་ཐམས་ཅད་འདུ་བ་ཡིན། ཞེས་པ་འདི་ཡང་རྒྱལ་ཁམས་པ་ཏཱ་ར་ན་ཐས་རྗེས་
397

༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ། །
བཙུན་དམ་པ་དོན་གྱི་སླད་དུ་མཚན་ནས་སྨོས་ཏེ། ། རྗེ་བཙུན་དམ་པ་དཔལ་སྟག་ལུང་བ་ཆེན་པོ་དུས་གསུམ་
སངས་རྒྱས་ཐམས་ཅད་ཀྱི་ངོ་བོ་རྗེ་ངག་དབང་ཀུན་དགའ་ལེགས་གྲུབ་བཀྲ་ཤིས་རྒྱལ་མཚན་དཔལ་བཟང་པོའི་
ཞབས་ཀྱིས་བློ་སྦྱོང་གི་ཁྲིད་ཡིག་བསྙེལ་བྱང་། འདུས་ལ་མ་ཚང་བ་མེད་པ་ཞིག་ཡི་གེའི་ལམ་ཏུ་གྱིས་ཤིག་ཅེས་
བཀའ་སྩལ་སྤྱི་བོས་ནོད་ནས། སྙིང་པོའི་དོན་ཙམ་བཀོད་པ་སྟེ། རང་ལོ་ཉེར་དྲུག་ཐ་སྐར་གྱི་ཟླ་བའི་ཚེས་བཅུ་
གཅིག་ལ་གནས་མཆོག་རྣམ་རྒྱལ་རབ་བརྟན་དུའོ། ཡི་གེ་བ་ནི་ཀུན་དགའ་དར་རྒྱས་སོ། བཀྲ་ཤིས། ། ། །
398

《 ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ 》 གྱི་རྩོམ་སྒྲིགཨུ་ཡོན་མི་སྣ།
《 #. • *LE # * * # # * pg #
ཇུས་འགོད་པ། ཆོས་མཛད་ངག་དབང་བཟོད་པ་རྒྱ་མཚོ།
# -E . #t EI • # # E F
གཙོ་སྒྲིག་པ། ཆོས་མཛད་ངག་དབང་བཟོད་པ་རྒྱུ་མཚོ།
tg #k l • @ # # # #
གཙོ་སྒྲིག་ལས་ཐོག་པ། ཆ་རིས་སྐལ་བཟང་ཐོགས་མེད། ཕྱག་མཛད་ཚུལ་ཁྲིམས་རྒྱ་མཚོ།
W.YEཎོ # g • སgཚུ$ 
g #}
དག་ཞུས་པ། （ ཀ་མད་ལྟར་བསྒྲིགས)སྐལ་བཟང་རྒྱུ་མཚོ། ཁྲི་ཟུར་འཇིག་མེད་ཤེས་རབ།
#*17: ( % ཚོxz @ #) # bu # j: 9, • ; ཕྱི
མགོན་པོ་ཚེ་རིང་། ངག་དབང་དཔལ་ལྡན། ཆ་རིས་སྐལ་བཟང་ཐོགས་མེད།
贡保才让 阿旺贝登 # # • ug BE༔
འཇམ་དབྱངས་རྒྱ་མཚོ། འཇམ་དབྱངས་དོན་གྲུབ། འཇིག་མེད་རྒྱ་མཚོ། བསྟན་པ་རྒྱ་མཚོ།
# # & 江洋东知 # # # }IE # #|
ཕྱག་མཛད་ཚུལ་ཁྲིམས་རྒྱ་མཚོ། བློ་བཟང་རྒྱུ་མཚོ། བློ་བཟང་དཔལ་འབྱོར། སྦྱིན་པ་རྒྱུ་མཚོ།
# # • Kik ཏྟཾ ནཱ # 洛桑贝觉 @ # #
ཚེ་ཐར་རྒྱལ། ཚུལ་ཁྲིམས། ཡེ་ཤེས་ཆོས་འཕེལ། ཡེ་ཤེས་ནོར་བུ། ལུང་རྟོགས་རྒྱ་མཚོ།
༼ P ft # * #y # # # # ## Fg4ཆོh »il*#
སངས་རྒྱས་རྒྱུ ་མཚོ། བསོད་ནམས། བསོད་ནམས་རྒྱ་མཚོ།
ནཱ # put
 * # #hufསྒྲ་

書 號 : TI501~ TIS14
詳細書名: 《藏文 :卓尼· 扎巴謝珠 尊者文集》
第一冊 至 第十四冊
作者: 至尊卓尼·扎巴部珠尊者
( 印度色拉美聞思寶洲佛教大學 大德)
編輯整理 :卓尼謝珠林寺和
拉薩色拉美學院副堪布欽則·阿旺鎖巴嘉措仁波切
宗派:藏傳格魯巴
提供單位: SER MEYMONASTIC, UNIVERSITY CHONEY
SHUNGPA KHANGTSEN,
南印度色拉美佛學院卓尼雄巴康村
適用對象:藏傳格魯巴為主 。
內容密續的份量很重 ,須受過灌頂者 ,方適合閱讀
研習 。
提供日期:2009年8月

DEDICATION OF MERIT
May the merit and virtue
accrued from this work
adorn Amitabha Buddha's Pure Land,
repay the four great kindnesses above,
and relieve the suffering of
those on the three paths below.
May those who see or hear of these efforts
generate Bodhi-mind,
spend their lives devoted to the Buddha Dharma,
and finally be reborn together in
the Land of Ultimate Bliss.
Homage to Amita Buddha!
NAMO AMITABHA
南無阿彌陀佛
( * : . tue 4 * # = >
財團法人佛陀教育基金會印贈
台北市杭州南路一段五十五號十一樓
Printed and donated for free distribution by
The Corporate Body of the Buddha Educational Foundation
11F., 55 Hang Chow South Road Sec 1, Taipei, Taiwan, R.O.C.
Tel: 886-2-23951198 , Fax: 886 -2-23913415
Email: overseas@budaedu.org
Website: http://www .budaedu .org
This book is strictly for free distribution, it is not for sale.
ཕྱག་དཔེ་འདི་ཆོས་སྦྱིན་དུ་འབུལ་རྒྱུ་ལས། ཚོང་བསྒྱུར་མི་ཆོག་པ་དགོངས་འཇགས་ཞུ།
Printed in Taiwan
1,000 copies; July 2010
T1502 - 8736

