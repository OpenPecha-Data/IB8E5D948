༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG13759
ImageGroup:
|| ISBN:
11KG15430
n/a
LCCN:
n/a
Title:
གསུང་འབུམ།
གྲགས་པ་བཤད་སྒྲུབ།
གློག་ཀླད་པར་མ། །
gsung 'bum/_grags pa bshad sgrub/ (glog klad par ma/)
Author:
གྲགས་པ་བཤད་སྒྲུབ་
grags pa bshad sgrub
n/a
n/a;n/a
Descriptor:
Original Publication:
Place:
Publisher:
taipei
the corporate body of the buddha educational foundation
2010
Date:
Volume:
14
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2013



།
༡༡）
TIn
།
UUUUUUUR
%DD4
༄༅། །ཤར་ཕྱོགས་བསྟན་པའི་མངའ་བདག་རྗེ་བཙུན་གྲགས་པ་བཤད་སྒྲུབ་ལ་ན་མོ།



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ།
(ང)
ཆོས་མཛད་ངག་དབང་བཟོད་པ་རྒྱ་མཚོས་བསྒྲིགས།



Printed and donated for free distribution by
The Corporate Body of the Buddha Educational Foundation
11F., 55 Hang Chow South Road Sec 1, Taipei, Taiwan, R.O.C.
Tel: 886-2-23951198, Fax: 886-2-23913415
Email: overseas@budaedu.org
Website:http://www.budaedu.org
This book is strictly for free distribution, it is not for sale.
ཕྱག་དཔེ་འདི་ཆོས་སྦྱིན་དུ་འབུལ་རྒྱུ་ལས། ཚོང་བསྒྱུར་མི་ཆོག་པ་དགོངས་འཇགས་ཞུ



སྔོན་འགྲོའི་གསལ་བཤད།
༄༅། ། ཐུབ་པའི་དབང་པོ་མི་ཕམ་འཇམ་དབྱངས་དང་། །
རྒྱ་ཆེན་སྤྱོད་དང་ཟབ་མོ་ལྟ་བའི་བརྒྱུད། །།
ཉམས་ལེན་སྙན་བརྒྱུད་གདམས་པས་ལེགས་གཏམ་པས། །
རྒྱུན་ལྡན་བླ་མའི་ཚོགས་ཀྱིས་ཤིས་པ་སྩོལ། །
ལེགས་བཤད་ཆོས་ཀྱི་མན་ངག་སྟེར་ལ་དབང་ ། །
བསྟན་པའི་དོན་ཆེན་ཁུར་བཟོད་ཐུགས་ཆེས་པ། །
ཙི་ནའི་ཡུལ་གྲུར་བཤད་སྒྲུབ་རྒྱ་མཚོ་ལྟར། །
རྒྱས་མཛད་བླ་མའི་ཞབས་པད་བརྟན་གྱུར་ཅིག །
དེ་ལ་འདིར་དུས་གསུམ་གྱི་རྒྱལ་བ་མ་ལུས་པའི་གསང་གསུམ་གྱིས་གནས་མཐའ་དག་ལ་ལྐོག་ཏུ་མ་གྱུར་
བའི་སྤྱན་དང་ལྡན་པ་ཡོངས་རྫོགས་བསྟན་པའི་མངའ་བདག་ཅོ་ནེ་རྗེ་བཙུན་གྲགས་པ་བཤད་སྒྲུབ་ཀྱི་གསུང་
འབུམ་པོད་ ༡༤བཞུགས་པ་དེ་བཞིན་རྒྱལ་བའི་ལུང་དང་རྟོགས་པས་བསྡུས་པའི་མདོ་སྔགས་ཀྱི་གཞུང་ལུགས་རྒྱུ་
མཚོའི་གནད་མཐའ་དག་དང་རིག་གནས་ཀྱི་གཞུང་སོགས་ཕུན་གསུམ་ཚོགས་ཞིང་གྲྭ་ཚང་འདི་གའི་སློབ་གཉེར་
བ་རྣམས་དང་དགོན་སྡེ་ཁག་ནས་བཞུགས་པའི་དགེ་འདུན་སློབ་གཉེར་བ་ཆོས་དང་རིག་གཞུང་འདི་ཚོགས་སྡེ་
ཁག་ཏུ་བཞུགས་པའི་མཁས་པ་ཉམས་ཞིབ་གནང་མཁན་ཚོ་དང་ཉམས་ལེན་གནང་མཁན་རྣམས་ལ་དོན་ཕན་
ཤིན་ཏུ་ཆེ་རུང་། ཅོ་ནེའི་པར་མ་དེ་བཞིན་ཡིག་འབྲུ་མི་གསལ་བ་དང་ཡིག་ནོར་མང་བ་བཅས་ཀྱིས་རྐྱེན་པས་
གཟིགས་གློག་འཚོལ་བ་ཞིབ་མི་བདེ་བར་བརྟེན། ད་ལམ་ཅོ་ནེ་སེར་སྨད་གཞུང་པ་ཆོས་མཛད་ངག་དབང་



བཟོད་པ་རྒྱ་མཚོ་རིན་པོ་ཆེ་མཆོག་ནས་མཐུན་འགྱུར་འགྲོན་དངུལ་འབོར་ཆེན་གཏོང་གནང་མཛད་དེ་ཡིག་ནོར་
ཞུས་དག་དང་། དཔེ་དེབ་པར་བསྐྲུན་གནང་བའི་བསྟན་འགྲོར་སྨན་པའི་རླབས་པོ་ཆེའི་མཛད་རྗེས་བཟང་པོར་
སེར་སྨད་གྲྭ་ཚང་གི་དགེ་སློབ་ཡོངས་ཀྱིས་སྙིང་ཐག་པ་ནས་ཐུགས་རྗེ་ཆེ་ཞུ་བ་ལགས།
༢༠༠༦ལོའི་ཟླ་༦ཚེས་༤སེར་སྨད་གྲྭ་ཚང་གི་
དགེ་སློབ་ཡོངས་ནསབྲིས་པའོ། །



པར་སྐྲུན་གསལ་བཤད།
ཅོ་ནེ་རྗེ་བཙུན་གྲགས་པ་བཤད་སྒྲུབ་ནི་མདོ་སྨད་ཅོ་ནེ་དཔོན་གྱི་མངའ་འོག་ཐུའུ་ཇུའི་ཡུལ་གྱི་བྱེ་བྲག་གཡོ་
སའམ་རབ་སོ་ཞེས་པར་ཡབ་བཟང་སྐྱབས་འབུམ་དང་། ཡུམ་སྐལ་བཟང་སྨོན་གཉིས་ཀྱི་སྲས་སུ་རབ་བྱུང་བཅུ་
གཅིག་པའི་ཤིང་ཡོས་ལོར་( 1675) སྐུ་འཁྲུངས། དགུང་ལོ་བདུན་ལ་ཁྲི་ཆེན་དགེ་འདུན་གྲགས་པའི་མདུན་
ནས་ཡི་གེ་འབྲི་ཀློག་སློབ་པའི་དབུ་བཙུགས། དགུང་ལོ་དགུ་ལ་རྗེ་འདིའི་དྲུང་དུ་རབ་ཏུ་བྱུང་། དེ་ནས་ལོ་
འགའི་རིང་ལ་ཆོས་སྤྱོད་སོགས་བློ་འཛིན་མཛད། སྨན་པ་སྟག་རིས་དགེ་སློང་དྲུང་དུ་སྨན་དཔེ་གསན་སྦྱོང་གིས་
ནད་བཅོས་ཀྱི་བྱ་བ་ཅུང་ཟད་སྒྲུབ། དགུང་ལོ་ཉེར་གཅིག་ལ་དབུས་ཕྱོགས་སུ་ཕེབས། དགུང་ལོ་ཉེར་གཉིས་ལོ་
སེར་སྨད་གྲྭ་ཚང་ཐོས་བསམ་ནོར་གླིང་དུ་ཆོས་ཞུགས་མཛད། རྗེ་བཀྲ་ཤིས་དཔལ་བཟང་དགེ་རྒན་དུ་བསྟེན་
ནས་གཞུང་ཆེན་བཀའ་པོད་གསན་བསམ་གནང་། དགུང་ལོ་སོ་གཅིག་ལ་ལྷ་ལྡན་སྨོན་ལམ་ཆེན་མོར་གྲྭ་སྐོར་
གྱིས་མིང་བཏགས་བཞེས། རྗེ་ཉིད་གཙང་བཀྲ་ཤིས་ལྷུན་པོར་ཕེབས་ནས་པཎ་ཆེན་བློ་བཟང་ཡེ་ཤེས་དྲུང་དུ་
བསྙེན་རྫོགས་ཀྱི་སྡོམ་པ་བཞེས། སླར་དབུས་སུ་ཕེབས་ནས་དགའ་ལྡན་དང་། འབྲས་སྤུངས་བཅས་སུ་དམ་
བཅའ་བཞག་པས་ཚང་མ་ངོ་མཚར་བ་བྱུང་ངོ༌། ། དགུང་ལོ་སོ་གཉིས་ལ་ཅོ་ནེ་དགོན་དུ་ཕྱིར་ཕེབས། ཤིང་རྟ་
ལོ་དགོན་སྡེ་དེར་མཚན་ཉིད་གྲྭ་ཚང་གསར་དུ་བཙུགས་རྗེ་ཉིད་འཆད་ཉན་མཛད། ལོ་བདུན་ཙམ་རིང་ལ་ལམ་
གཙོ་རྣམ་སུམ་སོགས་བསྟན་བཅོས་མང་པོ་བཀའ་རྩོམ་མཛད། དགུང་ལོ་ང་དྲུག་ལོར་དགོན་དེའི་ཁྲི་ལ་བཞུགས།
དགུང་ལོ་ང་བརྒྱད་ལ་རྒྱུད་པ་གྲྭ་ཚང་བཙུགས་ཏེ་བླ་མ་དང་སློབ་དཔོན་ཟུང་འབྲེལ་མཛད། དགུང་ལོ་རེ་གཉིས་
པར་འཆད་རྩོད་རྩོམ་གསུམ་གྱིས་དུས་འདའ་བར་མཛད། མཐར་དགུང་ལོ་དོན་བཞི་ཙམ་ལ་གཤེགས་པ་ཡིན་
སྙམ། འདིར་གསུམ་འབུམ་པོད་བཅུ་གསུམ་བཞུགས་པ། ཁྱད་པར་དུ་མཚན་ཉིད་སྐོར་རྗེས་སུ་སེ་ར་ཐེག་ཆེན་
གླིང་ནས་པར་བརྐོ་གསར་དུ་གནང་། སེར་སྨད་གྲྭ་ཚང་དང་ཅོ་ནེ་དགོན་སོགས་དགོན་སྡེ་མང་བོ་ཞིག་གི་ཡིག་
ཚའི་གཙོ་བོ་གྱུར། དེང་སྐབས་འགྲོ་བ་མིའི་སྤྱི་ཚོགས་ཡར་རྒྱས་གོང་འཕེལ་དུ་འགྲོ་བཞིན་པའི་དུས་འདིར།



བོད་ལྗོངས། ཀན་སུའུ། སྲི་ཁྲན། མཚོ་སྔོན། རྒྱ་གར་སོགས་རྣམ་དཔྱོད་ཡངས་པའི་དགོན་སྡེ་གྱི་དགེ་འདུན་
པ་རྣམས་དང་ཕྱི་ནང་བོད་རིག་པའི་ཞིབ་འཇུག་པ་དང་མཚན་མ་རིག་གནས་སྐོར་རྣམས་ལ་དགོས་མཁོ་ཆེ་བ་
སློབ་སྟབས་བདེ་བར་སྣང་ངོ་། །སྔོན་གྱི་ཤིང་པར་རྙིང་པ་རིག་གནས་གསར་བརྗེ་སྐབས་གཏོར་བཀླག་ཏུ་སོང་།
རྗེས་སུ་པར་གཞི་དགོན་སྡེ་གཞན་ནས་ཕྱོགས་བསྡུས་བྱས་ཏེ་སྣུམ་པར་བརྒྱབ་ཡོད་ཀྱང་དགོས་མཁོ་བ་རྣམས་ཀྱི་རེ་
འདོད་སེལ་མ་ནུས་སོ། ། དེའི་རྒྱུ་མཚན་གྱིས་བསྟན་པ་དང་འགྲོ་བའི་དོན་དུ་དགོན་སྡེ་ཁག་དང་སློབ་གཉེར་བ་
རྣམས་ཀྱི་རེ་འདོད་རྫོགས་པའི་ཕྱིར་དུ་རྗེ་བཙུན་གྲགས་པ་བཤད་སྒྲུབ་ཀྱི་གསུམ་འབུམ་ཆ་ཚང་བ་ཞིག་དེབ་ཏུ་
པར་ཐུབ་ནུས་ན་བསམ་པའི་གསར་དུ་པར་སྐྲུན་བྱས་པ་ཡིན། དེའི་སྔོན་ནས་ལོ་མང་པོ་ཞིག་ལ་གསུམ་འབུམ་
ནང་དུ་མེད་པའི་གསུང་ཐོར་བུ་ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་། རྒྱལ་བའི་
བསྟན་པ་ལ་འཇུག་པའི་རིམ་པ་སྐྱེས་བུ་གསུམ་གྱི་མན་ངག་གི་ཁྲིད་ཡིག་བདུད་རྩིའི་ཉིང་ཁུ། ཕུང་པོ་ལྔའི་རྣམ་
གཞག་ཆོས་མངོན་པའི་སྙིང་པོ་བསྡུས་པ། སྡིག་སྒྲིབ་ཀུན་འཛོམས། ཐེག་པ་ཆེན་པོའི་བློ་སྦྱོང་དོན་བདུན་གྱི་
ཁྲིད་ཡིག ཀུན་རིག་རྣམ་པར་སྣང་མཛད་ཀྱི་ཆོ་ག་ཤིན་ཏུ་བསྡུས་པ། ཅོ་ནེ་དགོན་གྱི་གཙུག་ལག་ཁང་རྣམས་སུ་
བཞུགས་པའི་རྟེན་གྱི་དཀར་ཆག་དད་པའི་སྣང་བརྙན་འབུམ་ཕྲག་འཆར་བའི་རྫིང་བུ། འཇིགས་བྱེད་དཔའ་བོ་
གཅིག་པའི་སྒྲུབ་ཐབས་བདུད་དཔུང་ཀུན་འཇོམས། སེར་སྨད་ཐོས་བསམ་གླིང་གི་ཐུན་མོང་མ་ཡིན་པའི་སྲུང་མ་
བསྟན་སྲུང་དམ་ཅན་ཐ་འོག་ཆོས་ཀྱི་རྒྱལ་པོའི་གཤེགས་གཏོར་དང་གསེར་སྐྱེམས་འབུམ་ཚུལ། ཐ་འོག་ཆོས་རྒྱལ་
གྱི་གསོལ་མཆོད། ཐ་འོག་ཆོས་རྒྱལ་གྱི་བསང་མཆོད་དང་ནད་རིམ་ཀུན་སེལ། སློབ་དཔོན་བཤད་སྒྲུབ་མཚན་
ཅན་གྱི་རྣམ་ཐར་རྒྱུ་སྐར་རྣམ་པར་རྩེ་པ་སོགས་རྙེད་ཡོད་པ་རྣམས་ད་རེ་གསར་བསྒྲིགས་བྱས་པའི་སྐབས་སུ་ཐོར་
བུ་རུ་ལོགས་སུ་མ་བཀོད་པས་གསུམ་འབུམ་ནང་དུ་བཅུག་ཡོད་དོ། ། །
གསུང་འབུམ་འདིའི་པར་སྐྲུན་ལ་བདག་གིས་ཀན་སུའུ་མི་རིགས་དཔེ་སྐྲུན་ཁང་གི་རྩོམ་སྒྲིག་པ་གཙོ་བོ་
གཞོན་པ་རྟ་མགྲིན་འཚོ་དང་ཀན་སུའུ་བོད་རིག་གནས་ཞིབ་འཇུག་ཁང་གི་སྐལ་བཟང་ཐོགས་མེད་ལ་ལས་བཅོལ་
ཏེ་རྒྱུ་སྦྱོར་ནས་སྒྲིག་མགོ་རྩོམ། པར་གཞི་མི་གསལ་བ་རྣམས་ཆད་ལྷག་དག་བཅོས་བྱ་དགོས་པས་དཀའ་ངལ་ལ་
མི་འཛེམས་པར་གློག་ཀླད་དུ་ནང་འདྲེན་མཛད།
ཡང་དཔེ་དེབ་ཚགས་ནས་ཞུས་དག་ཡང་ཡང་བྱ་དགོས་པར་བསམ་སྟེ་དེའི་ཆེད་དུ་སེར་སྨད་ཆོས་མཛད་
ཀྱི་བླ་བྲང་ཕྱག་མཛོད་ཚུལ་ཁྲིམས་རྒྱ་མཚོ། ཅོ་ནེ་ཁྲི་ཟུར་འཇིགས་མེད་ཤེས་རབ་གཙོས་པའི་སེར་སྨད་གཞུང་པ་
འཇིགས་མེད་རྒྱ་མཚོ། སྦྱིན་པ་རྒྱ་མཚོ། བསྟན་པ་རྒྱ་མཚོ། ངག་དབང་དཔལ་ལྡན། ཡེ་ཤེས་ཆོས་འཕེལ།



ཅོ་ནེ་མཚན་ཉིད་གྲྭ་ཚང་གི་འཆད་ཉན་བློ་བཟང་དཔལ་འབྱོར། ས་རིས་གྲྭ་ཚང་གི་རྒན་ཟུར་བློ་བཟང་རྒྱ་མཚོ་
སོགས་རྣམ་པས་རྒྱལ་ས་པེ་ཅིན་དུ་ཕེབས་ནས་ཟླ་གཅིག་ལྷག་རིང་ལ་འབད་བརྩོན་ཞུས་དག་ཐེངས་གཉིས་མཛད་
ལ། དེ་ལྟར་མཛད་ན་ཡང་། དཔེ་གཞི་མི་གསལ་བའི་རྐྱེན་གྱིས་དང༌། གཞུང་འདི་ལ་སློབ་གཉེར་ཆེར་མ་བྱས་
པའི་སྐྱོན་ཆེན་པོས་ད་དུང་ཡང་འདི་ལ་ཡིག་ལོག་དང་། ཆད་ལྷག་སོགས་མི་ཉུང་བ་མཆིས། གཟིགས་པ་པོ་བློ་
ལྡན་དག་གི་དྲུང་བཟོད་པར་གསོལ་ལོ། །
འདིར་རྩོམ་སྒྲིག་འགན་ཁུར་བ་དང་ལས་འཛིན་རྩོམ་སྒྲིག་པ་མི་སྣ་རྣམ་པ་ཚོ་དང་། ཞུས་དག་འགན་ཁུར་
བ་དང་ཞུས་དག་པ་རྣམ་པས་དཀའ་སྤྱོད་འབད་རྩོལ་ཡུན་རིང་བྱས་པ་ལ་སྙིང་ནས་ཐུགས་རྗེ་ཆེ་ཞུ།
པར་སྐྲུན་གྱི་རྒྱུ་སྦྱོར་ཡོན་བདག ཀཱང་ཀྲོའུ་སློབ་མ་ལིང་ལེ་ཏཱ། ཧྲང་ཧེའི་སློབ་མ་ངག་དབང་འཕྲིན་ལས།
ཧྲིན་ཀྲིན་སློབ་མ་ངག་དབང་མཆོག་སྦྱིན། རྣམས་ཀྱིས་གསུང་འབུམ་འདི་པར་སྐྲུན་གྱི་ཡོན་དུ་རྒྱུ་སྦྱོར་རོགས་
རམ་གནང་བ་རྣམས་ལ་ཡང་ཐུགས་རྗེ་ཆེ་ཞུ་བ་ཡིན་ལགས།
ཆོས་མཛད་ངག་དབང་བཟོད་པ་རྒྱ་མཚོ་ནས།
༢༠༠༧ལོའི་ཟླ་༡ཚེས་༨ཉིན།



དཀར་ཆག
• (307) |
འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ་
བཞུགས་སོ། ༈…………………….
.... （ 1 )
འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་པོ་བསྡུས་
པའི་ཆུ་ཀླུང་བློ་གསལ་གདུང་བ་འཕྲོག་བྱེད།……………
•…….……..…... (20)
འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་
འཕར་འབྱེད་པའི་ལྡེ་མིག་ཅེས་བྱ་བ་བཞུགས་སོ། ། །
(248)
འཇམ་དཔལ་གཤིན་རྗེ་གཤེད་ཀྱི་རྒྱུད་རྟོག་བདུན་གྱི་བསྡུས་དོན་ཊིཀྐ་རྒྱུད་ཀྱི་སྒོ་འབྱེད་ཅེས་
བྱ་བ་བཞུགས་སོ། ། ...........
.........(298)
འདུས་པའི་བདག་བསྐྱེད་བཞུགས་སོ། ། ....……….
གསང་བ་འདུས་པའི་རས་བྲིས་དང་བསམ་གཏན་གྱི་དཀྱིལ་འཁོར་སྒྲུབ་མཆོད་བྱ་ཚུལ་
གྱི་ཆོག་བསྒྲིག་དངོས་གྲུབ་སྙེ་མ་ཞེས་བྱ་བ་བཞུགས་སོ། ། .…………. ..…………...… (337)
དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ་
ཞེས་བྱ་བ་བཞུགས་སོ། ། ........
........... (348)
འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ་ཕལ་སྲེག་དང་
བཅས་པ་བཞུགས་སོ། ………….…….
....................... (370)
ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་གསོ་བཅས་བཞུགས་སོ། ། ....…..…….…... (382)
ཆོས་རྒྱལ་ལ་བརྟེན་པའི་ཟོར་ལས་གནམ་ལྕགས་ཐོགས་འབབ་བཞུགས་སོ། ། ..............…… (392)
རྣམ་སྲས་མངོན་རྟོགས་བཞུགས་སོ། ། .......………........
(399)
ཆོས་སྐྱོང་ལྕམ་སྲིང་གི་བསྐང་གསོ་བཞུགས་སོ། ། .........
(407)
..............



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
(418)
ལོ་གསར་གྱི་དུས་སུ་དཔལ་ལྡན་ལྷ་མོའི་ཚེས་གཏོར་འབུལ་ཚུལ་བཞུགས་སོ། ། ....………….…..……. (413)
འཇིགས་བྱེད་དཔའ་བོ་གཅིག་པའི་མངོན་རྟོགས་བསྡུས་པའི་རྣམ་གྲངས་བརྗོད་པ་བདུད་ལས་
རྒྱལ་བྱེད་ཅེས་བྱ་བ་བཞུགས་སོ། ། ...……………...
ཡོངས་འཛིན་བླ་མའི་གསོལ་འདེབས་བརྟན་བཞུགས་སྨོན་ལམ་བཅས་བཞུགས་སོ། ། .......(429)
གསོལ་འདེབས་བརྟན་བཞུགས་སྨོན་ལམ་དང་བཅས་པ་བཞུགས་སོ། ། ..…. .……………. (431)
ལྷ་མོ་ནོར་རྒྱུན་མའི་སྒྲུབ་ཐབས་བསམ་འཕེལ་དབང་རྒྱལ་བཞུགས་སོ། ། .................... (433)



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་
རྒྱུད་དོན་གསལ་བར་བཀོད་པ་བཞུགས་སོ། །
ན་མོ་མཉྫ་གྷོ་ཥཱ་ཡ། བདེན་གཉིས་ཟུང་དུ་འཇུག་པའི་དམ་ཚིག་གིས། ༈ བགྲང་ཡས་སྤྲུལ་བས་འགྲོ་བའི་
དོན་མཛད་པ། ། ཁྱབ་བདག་རྡོ་རྗེ་འཆང་ལ་གུས་བཏུད་ནས། ། འདུས་པའི་རྒྱུད་ཀྱི་གླེང་གཞིའི་དོན་ཙམ་
བཤད། ། དེ་ལ་འདིར་འདུས་པའི་རྩ་རྒྱུད་ཀྱི་ཐོག་མར་འདི་སྐད་བདག་གིས་ཐོས་པ་ཞེས་པ་ནས་བཞུགས་སོ་
ཞེས་པའི་བར་གྱི་དོན་འཆད་པ་ལ་གཉིས། ཡི་གེ་བཞི་བཅུ་དགོད་པ་དང་། དེའི་དོན་བཤད་རྒྱུད་ལ་བརྟེན་ནས་
འཆད་ཚུལ་ལོ། ། དང་པོ་ནི། སང་སྐྲྀ་ཏའི་སྐད་དུ་ཨེ་ཝཾ་མ་ཡཱཐུ་ཏི་ཨེ་ཀ་སྨིན་ས་མ་ཡེ་བྷ་ག་ཝཱན་སརྦ་ཏ་ཐཱ་ག་ཏ་
ཀཱ་ཡ་ཝ་ཀ་ཙི་ཏ་ཏ་ཧྲི་ད་ཡ་བཛྲ་ཡོ་ཉིད་བྷ་གེ་ཞུ་བི་ཛ་ཧཱ་ར་ཞེས་འབྱུང་ཞིང་། བོད་སྐད་དུ་ཨེ་ཝཾ་འདི་སྐད། མ་ཡཱ་
བདག་གིས། ཤུ་ཏཾ་ཐོས་པ། ཨེ་ཀ་སྨིན་ས་མ་ཡ་དུས་གཅིག་ན། བྷ་ག་ཝཱན་བཅོམ་ལྡན་འདས། སརྦ་ཏ་ཐཱ་ག་
ཏ་དེ་བཞིན་གཤེགས་པ་ཐམས་ཅད་ཀྱི། ཀཱ་ཡ་ཝ་ཀ་ཙིཏྟ་སྐུ་དང་གསུང་དང་ཐུགས་ཀྱི། ཧྲི་ད་ཡ་སྙིང་པོ། །
བཛྲ་ཡོ་ཁིད་རྡོ་རྗེ་བཙུན་མོའི། བྷ་གེ་ཁུ་བྷ་ག་ལ། བི་ཛ་ཧཱ་ར་ནི་བཞུགས་སོ་ཞེས་པར་འགྱུར་རོ། ། གཉིས་པ་
ལ་བཞི། ཡིག་དོན། སྤྱི་དོན། སྦོས་དོན། མཐར་ཐུག་གི་དོན་ནོ། ། དང་པོ་སྔོན་བྱུང་ལྟར་ན། རྒྱུད་ཀྱི་
ཚིག་དོན་མ་ལུས་པ་འདི་སྐད་སྡུད་པ་བོ་བདག་གིས་ཐོས་པ་ནི་དུས་གཅིག་གི་ཚེ་ན་རྒྱུད་ཀྱི་སྟོན་པ་བཅོམ་ལྡན་
འདས་དེ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་སྙིང་པོ་རྡོ་རྗེ་བཙུན་མོའི་བྷ་གའི་
མིང་གིས་བསྟན་པའི་ཡུལ་སྟོང་བ་ཉིད་དང་དེ་མཚོན་བྱེད་ཆོས་འབྱུང་གི་ནང་དུ་འཁོར་ལོས་བསྒྱུར་བའི་ལུགས་
ཅན་གྱིས་བཞུགས་པའི་གནས་དེར་ཐོས་སོ། ། དེ་ཉིད་རྗེས་འཇུག་གི་ཉམས་ལེན་དང་སྦྱར་ན་ལྷག་མོས་ལུས་ལ་
བསྡུ་པ་ཡན་གྱི་སྒྲུབ་པ་བོ་བདག་གིས་ཐོས་པ་སྟེ་བསྒོམས་པའི་ལྷག་མས་འོད་གསལ་དུ་བསྡུས་པའི་དུས་གཅིག་ན།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་ཟླ་བ་དང་གསུང་ས་བོན་དང་ཐུགས་ཕྱག་མཚན་དང་
སྙིང་པོ་སྐུ་ཡོངས་རྫོགས་ལས་བྱང་ཆུབ་པའི་དང་པོའི་མགོན་པོ་དེ་རྡོ་རྗེ་བཙུན་མོའི་བྷ་གའི་དབྱིབས་ཅན་གྱི་ཆོས་
འབྱུང་གི་ནང་དུ་གཞལ་ཡས་ཁང་གི་དབུས་ཟླ་གདན་ལ་བཞུགས་པར་བསྒོམ་པ་སྟེ་དོན་བསྡུས་པའོ། །གཉིས་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་ལ་གཉིས། འདི་ སྐད་ཀྱི་དོན་དང་
། བདག་ གིས་ ཐོས་ པ་ སོགས་ ཀྱི་དོན་བཤད་པའོ། ། དང་པོ་ལ་
གཉིས། ། ཨེ་ཝཾ་དང་པོར་བརྗོད་དགོས་པ་དང་། དོན་དེ་བཤད་རྒྱུད་ཀྱི་ལུང་གིས་བསྒྲུབས་པའོ། ། དང་པོ་
ལ་གཉིས། དྲི་བ་དང་། ལན་ནོ། ། དང་པོ་ལ་ཁོ་ན་རེ། སྡུད་པ་པོས་རྒྱུད་སོགས་ཀྱི་ཐོག་མར་ཨི་དམ་སོགས་
མི་བརྗོད་པར་ཨེ་ཝཾ་ཁོ་ན་བརྗོད་པ་ཅི་ཡིན་ཞེ་ན། གཉིས་པ་ལན་ནི། དེའི་རྒྱུ་མཚན་ཡོད་དེ། ཨེ་ཝཾ་གྱི་ཡི་གེ་
གཉིས་ནི་དེ་བཞིན་གཤེགས་པས་ཐབས་ཤེས་ཁྱད་པར་ཅན་མཚོན་བྱེད་ཀྱི་བརྡར་མཛད་པ་ཡིན་པས་ན། དེ་
གཉིས་ཀྱིས་ཐབས་ཤེས་ཁྱད་པར་ཅན་མཚོན་པ་འདྲ་བ་ཨི་དཾ་སོགས་ཀྱིས་མཚོན་མི་ནུས་པའི་རྒྱུ་མཚན་གྱིས་ཡིན་
པའི་ཕྱིར་རོ། ། གཉིས་པ་ལ་གཉིས། ཤེས་བྱེད་དྲིས་ཏེ་ཁུངས་དགོད་པ་དང་། ཁུངས་དེ་ལས་ ཇི་ལྟར་
གསུངས་པའི་ཚུལ་ལོ། ། དང་པོ་ནི། ཨེ་ཝཾ་གྱིས་དོན་དེ་ལྟར་མཚོན་པ་གང་ལས་གསུངས་ཞེ་ན། འདུས་པའི་
བཤད་རྒྱུད་ལྷའི་དབང་བོས་ཞུས་པ་ལས་པ་གསུངས་སོ། ། གཉིས་པ་ལ་གཉིས། ཞུ་བ་དང་། ལན་ནོ། ། དང་
པོ་ནི། བརྒྱ་བྱིན་གྱིས་གསོལ་པ། ཅིའི་ཕྱིར་འདི་སྐད་ཅེས་བྱ་འདི། ། གང་ཕྱིར་དང་པོར་རབ་ཏུ་སྦྱར། ། རྩི་
འདི་བདེ་གཤེགས་གསུང་ཡིན་ནམ། ། ཉན་ཐོས་ཀྱིས་བཤད་ཡིན་ནམ་ཅི། ། བདག་གི་སོམ་ཉི་འདི་དག་
ཀུན། ། སྲིད་མཐར་ཕྱིན་པས་བསལ་དུ་གསོལ། ། ཞེས་ཞུས་སོ། ། དོན་ནི་བརྗོད་བྱ་ཅི་འདྲ་བ་ཞིག་མཚོན་
པའི་ཕྱིར་འདི་སྐད་ཅེས་བྱ་བ་སྟེ་ཨེ་ཝཾ་གྱི་ཡི་གེ་འདི་གསུངས་པ་དང་། རྒྱུ་མཚན་གང་གི་ཕྱིར་གསུང་རབ་ཀྱི་དང་
པོར་རབ་ཏུ་སྦྱར་བ་དང་། ཨེ་ཝཾ་ཞེས་པའི་ཚིག་འདི་ཅི་བདེ་བར་གཤེགས་པའི་གསུང་ཡིན་ནམ། འོན་ཏེ་དེ་
ལས་རྒྱུད་ཐ་དད་པའི་ཉན་ཐོས་ཀྱིས་ཏེ་སྡུད་པ་བོས་བཤད་པ་ཡིན་ནམ་ཅི། བདག་གི་སོམ་ཉི་གསུམ་པོ་འདི་དག་
ཀུན་སྲིད་པ་ཟད་པའི་མཐར་ཕྱིན་པ་ཁྱེད་ཀྱིས་བསལ་དུ་གསོལ་ཞེས་པའོ། ། གཉིས་པ་ལན་ལ་ལྔ། ཞུ་བ་བོ་སྤྲོ་
བསྐྱེད་ནས་ཉན་པར་གདམས་པ། ཡི་གེ་གཉིས་ཐབས་ཤེས་ཁྱད་པར་ཅན་དུ་འགྱུར་ཚུལ། དེ་གཉིས་ཀྱི་དེ་ཉིད་
ལེགས་པར་ཤེས་པའི་ཕན་ཡོན་དང་ཉེས་དམིགས། དེ་རྣམས་ཀྱི་གྲུབ་པའི་དོན། དེས་ན་ཡེ་གེ་གཉིས་ཀྱི་དེ་ཉིད་
ལ་གུས་པར་བྱ་བའོ། ། དང་པོ་ནི། དམ་ཆོས་ཡོན་ཏན་སྨྲ་བ་ཡིས། ། ལྷ་ཡི་དབང་བོའི་ཚིག་གསན་ནས། །
དེ་ནས་ལེགས་སོ་ཞེས་བྱིན་ཏེ། ། བཅོམ་ལྡན་འདས་ཀྱིས་འདི་སྐད་གསུངས། ། ཞེས་པ་སྟེ། དམ་པའི་ཆོས་
ཨེ་ཝཾ་གྱི་ཆོས་གྱི་ཡོན་ཏེ་ཏན་ཆེ་ཞུ་བའི་སངས་རྒྱས་ཀྱིས་ལྷའི་དབང་བོས་ཞུས་པའི་ཚིག་གསན་ནས། དེ་ནས་དེ་ལ་
ལེགས་སོ་ཞེས་བྱ་བ་བྱིན་ཏེ་བཅོམ་ལྡན་འདས་ཀྱིས་འདི་སྐད་ཅེས་གསུངས་སོ། །གང་ན། གང་ཕྱིར་ཐམས་
ཅད་གཟིགས་པ་ཡིས། ། དང་པོར་འདི་སྐད་ཅེས་གསུང་པ། ། དེ་ནི་གོ་རིམ་བཞིན་དུ། ། ལྷ་གྱི་དབང་བོ་
ཉན་པར་གྱིས། ། ཤིག་ཅེས་པ་སྟེ་གོ་སླའོ། ། གཉིས་པ་ལ་གསུམ། ཨེ་ཝཾ་གསུང་རབ་ཀུན་གྱི་གཞིའི་ཐབས་



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
ཤེས་ཡིན་ཚུལ། བདེ་ཆེན་འདྲེན་པའི་ཐབས་ཤེས་ཡིན་ཚུལ། བདེ་སྟོང་དབྱེར་མེད་ཀྱི་ཐབས་ཤེས་ཡིན་ཚུལ་
ལོ། ། དང་པོ་ནི། ཆོས་ཀྱི་ཕུང་བོ་བརྒྱད་ཁྲི་དང་། ། བཞི་སྟོང་གི་ནི་གྲངས་སྙེད་ཀྱི། ། ཀུན་གྱི་གཞི་དང་ཕ་
མ་ནི། ། ཡི་གེ་གཉིས་སུ་དེ་བཞིན་བསྟན། ། ཡི་གེ་ཨེ་ནི་མར་གྱུར་བ། །ལོ་ནི་ཕ་ཞེས་བྱ་བར་གྲགས། །
ཐིག་ལེ་དེར་ནི་སྦྱོར་བ་སྟེ། ། སྦྱོར་དེ་ཤིན་ཏུ་རྨད་བྱུང་བའོ། ། ཞེས་པ་སྟེ། ཆོས་ཀྱི་ཕུང་བོ་བརྒྱད་ཁྲི་དང་བཞི་
སྟོང་གི་གྲངས་ཇི་སྙེད་པ་དེ་སྙེད་ཀྱི་གསུང་རབ་ཀུན་གྱི་གཞི་ནི་ཡི་གེ་གཉིས་སུ་བསྟན་ཏེ། དེ་ཡང་ཕ་དང་མ་
འདུས་ནས་བུ་བསྐྱེད་པ་ཇི་ལྟ་བ་དེ་བཞིན་དུའོ། ། དེ་ལ་ཡི་གེ་ཨེ་ནི་མ་དང་འདྲ་བར་གྱུར་བ་ཡིན་ལ། དེས་ཤེས་
རབ་ཀྱི་ཡི་གེ་དབྱངས་བཅུ་དྲུག་མཚོན་ནོ། ། ཝ་ནི་ཕ་དང་འདྲ་བར་ཞེས་བྱ་བར་གྲགས་ཏེ། དེས་ཐབས་ཀྱི་ཡི་
གེ་གསལ་བྱེད་སོ་གསུམ་མཚོན་ལ། ཝཾ་ཡི་ཐིག་ལེ་ནི་དབྱངས་གསལ་དེར་ནི་སྟེ་དེ་དག་ཐབས་ལ་ཞེས་མཉམ་པར་
སྦྱོར་བ་མཚོན་པ་སྟེ། སྦྱོར་ཚུལ་དེ་ནི་ཤིན་ཏུ་རྨད་དུ་བྱུང་བ་སྟེ་ངོ་མཚར་ཆེ་བའོ། ། དེ་ནི་དཔེར་ན། མས་བུ་
རིགས་མི་འདྲ་བ་དུ་མའི་ཐུན་མོང་བའི་རྐྱེན་བྱེད་ལ་ཕས་ནི་བུའི་རིགས་ཐུན་མོང་མ་ཡིན་པའི་རྒྱུ་བྱེད་ཅིང་། ཕ་
མ་གཉིས་སྙོམས་པར་ཞུགས་པས་བུའི་ལུས་འགྲུབ་པར་བྱེད་པ་དེ་བཞིན་དུ། དབྱངས་རྣམས་གསལ་བྱེད་ཀྱི་སྲོག་
ཏུ་ཞུགས་པས་ཐུན་མོང་བའི་རྐྱེན་བྱེད་ ཅིང་། གསལ་བྱེད་རྣམས་ཀྱིས་ཐུན་མོང་མ་ ཡིན་ པའི་ རྒྱུ་ བྱེད་ལ།
དབྱངས་གསལ་ཕན་ཚུན་སྦྱར་བ་ལས་རིམ་པ་བཞིན་དུ་མིང་ཚིག་སོགས་ངག་གི་ཚོགས་དང་གསུང་རབ་རྣམས་
ཀྱང་འགྲུབ་པོ། ། དེ་དོན་དང་སྦྱར་ན་ཨེས་ཤེས་རབ་དོན་དམ་དང་། ལས་ཐབས་ཀུན་རྫོབ་བདེན་པ་དང་།
ཐིག་ལེ་དེ་གཉིས་དབྱེར་མེད་དུ་སྦྱོར་བ་མཚོན་པ་སྟེ། དེ་དག་ནི་མདོ་སྔགས་གཉིས་ཀའི་སྤྱི་དོན་ནོ། ། གཉིས་
པ་བདེ་ཆེན་འདྲེན་པའི་ཐབས་ཤེས་ཡིན་ཚུལ་ནི། ཨེ་ནི་པདྨ་ཞེས་བཤད་ལ། །ཝ་ནི་རྡོ་རྗེ་ཉིད་ཡིན་ནོ། །
ཐིག་ལེ་དེར་ནི་ས་བོན་ཏེ། ། དེ་ལས་འགྲོ་བ་གསུམ་རྣམས་སྐྱེ། ། ཞེས་པ་སྟེ། ཡང་ཨེ་ཡིག་གྲུ་གསུམ་ནི་དེ་དང་
དབྱིབས་མཐུན་པའི་རིག་མའི་པདྨ་ཞེས་བཤད་ལ། ཝ་ཡིག་ཟླུམ་པོ་ནི་དེ་དང་དབྱིབས་མཐུན་པ་གཙོ་བོའི་ང་
རྒྱལ་འཛིན་པའི་ཡབ་ཀྱི་རྡོ་རྗེའི་ནོར་བུ་ཉིད་ཡིན་ནོ། ། ཝ་ཡི་ཐིག་ལེ་ནི་རྡོ་རྗེ་དང་པདྨ་སྦྱར་བ་དེར་ནི་བྱུང་བའི་
ས་བོན་ཏེ། གཞི་ལ་སྦྱར་ན་ས་བོན་དེ་ལས་འགྲོ་བ་རབ་འབྲིང་ཐ་གསུམ་པོ་རྣམས་སྐྱེ་ལ། བསྐྱེད་རིམ་ལ་སྦྱར་ན་
གཤེགས་པ་དང་སེམས་དཔའ་དང་ཁྲོ་བོ་རྣམ་པ་གསུམ་སྐྱེའོ། ། གསུམ་པ་བདེ་སྟོང་དབྱེར་མེད་ཀྱི་ཐབས་ཤེས་
ཡིན་ཚུལ་ནི། ཨེ་ནི་ཤེས་རབ་ཉིད་གྱུར་ལ། ། ཝ་ནི་རབ་དགའི་བདག་པོའོ། ། ཐིག་ལེ་མི་ཤིགས་དེ་ཉིད་
དེ། ། དེ་ལས་ཡེ་གེ་ཉིད་ཀྱང་སྐྱེ། ། ཞེས་པ་སྟེ། ཡང་ཨེ་ཡིག་གྲུ་གསུམ་གྱིས་ནི་རྣམ་ཐར་སྒོ་གསུམ་གྱི་ངོ་བོར་
གྱུར་བའི་དེ་བཞིན་ཉིད་རྟོགས་པའི་ཤེས་རབ་ཉིད་དུ་གྱུར་བ་མཚོན་ལ། ཝས་ནི་རབ་ཏུ་སྟེ་མཆོག་ཏུ་དགའ་བའི་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བདག་པོ་སྟེ་གཙོ་བོ་ལྷན་སྐྱེས་ཀྱི་དགའ་བ་མཚོན་ཞིང་། ཐིག་ལེ་ཞི་བདེ་སྟོང་དེ་གཉིས་མི་ཤིགས་པ་སྟེ་མི་ཕྱེད་
པར་སྦྱོར་བའི་དེ་ཉིད་དེ། ལམ་དེ་གོམས་པ་ལས་ཆོས་ཕུང་བརྒྱད་ཁྲི་བཞི་སྟོང་གི་ཡི་གེ་རྣམས་ཉིད་ཀྱང་སྐྱེ་བ་སྟེ་
དེ་རྣམས་ཀྱི་ཆོས་ཀྱི་འཁོར་ལོ་བསྐོར་བར་འགྱུར་བ་མཚོན་ནོ། ། དེ་དག་ནི་རིམ་པ་གཉིས་ཐུན་མོང་བའི་སྤྱི་དོན་
ནོ། ། གསུམ་པ་ཡི་གེ་གཉིས་ཀྱི་དེ་ཉིད་ཤེས་མ་ཤེས་པའི་ཕན་ཡོན་དང་ཉེས་དམིགས་ནི། ཆོས་ཀྱི་ཕྱག་རྒྱུ་ཡི་གེ་
གཉིས། ། དེ་ཉིད་བཤད་པ་གང་གིས་ཤེས། ། དེ་ནི་སེམས་ཅན་ཐམས་ཅད་ལ། ། ཆོས་ཀྱི་འཁོར་ལོ་བསྐོར་
བྱེད་འགྱུར། ། འགྲོ་བ་གང་གིས་ཡི་གེ་གཉིས། ། མི་ཤེས་རྟག་ཏུ་འདོན་པ་དག ། དེ་ནི་སངས་རྒྱས་ཆོས་
རྣམས་ལས། ། ཕྱི་རོལ་སྦྱོར་སྤངས་ཐུབ་པ་བཞིན། ། ཞེས་པ་སྟེ། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་དོན་
ལ་རྒྱས་འདེབས་པའི་ཆོས་ཀྱི་ཕྱག་རྒྱ་ཡི་གེ་གཉིས་པའི་དེ་ཁོ་ན་ཉིད་སྔར་བཤད་པ་ལྟར་གང་གིས་ཤེས་པ་དེ་ནི་རིང་
བོར་མི་ཐོགས་པར་སེམས་ཅན་ཐམས་ཅད་ལ་ཆོས་ཀྱི་འཁོར་ལོ་བསྐོར་བར་བྱེད་པའི་སངས་རྒྱས་སུ་འགྱུར་ལ།
འགྲོ་བ་གང་གིས་ཡི་གེ་གཉིས་ཀྱི་དེ་ཉིད་མི་ཤེས་པར་རྟག་ཏུ་འདོན་པ་དེ་དག་ནི་སང་ས་རྒྱས་ཀྱིས་གསུངས་པའི་བླ་
མེད་ཀྱི་ཆོས་རྣམས་ལས་ཕྱི་རོལ་ཏུ་གྱུར་བ་སྟེ་ཐབས་ཤེས་དབྱེར་མེད་དུ་སྦྱོར་བ་སྤངས་པའི་དཀའ་ཐུབ་པ་ཕྱི་རོལ་
པའི་དྲང་སྲོང་བཞིན་ནོ། ། བཞི་པ་དེ་རྣམས་ཀྱི་གྲུབ་པའི་དོན་ནི། ཨེ་ལིཾ་ཡིག་གཉིས་སྒྱུ་མ་ལ། ། ཐམས་ཅད་
མཁྱེན་པ་འདིར་བཞུགས་པས། ། དམ་ཆོས་བསྟན་པའི་ཐོག་མར་ནི། །ཨེ་ཝཾ་དེ་ཕྱིར་རབ་ཏུ་བཤད། །
ཅེས་པ་སྟེ། སྡུད་པ་བོས་དམ་པའི་ཆོས་བསྟན་པའི་ཐོག་མར་ཨེ་ཝཾ་ཁོ་ན་རབ་ཏུ་བཤད་པའི་རྒྱུ་མཚན་ཡོད་དེ།
གང་གི་ཕྱིར་ཨེ་ཝཾ་གྱི་ཡི་གེ་གཉིས་ཀྱི་དོན་དག་པ་སྒྱུ་མའི་སྐུ་དང་དོན་གྱི་འོད་གསལ་དངོས་པོ་གཅིག་པའི་ཟུང་
འཇུག་ལ་རྒྱུད་ཀྱི་སྟོན་པ་ཐམས་ཅད་མཁྱེན་པ་འབྲས་བུའི་སྐབས་འདིར་བཞུགས་པས་སོ། ། དེ་རྣམས་ཀྱི་དོན་
བསྡུ་ན་ཆོས་ཀྱི་ཕུང་བོ་ཞེས་པ་ནས་རྨད་དུ་བྱུང་བའོ་ཞེས་པས་གསུང་རབ་ཀུན་ཡི་གེ་གཉིས་ལས་འགྲུབ་པ་དང་།
དེ་ཀུན་གྱི་བརྗོད་བྱ་ཡང་ཡི་གེ་གཉིས་ཀྱི་དོན་དུ་འདུ་བར་བསྟན་པས། ཡི་གེ་གཉིས་ཀྱིས་གསུང་རབ་ཀྱི་ཚིག་དོན་
ཐམས་ཅད་ལ་རྒྱས་འདེབས་པ་བསྟན་ཏེ་ཐུན་མོང་བའོ། ། དེ་ནས་ཨེ་ནི་པདྨ་ཞེས་པ་ནས་ཡི་གེ་ཉིད་ཀྱང་སྐྱེ་ཞེས་
པའི་བར་གྱི་ཚིགས་བཅད་དང་པོས་འདྲེན་བྱེད་རྟགས་ཀྱི་ཨེ་ཝཾ་དང༌། དེ་ལས་བདེ་ཆེན་འདྲེན་ཚུལ་བསྟན་
ཏོ། ། ཚིགས་བཅད་གཉིས་པས་རྟགས་ཀྱི་ཨེ་ཝཾ་སྦྱར་ནས་དྲངས་པའི་ལམ་གྱི་ཨེ་ཝཾ་བདེ་སྟོང་སྦྱོར་བ་བསྟན་ལ།
དེ་ནས་ཨེ་ཝཾ་ཡིག་གཉིས་སྒྱུ་མ་ལ། ། ཞེས་པ་གཉིས་ཀྱིས་འབྲས་བུའི་ཨེ་ཝཾ་སྟོན་ཏེ། གང་ལ་བརྟེན་ནས་དེ་ཁོ་ན་
ཉིད་འཚོལ་བའི་གསུང་རབ་ཀྱང་ཨེ་ཝཾ་དེའི་དོན་གོ་རྒྱུ་ཡང་ཨེ་ཝཾ། གོ་བ་ལ་བརྟེན་ནས་བསྐྱེད་པར་བྱ་བའི་ལམ་
ཡང་ཨེ་ཝཾ། དེས་ཐོབ་པར་བྱ་བའི་འབྲས་བུ་ཡང་ཨེ་ཝཾ་དུ་འདུ་བས་ན་ཨེ་ཝཾ་གསུང་རབ་རྣམས་ཀྱི་ཐོག་མར་སྨོས་



༄༅། །འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
པའོ། ། དེ་ལྟར་ན་ཨེ་ཝཾ་ལ་དབྱེ་ན་ལྔ་སྟེ། རྗོད་བྱེད་སྒྲའི་ཨེ་ཝཾ། བརྗོད་བྱ་དོན་གྱི་ཨེ་ཝཾ། འདྲེན་བྱེད་རྟགས་
ཀྱི་ཨེ་ཝཾ། ཐོབ་བྱེད་ལམ་གྱི་ཨེ་ཝཾ། ཐོབ་བྱ་འབྲས་བུའི་ཨེ་ཝཾ་མོ། ། དེ་དག་བསྡུས་ཏེ་བསྟན་ན། ཨེས་ཤེས་
རབ་དབྱ་ངས་དང་ཝས་ཐབས་གསལ་བྱེད་དང་ཐིག་ལེ་དེ་གཉིས་སྦྱར་བ་ལས་གསུང་རབ་འགྲུབ་པ་ནི་དང་
པོ། །ཨེས་དོན་དམ་དང་ཝས་ཀུན་རྫོབ་དང་ཐིག་ལེ་དེ་གཉིས་ཟུང་དུ་སྦྱོར་བ་ནི་གཉིས་པ། ཨེས་ཕྱག་རྒྱུའི་
པདྨ་དང་ཝས་ཡབ་ཀྱི་རྡོ་རྗེ་ནོར་བུ་དང་ཐིག་ལེ་དེ་གཉིས་སྦྱོར་བ་ནི་ཕྱིའི་འདྲེན་བྱེད་རྟགས་ཀྱི་ཨེ་ཝཾ་ཡིན་ལ།
ཨེས་རྩ་འཁོར་རྣམས་དང་ཝས་དེར་བསྒོམ་རྒྱུའི་ཐིག་ལེས་དང་ཡིག་འབྲུ་ཐིག་ལེ་དེ་དབག་ལ་དམིགས་པ་གཏོད་པ་
ནི་ནང་གི་འདྲེན་བྱེད་རྟགས་ཀྱི་ཨེ་ཝཾ་སྟེ་དེ་གཉིས་ནི་གསུམ་པ། ཨེས་སྟོང་ཉིད་རྟོགས་པའི་ཤེས་རབ་དང་ལས་
ལྷན་སྐྱེས་ཀྱི་བདེ་བ་དང་ཐིག་ལེ་དེ་གཉིས་དབྱེར་མེད་དུ་སྦྱོར་བ་ནི་བདེ་སྟོང་དབྱེར་མེད་ཀྱི་ཨེ་ཝཾ་ཡིན་ལ། ཨེས་
རིམ་པ་གསུམ་པའི་སྒྱུ་ལུས་པའི་ཡེ་ཤེས་དང་ལས་དེའི་སྒྱུ་མའི་སྐུ་དང་ཐིག་ལེ་དེ་གཉིས་དབྱེར་མེད་དུ་སྦྱོར་བ་
མཚོན་ཏེ་སྦས་དོན་གྱི་བདེན་གཉིས་དབྱེར་མེད་དང་། ཨེས་དོན་དམ་འོད་གསལ་དང་ཝས་ཀུན་རྫོབ་སྒྱུ་མ་དང་
ཐིག་ལེ་དེ་གཉིས་དབྱེར་མེད་དུ་སྦྱོར་བ་མཚོན་ཏེ་མཐར་ཐུག་གི་བདེན་གཉིས་དབྱེར་མེད་དེ་བཞི་བའོ། ། སྒྲིབ་
པ་སྤངས་པའི་བདེ་སྟོང་དབྱེར་མེད་དང་བདེན་གཉིས་དབྱེར་མེད་གཉིས་ནི་ལྔ་བ་འབྲས་བུའི་ཨེ་ཝཾ་སྟེ་སྔ་མའི་
འགྲོས་ཀྱིས་གོ་བར་བྱའོ། ། ལྔ་ བ་ཡི་གེ་གཉིས་ཀྱི་དེ་ཉིད་ལ་གུས་པར་བྱ་བ་ནི། དེ་བས་བརྒྱ་བྱིན་ལྷ་ཡི་
བདག ། གལ་ཏེ་རྟག་ པའི་ གནས་འདོད་ན། ། ཡི་གེ་སྒྱུ་མ་དྲན་བྱ་ཞིང་། ། དམ་པའི་ཆོས་ལ་བླ་མར་
གྱིས། ། ཞེས་པ་སྟེ། སྔར་བཤད་པའི་དོན་དེ་བས་ན་བརྒྱ་བྱིན་ལ་ལྷ་ཡི་བདག་པོ་ཞེས་བོས་ནས་ཁྱེད་གལ་ཏེ་
རྟག་པའི་གནས་ཕྱིར་མི་ལྡོག་པའི་གོ་འཕང་ཐོབ་པར་འདོད་ན་ཡི་གེ་གཉིས་ཀྱིས་མཚོན་པའི་འོད་གསལ་ཀྱི་ཡེ་
ཤེས་དང་དག་པའི་སྒྱུ་མའི་སྐུ་གཉིས་དབྱེར་མི་བྱེད་པར་སྦྱོར་བ་དྲན་པར་བྱ་ཞིང་། དམ་པའི་ཆོས་ཀྱི་གནད་
མཐར་ཐུག་པ་ཨེ་ཝཾ་གྱི་དོན་ལ་བློ་མར་ཏེ་མཆོག་ཏུ་ཤེས་པར་གྱིས་ལ་ཉམས་སུ་ལོངས་ཤིག་ཅེས་པའོ། ། གཉིས་པ་
བདག་གིས་ཐོས་པ་སོགས་ཀྱི་དོན་བཤད་པ་ལ་གཉིས། དངོས་དང་ཐིག་ལེ་ཡིག་འབྲུར་འགྱུར་ཚུལ་ལོ། ། དང་
པོ་ནི། འཁོར་ལོ་བསྒྱུར་བའི་ངོ་བོ་ལ། ། བདག་གིས་ཐོས་པ་ཞེས་གསུངས་ཏེ། ། ས་བོན་ངོ་བོས་གང་སྤྲུལ་
བ། ། ལྷ་རྣམས་ཀྱི་ནི་འཁོར་ལོ་མཆོག ། མཆོག་ཏུ་དགའ་བའི་དུས་གང་ཡིན། ། དུས་གཅིག་ན་ཞེས་བཤད་
པ་ཡིན། ། དབང་ཕྱུག་བརྒྱད་ཀྱི་བཅོམ་ལྡན་འདས། །བདེ་བ་ཆེན་པོའི་གནས་ལ་བཞུགས། ། འདི་ཡི་ཕུང་
བོ་ལྔ་ རྒྱལ་བ། ། དེ་བཞིན་གཤེགས་པ་ཐམས་ཅད་ཡིན། ། དེ་ཡི་བདག་ཉིད་སྐུ་གསུང་ཐུགས། ། རྡོ་རྗེ་
ཐུགས་འདིར་བདེ་ཆེན་པོ། ། བཙུན་མོ་ལེགས་སྦྱངས་ཕྱག་རྒྱ་སྟེ། ། ལེགས་སྦྱངས་པདྨ་བྷ་ག་ཡིན། །



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞུགས་པ་རྡོ་རྗེ་འཛིན་པ་དེར། ། ཐིག་ལེའི་གཟུགས་ཀྱིས་གནས་པའོ། ། ཞེས་པ་སྟེ། ལྷའི་འཁོར་ལོ་བསྒྱུར་
བའི་ངོ་བོ་གཙོ་བོའི་ང་རྒྱལ་འཛིན་པའི་སྒྲུབ་པ་བོ་ལ་བདག་གིས་ཞེས་གསུངས་སོ། ། ཐོས་པ་ཞེས་གསུངས་པ་ནི་
ཡབ་ཡུམ་སྙོམས་པར་ཞུགས་པའི་བྱང་སེམས་ཀྱི་ས་བོན་འཛག་པ་དེ་ཡི་ངོ་བོས་གང་སྤྲུལ་བ་སྟེ། དེ་ནི་ཡུམ་གྱི་
པདྨར་བསྐྱེད་པའི་དཀྱིལ་འཁོར་རྒྱལ་མཆོག་གི་ལྷ་རྣམས་ཀྱི་ནི་འཁོར་ལོ་མཆོག་ཡིན་ལ། དེ་ལྟར་སྤྲུལ་བའི་དུས་
ནི་ཡབ་ཡུམ་མཉམ་པར་སྦྱར་བ་ལས་མཆོག་ཏུ་དགའ་བ་བསྐྱེད་ནས་བྱང་སེམས་ཡུམ་གྱི་བདྨར་ཞུགས་པའི་དུས་
གང་ཡིན་པ་དེ་ལ་ནི་དུས་གཅིག་ན་ཞེས་རྩ་རྒྱུད་ལས་བཤད་པ་ཡིན་ནོ། ། དེ་ནི་དབང་ཕྱུག་བརྒྱད་ཀྱི་བདག་ཉིད་
བཅོམ་ལྡན་འདས་བདེ་བ་ཆེན་པོའི་གནས་བྷ་ག་ལ་བཞུགས་སོ་སྟེ་བཞུགས་པ་དེར་རོ། ། འདུས་པ་འདིར་ནི་
སྒྲུབ་པ་བོ་འདི་ཡི་ཕུང་བོ་ལྔ་ནི་རྒྱལ་བ་དེ་བཞིན་གཤེགས་པ་ཐམས་ཅད་ཡིན་ཞེས་གསུང་ལ། དེས་ན་སྒྲུབ་པ་བོའི་
ཕུང་བོ་ལྔ་བོ་དེ་ཡི་བདག་ཉིད་ཀྱི་ལུས་ངག་ཡིད་གསུམ་ནི་སྐུ་དང་གསུང་ཐུགས་སོ། ། ཐུགས་ཏེ་སྙིང་པོ་རྡོ་རྗེ་ནི་
འདིར་ཡབ་ཡུམ་སྙོམས་པར་ཞུགས་པ་ལས་སྐྱེས་པའི་བདེ་བ་ཆེན་པོའོ། ། བཙུན་མོ་ནི་ལེགས་པར་སྦྱངས་པ་སྟེ་
ལྷ་མོར་བསྐྱེད་ནས་ལུས་ལ་ལྷ་བཀོད་པའི་ལས་དང་ཡེ་ཤེས་ཀྱི་ཕྱག་རྒྱ་གང་རུང་སྟེ། ལེགས་པར་སྦྱངས་པ་སྟེ་ཨཱ་
ལས་པདྨར་བསྐྱེད་པའི་ཡུམ་གྱི་པདྨ་ནི་བྷ་ག་ཡིན་ནོ། ། དེ་ལ་བཅོམ་ལྡན་འདས་བཞུགས་ཞེས་པའི་བཅོམ་ལྡན་
འདས་ནི་པདྨ་དེར་རྡོ་རྗེ་འཛིན་པའི་ངོ་བོར་མོས་པའི་ཐིག་ལེའི་གཟུགས་ཡིན་ལ། དེའི་གཟུགས་ཀྱིས་གནས་པ་
ནི་བཞུགས་ པའོ། ། གཉིས་ པ་ ཐིག་ལེ་ཡིག་འབྲུར་འགྱུར་ཚུལ་ནི། ཆ་ གཉིས་ པ་ ནི་ དགུ་ བ་ ཉིད་ ཀྱིས་
བཤད། །སུམ་ཅུ་བཅུ་བ་ལྔ་བའི་ས་བོན་ཉིད། ། ཆ་གཉིས་ལྔ་བ་དྲུག་པས་ཕྱེ་བ་ལས། ། བྱུང་བ་འདི་ནི་ཐིག་
ལེ་ཡིན་ཞེས་བཤད། ། ཅེས་པ་སྟེ། ལྷ་མོ་བཞིས་ཞུས་པ་ལས། ཆ་ནི་དབྱངས་ཏེ་དེའི་གཉིས་པ་ནི་ཨཱའོ། །
དགུ་བ་ནི་མ་ནིང་བཞི་དོར་བའི་ཨ་ནས་བགྲང་བའི་དགུ་བ་མོ་ཉིད་ཀྱིས་བཤད་པ་ནི་ཨོ་ཉིད་དུ་བྱ་ནའོ། ། མ་
ནིང་ར་ལེ་བཞི་དོར་བའི་ཨ་ནས་བགྲངས་པའི་དབྱངས་བཅུ་གཉིས་དང་། ཀ་ཙ་ཊའི་སྡེ་བའི་ཡི་གེ་བཅོ་ལྔ་སྟེ་ཉེར་
བདུན་དང་ཏ་སྡེའི་དང་པོ་གསུམ་བསྣན་པས་སུམ་ཅུའི་དེའི་ཐ་མ་སུམ་ཅུ་བ་དེའོ། ། དེའི་འོག་མ་དྷ་ནས་
བགྲངས་ན་བཅུ་བ་ལའོ། ། དེའི་འོག་མ་ཝ་ནས་བགྲངས་ན་ལྔ་བའི་ས་བོན་ཉ་ཉིད་དེ། དོན་ལ་ཧ་ཉིད་ཐུ་བ་
ཡིན་གྱི་ད་དང་ལ་ཐུ་བ་མིན་ནོ། ། དེ་ལྟར་ལཱ་དང་ཨོཾ་དང་ཧ་གསུམ་པོ་གཞིར་བཞག་པའི་དང་པོ་བའི་ཨཱ་ལེ་ཆ་
གཉིས་ཏེ་རྣམ་བཅད་ཀྱིས་བརྒྱན་པས་ཨའོ། ། ཨོ་ལ་པ་སྡེའི་ལྔ་བ་མ་ཡིག་ཐིག་ལེར་བྱིན་པས་ཨོཾ་མོ། ། ཧ་ལ་
དབྱངས་དྲུག་པ་སྤུ་ཡིས་ཕྱེ་བ་ལས་ཧུའོ། ། དེ་ལ་ཡང་མ་ཡིག་བྱིན་པས་ཧཱུྃ་མོ། ། དེ་ལྟ་བུ་ལས་བྱུང་བའི་འབྲུ་
གསུམ་པོ་འདི་ནི་ཡུམ་གྱི་པདྨར་ཕྱུང་བའི་ཐིག་ལེ་ཡིན་ཞེས་བཤད་དོ། ། དེ་གསུམ་ལྷ་རང་རང་གི་ས་བོན་དང་



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་ང་་རྒྱུད་དོན་གསལ་བར་བཀོད་པ། །
བཅས་པ་སོ་གཉིས་ལས་ལྷ་སོ་གཉིས་བསྐྱེད་པའི་དོན་ཏེ། དེ་དག་ནི་བསྐྱེད་རིམ་དང་ཐུན་མོང་བའི་སྤྱི་དོན་
ནོ། ། གསུམ་པ་གླེང་གཞི་སྦས་དོན་དུ་བཤད་པ་ལ་གསུམ། ཡི་གེ་རེ་རེའི་དོན་བཤད་པ་དང་། དོན་བསྡུ་བ་
དང་། ཨེ་ཝཾ་གྱི་དོན་དུ་འདུ་ལུགས་སོ། ། དང་པོ་ལ་བཞི། ཨེ་ཝཾ་སོགས་ཡི་གེ་བཅུ་གསུམ་གྱི་དོན། ག་ཝན་
སོགས་ཡི་གེ་བརྒྱུད་གྱི་དོན། ཀ་སོགས་ཡི་གེ་བཅུ་གཅིག་གི་དོན། ཉིད་བྷ་སོགས་ཡི་གེ་བརྒྱད་ཀྱི་དོན་བཤད་
པའོ། ། དང་པོ་ལ་བཞི། གཞི་ལམ་ཐུན་མོང་གི་སྟོང་བ་གསུམ་གྱི་ངོ་བོ་དང་གོ་རིམ། སྣང་བ་དང་རླུང་གི་རང་
བཞིན་དང་ཤེས་པ་གཞན་སྐྱེ་ཚུལ། ཉིང་མཚམས་སྦྱར་ནས་ཁམས་དང་ཕུང་པོ་གཉིས་སོགས་འབྱུང་ཚུལ།
དོན་བསྡུས་ཏེ་འཁོར་བར་འཁོར་ཚུལ་ལོ། ། དང་པོ་ནི། རྒྱུད་རྡོ་རྗེ་འཕྲེང་བ་ལས། ཨེ་ནི་ཤེས་རབ་དམ་པ་
སྟེ། ། འདོད་ཆགས་བྲལ་སོགས་སྐད་ཅིག་བདག ། སྲིད་པ་གསུམ་ན་ཡོངས་ཤེས་པའི། །འདི་ནི་རྩ་བར་
རྣམ་པར་བསྟན། །ཅེས་པ་སྟེ། འདིར་ཨེ་ཞེས་པའི་ཨེ་ནི་ཤེས་རབ་དམ་པ་སྣང་བ་མཚོན་པར་བྱེད་པ་སྟེ། དེ་
ཡང་འདོད་ཆགས་དང་བྲལ་བ་ལ་སོགས་པའི་ཆགས་བྲལ་བར་མ་ནས་ཕྲག་དོག་གི་བར་གྱི་རང་བཞིན་སོ་གསུམ་
གྱི་རྩ་བར་རྩ་རྒྱུད་ལས་སེམས་སྣང་བ་འདི་ནི་རྣམ་པར་བསྟན་ཏོ། ། སྐད་ཅིག་བདག་སྟེ་རང་བཞིན་གྱི་རྟོག་པ་སོ་
གསུམ་སྐད་ཅིག་དང་ཐང་ཅིག་དང་ཡུད་ཙམ་ལ་སོགས་པའི་ཚད་དུ་འདོད་ཁམས་ལ་སོགས་པའི་སྲིད་པ་གསུམ་ན་
ཉམས་སུ་མྱོང་བའི་སྒོ་ནས་ཡོངས་སུ་ཤེས་པའི་ཚུལ་གྱིས་སྐྱེ་བའི་དོན་ནོ། །ཝཾ། འོད་མ་འགྲེང་བ་ལྟར་མཛེས་
ཤིང་། ། ཆགས་ལ་སོགས་པ་རབ་བསྐྱེད་ལྡན། ། སྣང་བ་མཆེད་པ་རྣམ་པར་ཤེས། ། མིང་ནི་ཐབས་ཞེས་བྱ་
བ་ཡིན། ། ཞེས་པ་སྟེལོ་ལ་ཤ་སྟི་བསྣན་པས་འོད་མ་འགྲེང་བ་སྟེ་དེ་ལྟ་བུར་མཛེས་ཤིང་འདོད་ཆགས་དང་ལ་
སོགས་པའི་ཞེན་པ་ནས་ཀྱ་རྒྱུའི་བར་གྱི་རང་བཞིན་གྱི་རྟོག་པ་བཞི་བཅུ་རབ་ཏུ་བསྐྱེད་པའི་ནུས་པ་དང་ལྡན་པ་སྟེ།
དེ་ལྟ་བུའི་སྣང་བ་མཆེད་པའི་རྣམ་པར་ཤེས་པ་ཞེས་པའི་མིང་ཅན་ནི་ཐབས་ཞེས་བྱ་བ་ཡིན་ནོ། ། མ། རིག་
ཆེན་རང་ཉིད་རྩ་བ་སྟེ། ། ཞེས་པ་ནི། མ་ལ་ཧཱ་བིརྱ་བསྣན་པ་ནི་རིག་པ་ཆེན་པོ་འོད་གསལ་ལོ། ། ལུགས་
མཐུན་ལ་འོད་གསལ་རང་ཉིད་ཀྱི་རྩ་བ་ནི་མ་རིག་པའོ་ཞེས་སྦྲེལ་བས་ཉེར་ཐོབ་བསྟན་ཏེ། སྔ་མ་གཉིས་ཀྱི་ཤུགས་
ལས་ཉེར་ཐོབ་དེ་རང་བཞིན་གྱི་རྟོག་པ་བདུན་གྱི་རྩ་བ་ཡིན་པ་དང་། མིང་ཐབས་ཤེས་འདྲེས་མར་ཡང་གོ་བར་
འགྱུར་རོ། ། ཡང་སྣང་བ་གསུམ་གྱི་སྐྱེ་བའི་གོ་རིམ་ལ་གཉིས། སྐྱེ་བ་ལུགས་ལྡོག་གི་རིམ་པ་དང་། ཐིམ་པ་
ལུགས་འབྱུང་གི་རིམ་པའོ། ། དང་པོ་ནི་ལུགས་ལས་ལྡོག་པའི་མ་རིག་པའོ། ། མ་རིག་པ་ལས་ཀྱང་འདི་
འབྱུང་། ། དེ་ལས་སྣང་བ་འབྱུང་བའོ། ། ཞེས་པ་སྟེ། སྣང་བ་གསུམ་སྐྱེ་བ་ན་ལུགས་ལས་ལྡོག་པའི་ཚུལ་གྱིས་
འོད་གསལ་ལས་མ་རིག་པ་འབྱུང་བའོ། ། དེ་བཞིན་དུ་མ་རིག་པ་ལས་ཀྱང་སྣང་བ་མཆེད་པ་འདི་འབྱུང་ཞིང་།



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྣང་བ་མཆེད་པ་དེ་ལས་སྣང་བ་འབྱུང་བའོ། ། གཉིས་པ་ཐིམ་པ་ལུགས་འབྱུང་ནི། ཨཱ། རྣམ་ཤེས་དང་བོར་
འཇུག་པ་ནི། །སྣང་བ་མཆེད་པའི་མིང་དུ་སྟེ། ། དེ་ནི་སྟོང་བ་ཆེར་འདུག་ལ། ། དེ་ཡང་འོད་གསལ་བར་
འགྲོའོ། ། ཞེས་པ་སྟེ། ཡཱ་ལ་ཏི་བསྣན་པའི་ལ་ཏི་ནི་འགྲོ་བའོ། ། འགྲོ་ཚུལ་ནི་རྣམ་ཤེས་དང་པོ་སྣང་བ་གང་དུ་
འཇུག་ཅིང་འགྲོ་བ་ནི་སྣང་བ་གཉིས་པ་མཆེད་པའི་མིང་ཅན་དུ་ཐིམ་ནས་འགྲོ་བ་སྟེ། མཆེད་པ་དེ་ནི་གསུམ་པ་
སྟོང་བ་ཆེན་པོར་འཇུག་ལ། སྟོང་ཆེན་ཉེར་ཐོབ་དེ་ཡང་འོད་གསལ་བར་ཐིམ་ནས་འགྲོ་བར་འགྱུར་བའོ། །
གཉིས་པ་སྣང་བ་དང་རླུང་གི་རང་བཞིན་སོགས་ནི། ཤུ། སྣང་བ་གསུམ་གྱི་མཚན་ཉིད་ཅན། ། གང་འདིར་
རྣམ་ཤེས་གསུམ་ཐོས་པ། །སེམས་ཅན་ཁམས་ནི་མ་ལུས་པའི། ། རང་བཞིན་རྩ་བ་འདི་ཡིན་ནོ། ། ཏཾ། དེ་
ནི་རེ་རེའོ་དོན་བླང་བ། ། རླུང་གིས་བླངས་ནས་འཛིན་བྱེད་ལ། ། རླུང་དང་ལྡན་པའི་རྣམ་ཤེས་ནི། ། རྟག་
ཏུ་འགྲོ་ལ་ གནས་ པར་འགྱུར། ། ཨེ། འདི་ནི་རླུང་ཁམས་ཆེན་ པོ་ སྟེ། ། རྣམ་ ཤེས་ གསུམ་ གྱི་བཞོན་པ་
ཡིན། ། དེ་ཡིས་རང་བཞིན་རྟག་ཏུ་ནི། ། ཇི་ལྟ་ཇི་ལྟར་འགྲོ་བར་འགྱུར། ། ཞེས་པ་སྟེ། ཡང་ཤུ་ལ་ཏི་
བསྣན་པའི་ཤུ་ཏི་ནི་ཐོས་ཞེས་པའོ། ། གང་ཐོས་ན་སྣང་བ་གསུམ་གྱི་མཚན་ཉིད་ཅན་རྣམ་ཤེས་གསུམ་པོ་ཐོས་
པའོ། ། གང་དུ་ན་འདུས་པའི་སྐོར་འདིར་ཐོས་སོ། ། ཅི་ལྟར་ན་སེམས་ཅན་གྱི་ཁམས་ནི་མ་ལུས་པའི་རང་
བཞིན་བརྒྱད་ཅུའི་རྩ་བ་ནི་སྣང་བ་གསུམ་པོ་འདི་ཡིན་པར་ཐོས། ཏཾ་ནི་དི་ནི་ཞེས་པ་སྟེ་དབང་པོའི་ཤེས་པ་ལྔ་རེ་
རེ་སྟེ་སོ་སོ་ལ་དོན་ཡུལ་ལྔ་སོ་སོར་སྣང་བ་དེ་ནི་དབང་ཤེས་ཀྱི་བཞོན་པའི་རླུང་གིས་བླངས་པ་སྟེ་བསྐྱོད་ནས་རྣམ་
ཤེས་ཀྱིས་ཡུལ་འཛིན་པར་བྱེད། རླུང་གི་བཞོན་པ་དང་ལྡན་པའི་རྣམ་ཤེས་ནི་དུས་རྟག་ཏུ་འགྲོ་བ་ལ་གནས་པར་
འགྱུར་རོ། ། འདིས་ནི་རྣམ་ཤེས་ཀྱི་ཡུལ་འཛིན་པ་ལ་རླུང་གྲོགས་སུ་ངེས་པར་སྟོན་ནོ། ། ཨེ་ལ་ཥ་བསྣན་པའི་
ཨེཥ་ནི་འདི་ཞེས་པའོ། ། ལས་ཀྱི་རླུང་འདི་ནི་བྱེད་ལས་ཀྱི་སྒོ་ནས་རླུང་ཁམས་ཆེན་པོ་སྟེ་རྣམ་ཤེས་གསུམ་ཀྱི་
བཞོན་པ་ཡིན་ནོ། ། བཞོན་པ་དེ་ཡིས་རྣམ་ཤེས་ཇེ་ཆེར་རིམ་གྱིས་བསྐྱོད་པ་ལས་རང་བཞིན་གྱི་རྟོག་པ་རྣམས་
རྟག་ཏུ་ནི་ཇི་ལྟ་ཇི་ལྟར་བསྐྱོད་པ་དེ་བཞིན་དུ་འགྲོ་བ་སྟེ་འབྱུང་བར་འགྱུར་རོ། ། དེ་ཡང་ཡེ་ཤེས་རྡོ་རྗེ་ཀུན་ལས་
བཏུས་ལས། རྣམ་པར་ཤེས་པ་དེའི་བཞོན་པ་ནི་རླུང་ངོ་། ། རླུང་ལས་མེའོ། ། མེ་ལས་འོ། { ཆུ་ལས་སའོ།
། དེ་རྣམས་ཕུང་བོ་ལྔ་དང་སྐྱེ་མཆེད་དྲུག་དང་ཡུལ་ལྔ་སྟེ་ཞེས་པ་དང་། སྣང་བའི་རྒྱུས་རང་བཞིན་རྣམས་ཡང་
དག་པར་འབྱུང་ངོ་ཞེས་གསུངས་པ་བཞིན་དུའོ། ། གསུམ་པ་ཉིང་མཚམས་སྦྱར་ནས་ཁམས་དང་ཕུང་པོ་འགྲུབ་
ཚུལ་ལ་ལྔ། ། ཁམས་བཞི་སྐྱེ་ཚུལ། ཕུང་བོ་ལྔ་འབྱུང་ཚུལ། གཞི་དུས་ཀྱི་ཡེ་ཤེས་ལྔ་འབྱུང་ཚུལ། སྐྱེ་མཆེད་
དྲུག་འབྱུང་ཚུལ། གཞི་དུས་ཀྱི་རྡོར་བཟླས་འབྱུང་ཚུལ་ལོ། ། དང་བོ་ནི། ཀ སྲ་བའི་ཁམས་དང་ཆུ་ཉིད་



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
དང་། །དེ་བཞིན་མེ་དང་རླུང་དག་ནི། ། རྣམ་པར་ཤེས་པས་བླངས་ནས་སུ། །སྲིད་གསུམ་གནས་སུ་སྐྱེ་
བར་འགྱུར། ། ཞེས་པ་སྟེ། ཀ་ལ་ག་རྒྱ་ཊ་བསྣན་པ་ནི་སྲ་བའོ། ། ཉིང་མཚམས་སྦྱོར་བའི་ཚེ་སྲ་བའི་ས་ཁམས་
དང་ཆུའི་ཁམས་ཉིད་དང་དེ་བཞིན་དུ་མེ་དང་རླུང་གི་ཁམས་དག་ནི་ཡིད་ཀྱི་རྣམ་པར་ཤེས་པས་བླངས་པ་སྟེ་
བཟུང་ནས་སུ། འགྲོ་བ་མཆོག་འབྲིང་དམན་གསུམ་གྱི་སྲིད་པ་གསུམ་གྱི་གནས་སུ་སྐྱེ་བར་འགྱུར་རོ། ། རྒྱུད་
ལས་རླུང་མེ་ཆུ་ས་བཞི་རིམ་པར་སྐྱེ་བར་གསུངས་པ་ནི་ཤེས་པའི་རྟེན་བྱེད་པའི་ནུས་པ་ཇེ་རགས་སུ་སོང་བ་ལ་
དགོངས་ཀྱི། གཞན་དུ་ན་ཁུ་ཁྲག་གི་དབུས་སུ་རྣམ་ཤེས་ཞུགས་ཏེ་ཉིང་མཚམས་སྦྱར་བའི་དུས་སུ་ཡང་འབྱུང་བ་
བཞི་ཙམ་ནི་ཡོད་དེ། དེའི་ཚེ་ཁུ་ཁྲག་གཉིས་ཀྱི་སྲ་གཤེར་ཡོད་པས་ས་ཆུའི་ཁམས་གཉིས་ཡོད་ལ། དྲོད་དང་རྣམ་
ཤེས་ཀྱི་བཞོན་པའི་རླུང་ཡོད་པས་མེ་རླུང་གཉིས་ཀྱང་ཡོད་པའི་ཕྱིར་རོ། ། གཉིས་པ་ཕུང་བོ་ལྔ་འབྱུང་ཚུལ་ནི།
སྨིན། འདི་ནི་ཕུང་བོ་ལྔ་རྣམས་སུ། ། འབྱུང་བ་འདུས་བྱས་མཚན་ཉིད་ནི། ། གཟུགས་ཚོར་འདུ་ཤེས་འདུ་
བྱེད་དང་། ། རྣམ་ཤེས་ཉིད་ནི་ལྔ་བའོ། ། ཞེས་པ་སྟེ། སྨིན་ལ་ཨ་བསྣན་པ་ནི་འདིའོ། ། སྔར་བཤད་པའི་
འབྱུང་བ་བཞི་འདི་ཡོད་ན་ནི་འདུས་བྱས་ཀྱི་མཚན་ཉིད་ཅན་གྱི་ནི་ཕུང་བོ་ལྔ་བོ་རྣམས་འབྱུང་བ་སྟེ། ཕུང་པོ་ལྔ་
ནི་གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་ཤེས་ཀྱི་ཕུང་བོ་ཉིད་ནི་ཕུང་བོ་ལྔ་བའོ། ། གསུམ་
པ་གཞི་དུས་ཀྱི་ཡེ་ཤེས་ལྔ་ནི། ས། མཉམ་ཉིད་སོ་སོར་རྟོག་པ་དང་། བྱ་བ་སྒྲུབ་པ་ཉིད་དང་ནི། ། མེ་ལོང་
དང་ནི་ཆོས་ཀྱི་དབྱིངས། ། འདི་ནི་རྣམ་ཤེས་ལྔ་བོ་ཡིན། ། ཞེས་པ་སྟེ། ས་ལ་མ་ཏཱ་བསྣན་པའི་ས་མ་ཏཱ་ནི་
མཉམ་པ་ཉིད་དོ། ། དེ་ཡང་མཉམ་པ་ཉིད་དང་སོ་སོར་རྟོག་པ་དང་བྱ་བ་སྒྲུབ་པ་ཉིད་དང་མེ་ལོང་ལྟ་བུ་དང་ནི་
ཆོས་ཀྱི་དབྱིངས་ཀྱིས་རྣམ་ཤེས་འདི་ནི་ལྔ་བོ་ཡིན་ནོ། ། བཞི་བ་སྐྱེ་མཆེད་དྲུག་ནི། ། མ། ཡིད་ཀྱི་སྐྱེ་མཆེད་
ཉིད་དང་ནི། ། མིག་དང་དེ་བཞིན་རྣ་བ་དང་། ། སྣ་དང་ལྕེ་དང་ལུས་རྣམས་ཏེ། ། འདི་ནི་སྐྱེས་མཆེད་
རྣམས་འབྱུང་བའོ། ། ཞེས་པ་སྟེ། མ་ནི་མཱ་ན་ཞེས་པ་སྟེ་ཡིད་དོ། ། མངལ་དུ་མིང་གཟུགས་འགྲུབ་པའི་རྐྱེན་
གྱིས་ཡིད་ཀྱི་སྐྱེ་མཆེད་དང་ནི་མིག་དང་དེ་བཞིན་དུ་རྣ་བ་དང་སྣ་དང་ལྕེ་དང་ལུས་ཀྱི་སྐྱེ་མཆེད་རྣམས་སྐྱེ་སྟེ།
འདི་ནི་མངལ་དུ་སྐྱེ་མཆེད་རྣམས་འབྱུང་བའོ། ། ལུས་དང་ཡིད་ཀྱི་སྐྱེ་མཆེད་ནི་སྔར་ནས་གྲུབ་སྟེ། མེར་མེར་བོ་
དང་རྣམ་ཤེས་ནི་དང་པོ་ནས་གྲུབ་པའི་ཕྱིར་རོ། ། དེས་ན་འདིར་རིམ་གྱིས་རྫོགས་པའི་དབང་དུ་མཛད་
པའོ། ། དེས་ན་སྔར་མ་ཐོབ་པ་གསར་དུ་ཐོབ་པ་དང་ཐོབ་ཟིན་རྫོགས་པའི་དབང་དུ་བྱས་པ་གཉིས་ཡོད་
དོ། ། ལྔ་བ་གཞི་དུས་ཀྱི་རྡོར་བཟླས་ནི། ཡེ། གང་ཡང་ཁམས་གསུམ་སེམས་ཅན་རྣམས། ། སྲོག་གི་རྩོལ་བ་
ལ་བརྟེན་པའི། ། གསང་སྔགས་རྒྱལ་བོ་ཟློས་བཞིན་དུ། ། མི་ཤེས་བསམ་གཏན་ཀློག་པ་སྤངས། །ཞེས་པ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྟེ། ཡེ་ལ་ལྕེ་བསྣན་པ་ནི་གང་ཡང་ངོ༌། ། གང་ཡང་ས་འོག་ས་སྟེང་ས་བླའི་ཁམས་གསུམ་པའི་སེམས་ ཅན་
རྣམས་སྲོག་གི་རྩོལ་བ་རྒྱུ་བ་འབྱུང་འཇུག་ལ་བརྟེན་པའི་སྔགས་ཉིན་མཚན་ཀུན་དུ་རླུང་གི་གདངས་ཀྱི་ཨོ་ལ་
སོགས་པའི་གསང་སྔགས་ཀྱི་རྒྱལ་བོ་ཟློས་བཞིན་དུ། དེ་ལྟར་ཡིན་པར་མི་ཤེས་པས་དེའི་དོན་ལ་སེམས་པའི་
བསམ་གཏན་དང་དེ་ས་བོན་གྱི་སྔགས་ཀློག་པ་སྟེ་ཟླ་བའི་རྡོར་བཟླས་ལ་བརྩོན་པ་སྤངས་སོ། ། དེས་ན་རྡོར་
བཟླས་ལ་འབད་པར་བྱ་སྟེ་འདིས་ནི་ངག་དབེན་བསྟན་ནོ། ། བཞི་བ་དོན་བསྡུས་ཏེ་འཁོར་བར་འཁོར་ཚུལ་ནི།
བྷ། འབྱུང་བ་འདི་ལས་རང་བཞིན་ཡང་། ། ཆགས་དང་ཆགས་མེད་ལ་སོགས་པ། ། དེ་ལས་དགེ་དང་མི་
དགེའི་ལས། ། དེ་ལས་སྐྱེ་བ་འབྱུང་བ་ཡིན། ། ཞེས་པ་སྟེ། བྷ་ལ་བནྟི་བསྣན་པའི་བྷ་པནྟི་ནི་འབྱུང་ངོ་ཞེས་
པའོ། །འབྱུང་བ་སྣང་བ་གསུམ་པོ་འདི་ལས་ཆགས་པ་དང་ཆགས་མེད་ལ་སོགས་པའི་རང་བཞིན་གྱི་རྟོག་པ་
རྣམས་སླར་ཡང་འབྱུང་པའི་སྔར་ལྟར་རོ། ། རང་བཞིན་གྱི་རྟོག་པ་དེ་ལས་ཉོན་མོངས་པ་རྣམས་དང་དེ་ལས་
དགེ་བ་དང་མི་དགེ་བའི་ལས་གསོག་གོ ། ལས་དེ་ལས་སླར་ཡང་འཆི་བའི་འོད་གསལ་ལས་བར་དོ་གྲུབ་ནས་
མངལ་ལ་སོགས་པར་སྐྱེ་བ་འབྱུང་བ་ཡིན་པས་སྐྱེ་འཆིའི་འཁོར་ལོ་བསྐོར་བར་འགྱུར་རོ། ། ལུགས་འབྱུང་གི་ཚེ་
ནི་རླུང་ཇེ་ཞེན་ཇེ་ཞེན་དུ་འགྲོ་བའི་ཚུལ་གྱིས་འཆི་ལ། ལུགས་ལྡོག་གི་ཚེ་རླུང་ཇེ་རགས་ཇེ་རགས་སུ་འགྲོ་བའི་ཚུལ་
གྱིས་སྐྱེ་སྟེ། དེ་དག་གི་རྩ་བ་ནི་འོད་གསལ་ལས་འདའ་བ་མེད་དོ། ། དེ་རྣམས་གྱི་དོན་བསྡུ་ན། ཡས་ནི་བར་དོ་
འཆི་བའི་ཚེ་སྣང་མཆེད་ཐོབ་གསུམ་གྱིས་འོད་གསལ་དུ་ཐིམ་ཚུལ་དེ་བསྟན། མས་ནི་ལུགས་ལྡོག་གི་ཚེ་འོད་
གསལ་ལས་སྣང་ལ་གསུམ་འབྱུང་ཚུལ་དེ་བསྟན། ཨེ་ཝེམ་གསུམ་ཀྱི་ནི་རང་བཞིན་ལས་རྟོག་པ་ཚན་པ་གསུམ་སྐྱེ་
བར་བསྟན། ཤུས་ནི་སྣང་བ་གསུམ་རང་བཞིན་བརྒྱད་ཅུའི་རྩ་བ་ཡིན་པར་བསྟན། ཨེས་ནི་སྣང་བ་གསུམ་ལས་
རང་བཞིན་རྣམས་སྐྱེ་ཚུལ་བསྟན། ཀ་སྨིན་མ་གསུམ་གྱིས་ནི་མངལ་དུ་ཕུང་ཁམས་སྐྱེ་མཆེད་རྣམས་ལ་འགྲུབ་
ཚུལ་བསྟན། ཡས་ནི་གཞི་དུས་ཀྱི་ཡེ་ཤེས་ལྔ་བསྟན། ཏཾ་གྱིས་ནི་ཕྱིར་བཙས་པ་ནི་དབང་ཤེས་ཡུལ་ལ་འཇུག་ཚུལ་
བསྟན། ཡེས་ནི་བཙས་པའི་ཚེ་སྣ་སྒོ་ནས་རླུང་འབྱུང་འཇུག་བྱེད་ཚུལ་བསྟན། བྷས་ནི་འཁོར་བར་འཁོར་ཚུལ་
དེ་བསྟན་ནོ། ། གཉིས་པ་ག་ཝན་སོགས་ཡི་གེ་བརྒྱད་ཀྱི་དོན་བཤད་པ་ལ་གཉིས། ལུས་དབེན་བསྒོམ་ཚུལ་དང་།
སྟོང་བ་གསུམ་མཉམ་གཞག་ཏུ་བསྒོམས་ནས་རྗེས་ཐོབ་ཏུ་རྒྱས་འདེབས་ཚུལ་ལོ། ། དང་པོ་ལ་ལྔ། ཕུང་བོ་ལྔ་
རིགས་ལྔར་སྒོམ་པ་དང་། ། ཁམས་བཞི་ཡུམ་བཞིར་སྒོམ་པ་དང་། མིག་སོགས་ས་སྙིང་སོགས་སུ་སྒོམ་པ་དང་།
ཡན་ལག་ཁྲོ་བོར་སྒོམ་པ་དང༌། གསང་ཆེན་རིགས་གཅིག་པའི་ལུས་དབེན་ནོ། ། དང་པོ་ནི། ག འགྲོ་བར་
འབྱུང་བའི་ཕུང་བོ་ཡང་། ། སངས་རྒྱས་པ་ཡི་བདག་ཉིད་དེ། ། མངོན་པར་བྱང་ཆུབ་རྣམ་ལྔ་ཞེས། ། མིང་



༄༅། །འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
གིས་རབ་ཏུ་བསྐུལ་བ་ཡིན། ། ཞེས་པ་སྟེ། ག་ལ་ཏི་བསྣན་པའི་ག་ཏི་ནི་འགྲོ་བའོ། ། རིགས་དྲུག་གི་འགྲོ་བར་
རང་རང་གི་སྐྱེ་གནས་སུ་འབྱུང་བའི་ཕུང་བོ་ལྔ་ཡང་གཟུགས་ཕུང་རྣམ་སྣང་སོགས་སངས་རྒྱས་ལྔ་ཡི་བདག་ཉིད་
དེ། དེ་ལྔ་རེ་རེ་ལ་ཡང་སླར་རིགས་ལྔའི་མངོན་པར་བྱང་ཆུབ་པ་རྣམ་པ་ལྔ་ཞེས་པའི་མིང་གིས་རབ་ཏུ་བསྐུལ་བ་
སྟེ་གསུངས་པ་ཡིན་ནོ། །
གཉིས་པ་ཁམས་བཞི་ཡུམ་བཞིར་སྒོམ་པ་ནི། ཝཱན། རླུང་དང་མེ་དང་ཆུ་དང་ས། ། སྤྱན་ལ་སོགས་པ་
བཞི་བ་སྟེ། ། ཡེ་ཤེས་བདག་ཉིད་ཅན་གསུམ་དུ། ། ཤེས་བྱ་སངས་རྒྱས་བྱང་ཆུབ་སྟེར། ། ཞེས་པ་སྟེ། ཝཱན་
གྱི་ཝལ་མུ་བསྣན་པའི་ཝ་མུ་ནི་རླུང་ངོ་། ། རླུང་དང་མེ་དང་ཆུ་དང་སའི་ཁམས་བཞི་ནི་སྤྱན་དང་ལ་སོགས་པས་
མཱ་མ་ཀི་དང་གོས་དཀར་དང་སྒྲོལ་མ་བཞིའི་ངོ་བོར་བསྒོམས་པ་སྟེ། ། བསྒོམ་ཚུལ་ནི་མཉམ་གཞག་ ཏུ་ཕྲ་མོ་
བསྒོམས་ནས་སྣང་མཆེད་ཐོབ་གསུམ་གྱི་ཡེ་ཤེས་གསུམ་གྱི་བདེ་སྟོང་སྦྱར་བའི་མཐར་རྗེས་ཐོབ་ཏུ་མཉམ་གཞག་གི་
ཉམས་མྱོང་དྲན་ནས་ཡུལ་དུ་སྣང་བ་ཀུན་ཡེ་ཤེས་གསུམ་གྱི་བདག་ཉིད་ཅན་དུ་ཤེས་པར་བྱས་ནས་ལྷ་མོ་བཞིའི་ངོ་
བོའི་བསྒོམས་པས་སངས་རྒྱས་ཀྱི་བྱང་ཆུབ་ཚེ་འདི་ལ་སྟེར་བར་འགྱུར་རོ། ། གསུམ་པ་མིག་སོགས་ས་སྙིང་
སོགས་སུ་སྒོམ་པ་ནི། ས།ཐམས་ཅད་དེ་བཞིན་གཤེགས་པའི་ལུས། ། ཕྱག་རྒྱ་བཞིས་ནི་རྒྱས་བཏབ་ཅིང་། །
མིག་ལ་སོགས་པའི་བདག་ཉིད་དེར། ། ས་སྙིང་ལ་སོགས་རྒྱལ་བའི་སྲས། ། ཞེས་པ་སྟེ། ས་ལ་རྔ་བསྣན་པའི་
སརྦ་ནི་ཐམས་ཅད་དམ་ཀུན་ནོ། ། རང་ཉིད་དེ་བཞིན་གཤེགས་པ་ཐམས་ཅད་ཀྱི་ལུས་ཏེ་སྐུར་བསྒོམ་མོ། ། ཇི་
ལྟར་ན་རང་ལྷར་བསྒོམས་པའི་སྐུ་ཕྱག་ཆེན། གསུང་ཆོས་རྒྱ། ཐུགས་དམ་རྒྱ། འཕྲིན་ལས་ལས་རྒྱ་སྟེ་ཕྱག་རྒྱུ་
བཞིས་ནི་རྒྱས་བཏབ་ཅིང་བསྒོམ་མོ། ། དེ་ཡང་རང་ལྷར་བསྒོམ་པ་དེར་རྒྱལ་བའི་སྲས་པོ་ས་སྙིང་ལ་སོགས་པས་
ཕྱག་རྡོར་དང་ནམ་སྙིང་འཇིག་རྟེན་དབང་ཕྱུག་སྒྲིབ་སེལ་འཇམ་དབྱངས་རྣམས་རིམ་པ་བཞིན་དུ། མིག་དང་མ་
སོགས་པས་རྣ་བ་སྣ་ལྕེ་ལུས་ཡིད་ཀྱི་དབང་བོའི་བདག་ཉིད་དུ་བསྒོམ་པར་བྱའོ། ། བཞི་བ་ནི། རྦ། རོལ་བས་
དགའ་བ་གང་ཡིན་པའི། ། ཁྲོ་བོ་རྒྱལ་བོ་སྟོབས་ཆེན་རྣམས། ། དེ་ནི་ཕྱོགས་མཚམས་ངོ་བོ་རུ། ། དཔུང་བ་
ཡན་ལག་རྣམས་སུ་བརྟག །ཅེས་པ་སྟེ། ཨཅནྟ་ནི་འདུལ་བའོ། ། རོལ་བའམ་འདུལ་བ་ནི་གདུག་པ་འདུལ་
བའི་དགའ་བ་གང་ཡིན་པའི་ཁྲོ་བོ་རྒྱལ་བོ་སྟོབས་ཆེན་པོ་ཕྱོགས་དང་མཚམས་སྲུང་བའི་ངོ་བོ་རུ་གནས་པ་དེ་
རྣམས་ནི་དཔུང་བ་ལ་སོགས་པའི་ཡན་ལག་བཅུ་བོ་རྣམས་ཀྱི་ངོ་བོར་བརྟག་པ་སྟེ་བསྒོམ་མོ། ། འདིར་དཔུང་བ་
ཞེས་པས་གཤིན་རྗེ་གཤེད་དཔུང་བར་དགོང་བར་བསྟན་ཅེས་ཁ་ཅིག་གསུང་ཡང་བརྟག་པར་བྱ་བའི་གནས་ཏེ།
འདིར་དཔུང་པ་ཞེས་དང་བོར་འབྱུང་ཡང་གཤིན་རྗེ་གཤེད་དང་སྦྱོར་དགོས་པའི་ངེས་པ་མེད་པ་འདྲ་སྟེ། གོང་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུ་ཡུམ་བཞིའི་ལུས་དབེན་གྱིས་སྐབས་སུ་རླུང་དང་མེ་དང་ཆུ་དང་ས། ། སྤྱན་ལ་སོགས་པ་བཞི་བོ་སྟེ། ། ཞེས་
འབྱུང་ཡང་རླུང་དང་སྤྱན་མ་སྦྱོར་དགོས་པ་མ་ཡིན་པའི་ཕྱིར་རོ། ། འདིར་བྱམས་པ་དང་ཀུན་བཟང་གཉིས་ཀྱི་
ལུས་དབེན་དངོས་སུ་མ་བསྟན་ཀྱང་རྡོ་རྗེ་འཕྲེང་བར་གསུངས་པས་དེ་གཉིས་ལུས་དབེན་མེད་པ་མིན་ནོ། །
རྒྱུད་ཕྱི་མ་དང་ཟླ་གསང་ཐིག་ལེ་ལས་དམ་པའི་རིགས་ནི་རྣམ་པ་བརྒྱ་ཞེས་གསུངས་ནས་ཁྲོ་བོ་བཅུ་དང་བྱམས་པ་
དང་ཀུན་བཟང་གི་ལུས་དབེན་མ་གསུངས་པ་ལྟ་བུ་ཡང་ཡོད་དེ་རྒྱུས་བསྡུས་སོ། ། ལྔ་བ་གསང་ཆེན་རིགས་
གཅིག་པའི་ལུས་དབེན་ནི། ཏ། དེ་དང་དེ་ཡི་རིགས་བྱུང་བའི། ། ལྷ་དང་ལྷ་མོ་ཐ་དད་པ། ། དེ་ནི་ཡོད་
མིན་དེ་མེད་ཀྱང་། འགྲོ་བའི་དོན་ཕྱིར་རབ་ཏུ་སྟོན། ། ཞེས་པ་སྟེ། ཏ་ནི་ཏཏྟ་ཞེས་པ་སྟེ་དེ་དང་དེའོ། །
རིགས་ལྔ་བོ་དེ་དང་དེ་ཡི་རིགས་ལས་བྱུང་བའི་སྔར་བཤད་པའི་ལུས་དབེན་གྱི་ལྷ་ཕོ་དང་ལྷ་མོ་རྣམས་ལ་ངོ་བོ་ཐ་
དད་པ་དེ་ནི་ཡོད་པ་མ་ཡིན་ཏེ། ཐམས་ཅད་ཀྱང་སྐབས་འདིར་གསང་ཆེན་རྡོ་རྗེ་འཆང་གི་རིགས་གཅིག་ཏུ་འདུ་
བའི་ཕྱིར་རོ། ། དེ་ཡང་ངོ་བོ་ཐ་དད་པ་དེ་མེད་ཀྱང་གཞི་སོ་སོ་ལ་མོས་པའི་འགྲོ་བའི་དོན་གྱི་ཕྱིར་དུ་ཐ་དད་པ་དེ་
རྣམས་རབ་ཏུ་སྟོན་པར་མཛད་དོ། ། གཉིས་པ་སྟོང་བ་གསུམ་མཉམ་གཞག་ཏུ་བསྒོམས་ནས་རྗེས་ཐོབ་ཏུ་རྒྱས་
འདེབས་ཚུལ་ནི། ཐཱ། དེ་བས་གཉིས་མེད་མཐོང་བ་ཡི། ། རྣམ་འབྱོར་བས་ནི་ཡེ་ཤེས་གསུམ། ། མཐོང་
ཕྱིར་དམན་དང་བར་མ་དང་། ། དམ་པའི་ཡུལ་ལ་གཞག་པར་བྱ། ། ཞེས་པ་སྟེ། ནཱ་ལ་སྦ་ཏ་བྱོ་ཞེས་བྱས་པ་
ནི་བཞག་པར་བྱ་ཞེས་པ་སྟེ། ། ཁ་ཅིག་འདིར་ཐཱ་ལ་ཡི་གེ་དེ་དག་བསྣན་པར་འདོད་པ་ནི་དོན་མིན་ནོ། ། བདེ་
སྟོང་གཉིས་སུ་མེད་པའི་ཡེ་ཤེས་མཐོང་བ་སྟེ་མངོན་དུ་བྱས་པ་ཡི་རྣལ་འབྱོར་པས་ནི་མཉམ་གཞག་ཏུ་སྣང་མཆེད་
ཐོབ་གསུམ་གྱི་ཡེ་ཤེས་གསུམ་མཐོང་བ་དེ་ལས་ལངས་པའི་དུས་སུ་ནི། གཟུགས་དམན་པ་དང་བར་མ་དང་དམ་
པ་སྟེ་མཆོག་གི་ཡུལ་གསུམ་པོ་གང་ཤར་བ་ལ་མཉམ་གཞག་གི་བདེ་སྟོང་དབྱེར་མེད་ཀྱི་རྣམ་རོལ་ཏུ་བཞག་པ་སྟེ་ལྟ་
ཞིང་རྒྱས་གདབ་པར་བྱའོ། ། དེ་ཉིད་གསལ་བར་སྟོན་པ་ནི། ག དབང་བོ་རང་ཉིད་རང་ཡུལ་ལ། ། འགྲོ་
བར་གྱུར་བ་དེ་དང་དེ། ། དབང་བོ་གང་དང་གང་སྤྱོད་ཡུལ། ། དེ་དེ་སྣང་བ་ཙམ་ཉིད་དོ། །ཞེས་པ་སྟེ།
གཙྪ་ཏི་ནི་འགྲོ་བར་འགྱུར་བའོ། ། མིག་སོགས་དབང་བོ་རང་ཉིད་རང་གི་ཡུལ་གཟུགས་སོགས་ལ་འགྲོ་བ་སྟེ་
འཇུག་པར་གྱུར་པའི་ཡུལ་དེ་དང་དེ་དབང་བོ་གང་དང་གང་གི་སྤྱོད་ཡུལ་དུ་ལོངས་སྤྱོད་པ་དེ་དང་དེ་ནི་སྣང་བ་
གསུམ་གྱི་ཡེ་ཤེས་ཀྱི་བདེ་སྟོང་དབྱེར་མེད་པ་ཙམ་ཉིད་དོ་ཞེས་ཡང་དང་ཡང་དུ་བལྟ་བར་བྱ་སྟེ། བདེ་ཆེན་འབར་
བའི་གྲོགས་སུ་འགྲུབ་པའི་ཕྱིར་རོ། ། ཏ། དབང་པོ་དེ་དེའི་ལམ་ནས་ནི། ། སྒྲུབ་པ་བོས་ནི་ཡུལ་ཐོབ་པ། །
དེ་བཞིན་དེ་རྣམས་མ་ལུས་པར། ། ཚིམ་པར་བྱ་ཕྱིར་དབུལ་བར་བྱ། ། ཞེས་པ་སྟེ། ཏ་ལ་བྷ་ཏྟ་བསྣན་པ་ནི་དེ་
12



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
དང་དེའོ། ། མིག་སོགས་དབང་བོ་དེ་དང་དེའི་ལམ་ནས་ནི་སྒྲུབ་པ་བོས་ཡུལ་གང་དང་གང་ལོངས་སྤྱོད་པ་ཐོབ་
པ་རྣམ་གཟུགས་རྡོ་རྗེ་མ་ལ་སོགས་པར་བསྒོམས་ཏེ། རང་རྣམ་སྣང་སོགས་དེ་བཞིན་གཤེགས་པ་རྣམས་སུ་
བསྒོམས་པ་ལ། ཡུལ་དེ་རྣམས་དེ་དག་གི་དབང་བོ་རྣམས་ཚིམ་པར་བྱ་བའི་ཕྱིར་དུ་དབུལ་བར་བྱའོ། ། གསུམ་
པ་ཀ་སོགས་ཡི་གེ་བཅུ་གཅིག་གི་དོན་བཤད་པ་ལ་ལྔ། སྒྱུ་མའི་ལུས་དངོས་དང་ཡེ་ཤེས་གསུམ་གྱི་ཐུན་མོང་མ་ཡིན་
པའི་རྣམ་གྲངས། སྤྱོད་པ་བྱེད་ཚུལ། ཐབས་གང་གིས་ཡེ་ཤེས་གསུམ་སྐྱེད་པ། སྒྱུ་མའི་ཏིང་ངེ་འཛིན་གྱི་ཁྱབ་
པར་བྱེད་ ཚུལ་ ལོ། ། དང་པོ་ནི། ཀཱ། སྐུ་གསུམ་དག་ནི་ཐ་དད་ པར། ། སྐྱོབ་ པ་ ཡིས་ ནི་ ཡང་ དག་
བསྟན། །རྫོགས་པའི་རིམ་པའི་སྦྱོར་བ་ཡིས། ། གཅིག་ཏུ་ཡང་ནི་འགྱུར་བ་ཡིན། ། ཡཱག གང་ཞིག་སངས་
རྒྱས་སྐུའི་མཚན་ཉིད། །ཀུན་རྫོབ་བདེན་པ་གསུངས་པ་ནི། ། དེ་ཉིད་རྫོགས་པའི་སྦྱོར་འགྱུར་བས། འོད་
གསལ་བའི་ནི་རྣམ་པར་དག །བཱ་ཀ ། ཚིག་གི་ལམ་གྱི་ཡུལ་འདི་ཉིད། ། གཙོ་བོ་ཡེ་ ཤེས་ སྐུའི་རང་
བཞིན། ། སེམས་ཅན་ཀུན་ལ་ཕན་པའི་ཕྱིར། ། འཇའ་འཚོན་བཞིན་དུ་སྣང་བ་ཡིན། ། ཞེས་པ་སྟེ། ཀཱ་ཡ་
ནི་སྐུའོ། ། ལྷག་མོས་འོད་གསལ་དུ་བསྡུས་པའི་ཆོས་སྐུ་དང་། ། དང་པོའི་མགོན་པོར་བསྐྱེད་པའི་ལོངས་སྐུ་
དང་། དེ་སྤྲུལ་སྐུར་བསྒྱུར་བའི་སྐུ་གསུམ་དག་ནི་ངོ་བོ་ཐ་དད་པར་སྐྱོབ་པ་ཡིས་ནི་བསྐྱེད་རིམ་དུ་ཡང་དག་པར་
བསྟན་པས། རིམ་པ་དང་པོར་མོས་པ་ཡིད་བྱེད་ཙམ་ལས་ལམ་གྱི་སྐུ་གསུམ་ཁྱད་པར་ཅན་སྦྱོར་པ་མེད་དོ། །
གང་གི་སྐབས་སུ་ཡོད་ན། རྫོགས་པའི་རིམ་པའི་སྦྱོར་བ་ཡིས་ཏེ་རྣམ་འབྱོར་གྱིས་བློས་མོས་པ་ཙམ་མིན་པའི་སྐུ་
གསུམ་ངོ་བོ་གཅིག་ཏུ་ཡང་ནི་སྦྱོར་བར་འགྱུར་བ་ཡོད་པ་ཡིན་ནོ། ། ཐབས་གང་གིས་ན། ཡཱ་ད་ནི་གང་ཞིག་
གོ གང་ཞིག་སངས་རྒྱས་རྡོ་རྗེ་འཆང་གི་མཚན་དཔེས་བརྒྱན་པའི་སྐུའི་མཚན་ཉིད་དམ་ངོ་བོ་ཀུན་རྫོབ་བདེན་
པ་སྒྱུ་མའི་ལུས་སུ་གསུངས་པ་དེ་ཉིད་ནི། འོད་གསལ་བར་ནི་རྣམ་པར་དག་པར་བྱས་པ་ལས་རྫོགས་པའི་རིམ་
པའི་སྐུ་གསུང་ངོ་བོ་གཅིག་ཏུ་སྦྱོར་བ་དག་པའི་ཟུང་འཇུག་གི་སྐུ་འགྲུབ་པར་འགྱུར་བའོ། ། བཱ་ཀ་ས་ཐ་ནི་ཚིག་
གི་ལམ་མོ། ། བླ་མའི་ཚིག་གི་ལམ་ནས་སློབ་མ་ལ་སྒྱུ་མ་ལ་སོགས་པ་དང་དཔེ་དོན་དུ་སྦྱར་ནས་བསྟན་པར་བྱ་
བའི་ཡུལ་སྒྱུ་ལུས་འདི་ཉིད་གཙོ་བོ་སྟེ་ཁྱབ་བདག་གི་ཡེ་ཤེས་ཀྱི་རང་བཞིན་གྱི་སྐུ་ཡིན་པས་ཡེ་ཤེས་ཀྱི་སྐུ་ཡིན་ལ།
དེ་ཡང་སེམས་ཅན་ཀུན་ལ་ཕན་པའི་གཟུགས་སྐུའི་ཐུན་མོང་མ་ཡིན་པའི་རྒྱུ་སྒྲུབ་པའི་ཕྱིར་དུ་འཇའ་ཚོན་བཞིན་
དུ་སྣང་བའི་སྐུར་སྐྱེད་པ་མིན་ནོ། ། གཉིས་པ་ཡེ་ཤེས་གསུམ་གྱི་ཐུན་མོང་མ་ཡིན་པའི་མིང་གི་རྣམ་གྲངས་ནི།
ཙི་ཏ། སེམས་དང་སེམས་བྱུང་མ་རིག་པ། ། ཐབས་དང་ཤེས་རབ་ཉེར་ཐོབ་དང་། ། སྟོང་བ་ཤིན་ཏུ་སྟོང་བ་
དང་། ། སྟོང་ཆེན་ཞེས་ཀྱང་རབ་ཏུ་བརྗོད། ། ཅེས་པ་སྟེ། ཙི་ཏ་ཏ་ནི་སེམས་སོ། ། སྣང་བ་གསུམ་གྱི་མིང་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གི་རྣམ་གྲངས་ལ། སྣང་བ་ལ་སེམས་དང་མཆེད་པ་ལ་སེམས་བྱུང་དང་ཉེར་ཐོབ་ལ་མ་རིག་པ་དང་། ཡང་དེ་
གསུམ་ལ་རིམ་པ་བཞིན་དུ་ཤེས་རབ་དང་ཐབས་དང་ཉེ་བར་ཐོབ་པ་དང་། སྟོང་བ་དང་ཤིན་ཏུ་སྟོང་བ་དང་སྟོང་
བ་ཆེན་པོ་ཞེས་ཀྱང་རབ་ཏུ་བརྗོད་དོ། ། གསུམ་པ་སྤྱོད་པ་བྱེད་ཚུལ་ལ་གསུམ། སྤྱོད་པ་བྱེད་པའི་དུས་དང་
བྱེད་ཚུལ། སྤྱོད་པའི་ཕན་ཡོན། དེས་ཏིང་ངེ་འཛིན་འཕེལ་ཚུལ་ལོ། ། དང་པོ་ནི། ཏ།རང་བཞིན་སྣང་བའི་
དབྱེ་ཤེས་ནས། ། དེ་ནས་སྤྱོད་པ་རབ་ཏུ་བྱ། ། ལས་ཀྱི་ལུས་ནི་ཡོངས་སྤངས་ནས། ། རྡོ་རྗེའི་སྐུ་ཉིད་ཐོབ་
པར་འགྱུར། ། ཧྲིས་ཐུགས་ལ་འཇིག་རྟེན་པ་རྣམས་ཀྱི། ། དོན་སྤྱོད་བཞག་ནས་དེ་བཞིན་གཤེགས། ། ཀུན་
རྫོབ་ཏུ་ནི་སྐུར་སྤྲུལ་ནས། ། ཇི་ལྟ་ཇི་ལྟར་འདོད་ལ་སྤྱོད། ། ཅེས་པ་སྟེ། ཏ་ཏ་ནི་དེ་ནས་སོ། ། རང་བཞིན་
གྱི་རྟོག་པ་དང་སྣང་བ་གསུམ་གྱི་ཡེ་ཤེས་ཀྱི་དབྱེ་བ་སྟེ་ཁྱད་པར་ཉམས་མྱོང་གིས་ཤེས་པར་བྱས་ནས་ནི། དེ་ནས་
དེའི་འོག་ཏུ་རྫོགས་རིམ་པའི་སྤྱོད་པ་རབ་ཏུ་བྱའོ། ། དེ་ལྟར་སྤྱོད་པ་བྱས་པས་སྔོན་གྱི་ལས་ཀྱིས་འཕངས་པའི་
རང་གི་རྣམ་སྨིན་གྱི་ལུས་ནི་ཡོངས་སུ་སྤངས་པ་སྟེ་དེ་ལས་ལོགས་སུ་ཕྱེ་བ་རྡོ་རྗེའི་སྐུ་སྒྱུ་མའི་ལུས་ཉིད་ནི་ཐོབ་པར་
འགྱུར་རོ། ། རིམ་པ་གསུམ་པའི་སྒྱུ་ལུས་འདི་ཡེ་ཤེས་ཀྱི་སྐུ་མཚན་ཉིད་པ་དང་རྡོ་རྗེའི་སྐུ་གཏགས་པ་བར་བཤད་
ལ། དག་པའི་སྒྱུ་ལུས་ནི་རྡོ་རྗེ་སྐུ་མཚན་ཉིད་པའོ། ། ཧྲི་ད་ནི་ཐུགས་སོ། ། སྒྲུབ་པོའི་ཐུགས་སེམས་ལ་འཇིག་
རྟེན་པ་སེམས་ཅན་ཡིན་ནོ་ཅོག་རྣམས་ཀྱི་དོན་དུ་སྤྱོད་པར་བྱའོ་ཞེས་བཞག་ནས། དེ་བཞིན་གཤེགས་པ་རྣམ་
སྣང་ལ་སོགས་པའི་ཀུན་རྫོབ་པ་སྟེ་བཅོས་མའི་འབག་གོས་ལ་སོགས་པའི་སྐུར་སྤྲུལ་བ་སྟེ་ཆ་ལུགས་སུ་བསྒྱུར་ནས་
རང་འདོད་ཡོན་གང་ལ་ཇི་ལྟ་ཇི་ལྟར་སྤྱོད་འདོད་པ་དེ་ལྟ་དེ་ལྟར་འདོད་ཡོན་ལ་སྤྱོད་པར་བྱེད་དོ་ཞེས་པའི་ས་
འདིས་སྤྱོད་པའི་དུས་ཀྱི་ཆས་འཇུག་སྟོན་ནོ། ། གཉིས་པ་སྤྱོད་པའི་ཕན་ཡོན་ནི། ད། ཡིད་བཞིན་ནོར་བུ་
མཆོག་བཞིན་དུ་འདོད་པ་ཐམས་ཅད་སྟེར་བར་འགྱུར། ། སངས་རྒྱས་རྣམས་ཀྱི་ཕུན་ཚོགས་ཀྱང་། ། སྟོབས་
ཀྱིས་བླངས་ནས་སྤྱོད་པར་འགྱུར། ། ཞེས་པ་སྟེ། ད་ཏི་ནི་སྟེར་བར་བྱེད་པའོ། ། སྤྱོད་པ་བྱས་པ་ལ་བརྟེན་
ནས་ཡིད་བཞིན་གྱི་ནོར་དུ་མཆོག་ལ་འཕྲལ་གྱི་འདོད་དོན་ཐམས་ཅད་འབྱུང་བ་དེ་བཞིན་དུ་འདོད་པའི་དོན་
འཇིག་རྟེན་པའི་དངོས་གྲུབ་ཐམས་ཅད་སྟེར་བར་འགྱུར་ལ། དེར་མ་ཟད་མཆོག་གི་དངོས་གྲུབ་སངས་རྒྱས་
རྣམས་ཀྱི་ཕུན་ཚོགས་ཐམས་ཅད་ཀྱང་སྤྱོད་པའི་སྟོབས་ཀྱིས་བླངས་ནས་དེ་ལ་ལོངས་སྤྱོད་པར་འགྱུར་རོ། །
གསུམ་པ་དེས་ཏིང་ངེ་འཛིན་འཕེལ་ཚུལ་ནི། ཡ། རྣལ་འབྱོར་དབང་བོ་གང་གང་འདོད། ། དེ་དེ་ཐོགས་པ་
མེད་པར་བྱ། ། མཉམ་པར་མ་བཞག་རྣལ་འབྱོར་གྱིས། ། རྟག་ཏུ་མཉམ་པར་འཇོག་པར་འགྱུར། ། ཞེས་པ་
སྟེ། ཡང་ཡང་ནི་གང་གང་ངོ༌། ། རྫོགས་རིམ་པའི་སྤྱོད་པ་བྱེད་པའི་རྣལ་འབྱོར་དབང་བོས་ནི་རང་འདོད་ཡོན་
14



༄༅། ། འདུས་ང་འི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
གང་དང་གང་ལ་སྤྱོད་པར་འདོད་པ་དེ་དང་དེ་ནི་ཐོགས་པ་སྟེ་དགག་པ་མེད་པར་ལོངས་སྤྱོད་པར་བྱའོ། །
མཉམ་པར་མ་བཞག་པ་རྗེས་ཐོབ་ཀྱི་ཚེ་འདོད་ཡོན་ལ་རོལ་བ་དེ་ལྟ་བུའི་རྣལ་འབྱོར་གྱིས་ནི་དུས་རྟག་ཏུ་བདེ་སྟོང་
དབྱེར་མེད་ཀྱི་དོན་ལ་མཉམ་པར་འཇོག་པར་འགྱུར་རོ། ། བཞི་བ་ཐམས་ཅད་གང་ལ་བརྟེན་ནས་ཡེ་ཤེས་སྐྱེད་
ཚུལ་ནི། བ། རྡོ་རྗེ་པདྨ་མཉམ་སྦྱོར་བས། ། ཡེ་ཤེས་གསུམ་གྱི་ཆ་རིག་པ། ། གོས་དང་མ་གོས་བློ་ཅན་
གྱིས། ། དེར་ནི་བདེ་བས་རྟག་ཏུ་གནས། ། ཞེས་པ་སྟེ། བ་ལ་ཛ་བསྣན་པའི་བཛྲ་ནི་རྡོ་རྗེའོ། ། སྒྲུབ་པོའི་
རྡོ་རྗེ་དང་ཕྱག་རྒྱའི་པདྨ་མཉམ་པར་སྦྱོར་བ་ལ་བརྟེན་ནས་རླུང་ཐིམ་པའི་རིམ་པས་སྣང་མཆེད་ཐོབ་གསུམ་གྱི་ཡེ་
ཤེས་གསུམ་གྱི་ཆ་སྟེ་དབྱེ་བ་རྣམས་རིག་པར་བྱས་པ་དེར་ཉོན་མོངས་པའི་ཉེས་དམིགས་ཀྱིས་རྒྱུད་གོས་པ་དང་
དེས་རྒྱུད་མ་གོས་པའི་རྣམ་དབྱེ་ཤེས་པའི་བློ་གྲོས་ཅན་གྱིས་བདེ་སྟོང་སྦྱོར་བས་རྟག་ཏུ་སྟེ་དུས་རིང་བོར་མཉམ་
པར་བཞག་པ་ལ་གནས་པར་བྱའོ། ། ལྔ་བ་སྒྱུ་མའི་ཏིང་ངེ་འཛིན་གྱིས་ཁྱབ་པར་བྱེད་ཚུལ་ནི། ཛྲ། སྒྱུ་མ་ལྟ་
བུའི་ཏིང་འཛིན་གྱིས། ། དངོས་བདག་ཀུན་ལ་རྣམ་པར་རོལ། ། སངས་རྒྱས་མཛད་པ་བྱེད་བཞིན་དུ། །
གཏན་ལ་ཕབ་པའི་གཞི་ལ་གནས། ། ཡོ། རྣམ་འབྱོར་ལྷག་པ་རྣལ་འབྱོར་དང་། ། རྣལ་འབྱོར་ཆེན་པོར་
རང་ཉིད་འགྱུར། ། རྡོ་རྗེ་ཅན་དང་མཁའ་འགྲོ་དང་། ། གང་ཡང་རྣལ་འབྱོར་དེ་རང་ཉིད། ། ཅེས་པ་སྟེ།
ཚྭ་ལ་ཛིནྡྷ་ཞེས་བྱས་ན་རོལ་བའོ། ། རང་སྒྱུ་མ་ལྟ་བུའི་ཏིང་ངེ་འཛིན་ལ་གནས་པ་ཉིད་ཕྱི་ནང་གི་དངོས་པོའི་
བདག་ཉིད་ཀུན་ལ་རྣམ་པར་རོལ་པ་སྟེ་རང་སྒྱུ་ལུས་སུ་སྣང་བ་དེ་དང་འདྲ་བར་བལྟ་བར་བྱའོ། ། སངས་རྒྱས་ཀྱི་
མཛད་པ་ནི་ཐབས་སྣ་ཚོགས་ཀྱིས་སེམས་ཅན་གྱི་དོན་མཛད་པ་ཡིན་ལ། སྒྱུ་ལུས་པ་འདིས་ཀྱང་དེ་ལྟར་བྱེད་
བཞིན་དུ་མཐར་ཐུག་གི་དོན་གཏན་ལ་ཕབ་པའི་གཞི་འོད་གསལ་གྱི་རྒྱུ་ལ་གནས་མཛད་དོ། ། ཡོ་ག་ནི་རྣལ་
འབྱོར་རོ། ། རྣལ་འབྱོར་དང་དེས་མཚོན་པའི་རྗེས་སུ་རྣལ་འབྱོར་དང་ལྷག་པ་སྟེ་ཤིན་ཏུ་རྣལ་འབྱོར་དང་།
རྣལ་འབྱོར་ཆེན་པོར་ཏེ་དེ་བཞིའི་དང་པོ་སྦྱོར་བའི་གཙོ་བོར་ཡང་སྒྱུ་ལུས་པར་དེ་ཉིད་འགྱུར་ལ། རྡོ་རྗེ་ཅན་ཏེ་
དཀྱིལ་འཁོར་རྒྱལ་མཆོག་གི་གཙོ་བོ་དང་། འཁོར་གྱི་མཁའ་འགྲོ་སྟེ་ལྷ་ཕོ་མོ་གང་ཡིན་པ་དེར་ཡང་རྣལ་འབྱོར་སྒྱུ་
ལུས་པ་དེ་རང་ཉིད་འགྱུར་བས་ལས་རྒྱལ་མཆོག་ཀྱང་མཚོན་ཏེ་ཁྱབ་ཚུལ་ལོ། ། བཞི་བ་ཟིད་ལྟ་སོགས་ཡི་གེ་
བརྒྱད་ཀྱི་དོན་བཤད་པ་ལ་དྲུག སྤྱོད་པ་ལ་རྩོད་པ་སྤང་བ། ། ཡེ་ཤེས་ཀྱི་སྐུས་གནས་གང་དུ་སྤྱོད་ཚུལ། ཡེ་
ཤེས་གསུམ་གྱི་ཐུན་མོང་བའི་མིང་གི་རྣམ་གྲངས། སྒྱུ་མའི་སྐུ་གང་ལས་བསྒྲུབ་པའི་སྒྲུབ་གཞི། སྤྱོད་པའི་དུས་ཀྱི་
ཀུན་སྤྱོད་རྣམས་རྡོ་རྗེ་སེམས་དཔའི་སྤྱོད་པར་བསྟན་པ། རིམ་པ་གསུམ་པ་དང་ལྔ་བའི་སྒྱུ་མའི་སྐུའི་ཁྱད་པར་
བསྟན་པའོ། ། དང་པོ་ནི། ཥི་ད། བཀག་པ་དག་ཀྱང་བྱེད་པས་ན། །བྱ་དང་བྱ་མིན་རྣམ་སྤངས་ཏེ། །



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པདྨ་ལ་ནི་འདམ་གྱིས་བཞིན། ། ངོ་བོ་ཉིད་ཤེས་གོས་མི་འགྱུར། ། ཞེས་པ་སྟེ། ཡིད་ལ་ནི་ཥ་དྷི་ཞེས་བྱས་ན་
བཀག་པའོ། ། ཐེག་པ་གཞན་དུ་འདོད་ཡོན་ལ་ཆགས་པ་བཀག་པ་དག་ཀྱང་ཐེག་པ་འདིར་ཐབས་མཁས་ཀྱིས་
ལམ་དུ་བྱེད་པས་ན། འདི་འདྲ་བ་འདི་བྱར་རུང་བ་དང་བྱར་རུང་བ་མིན་པ་གང་ཡིན་ནམ་སྙམ་པའི་རྣམ་རྟོག་
སྤངས་ཏེ་བྱས་ཀྱང་ཆགས་སོགས་ཀྱི་ཉེས་དམིགས་ངན་འགྲོར་འཁྲིད་པ་སོགས་ཀྱི་རྒྱུད་ལ་གོས་པར་མི་འགྱུར་རོ།
མི་གོས་པའི་རྒྱུ་མཚན་ནི་ཆོས་རྣམས་ཀྱི་ངོ་བོ་ཉིད་དེ། དེ་ཁོ་ན་ཉིད་ཡོངས་ལ་ཤེས་པའི་བདེ་སྟོང་སྦྱོར་བ་དང་
ལྷའི་རྣལ་འབྱོར་བརྟན་པ་སོགས་ཀྱི་ཁྱད་པར་དང་ལྡན་པའི་ཕྱིར། མི་གོས་པའི་དཔེ་ནི་འདམ་གྱི་དབུས་སུ་སྐྱེས་
པའི་པདྨ་ལ་ནི་འདམ་གྱིས་མ་གོས་པ་བཞིན་ནོ། ། གཉིས་པ་ཡེ་ཤེས་ཀྱི་སྐུས་གནས་གང་དུ་སྦྱོང་ཚུལ་ནི། བྷ།
ཡོན་ཏན་བརྒྱད་དང་ཉེར་ལྡན་པས། ། སེམས་ཅན་ཐམས་ཅད་རིག་འགྱུར་ཞིང་། ། འཇིག་རྟེན་ཁམས་ནི་མ་
ལུས་པར། ། བདག་ཉིད་ཡེ་ཤེས་ལུས་ཀྱིས་སྤྱོད། ། གེ ། གཙོ་བོ་གང་དུ་སྤྱོད་པ་ཡི། ། དེ་ཡི་ཁྱིམ་ནི་ནམ་
མཁའ་ཉིད། ། བདེ་བ་ཆེན་པོའི་ཏིང་འཛིན་གྱིས། ། དེ་ཉིད་དུ་ནི་རྟག་པར་དགྱེས། ། ཞེས་པ་སྟེ། བྷ་བ་ཏི་
ནི་འགྱུར་རོ་ཞེས་པའོ། ། དབང་ཕྱུག་གི་ཡོན་ཏན་གཟུགས་ཕྲ་བ་ལ་སོགས་པ་བརྒྱད་དང་ཉེ་བར་ལྡན་པས་
སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་རིག་པར་འགྱུར་ཞིང་། འཇིག་རྟེན་ཁམས་ཀྱི་ཞིང་ནི་མ་ལུས་པར་
རྣལ་འབྱོར་བ་བདག་ཉིད་ཡེ་ཤེས་ཀྱི་ལུས་ཀྱིས་སྤྱོད་པར་བྱེད་དོ། ། གེ་ཧ་ནི་ཁྱིམ་མོ། ། གཙོ་བོ་གནས་གང་དུ་
སྤྱོད་པ་ཡིད་ཀྱི་ཁྱིམ་ནི་ནམ་མཁའ་ལྟ་བུའི་རང་བཞིན་གྱི་སྟོང་བ་ཉིད་དེ། ལྷན་སྐྱེས་ཀྱི་བདེ་བ་ཆེན་པོའི་ཏིང་ངེ་
འཛིན་གྱིས་ནམ་མཁའ་དེ་ཉིད་དུ་རྟག་ཏུ་དགྱེས་པར་མཛད་དོ། ། གསུམ་པ་སྣང་བ་གསུམ་གྱི་ཐུན་མོང་བའི་
མིང་གི་རྣམ་གྲངས་ནི། ཥཱ། འདི་ལ་སྣང་བ་དབྱེ་བ་ལ། ། ཐུན་མཚམས་ཉིན་མོ་མཚན་མོ་ཡི། ། འཇིག་རྟེན་
ཐ་སྙད་བྱས་པ་ཡིས། ། ཡེ་ཤེས་གསུམ་ནི་མཐོང་ཕྱིར་རོ། ། བི། སྣ་ཚོགས་པ་ཡི་ཐ་སྙད་དག ། འཇིག་རྟེན་
ལས་ནི་ཡོངས་བརྟགས་པ། །ལམ་གསུམ་གྱི་ནི་དབྱེ་བ་ཡིས། ། རྣམ་ཤེས་རྣམ་པ་གསུམ་འབྱུང་ངོ༌། ། ཞེས་
པ་སྟེ། ཨེ་ཁུ་ནི་འདི་ལའོ། ། སྣང་བ་གསུམ་གྱི་དབྱེ་བ་འདི་ལ་ཐུན་མཚམས་དང་ཉིན་མོ་དང་། མཚན་མོ་ཡི་
འཇིག་རྟེན་གྱི་ཐ་སྙད་བྱས་པ་སྟེ། སྣང་བ་སོགས་ཀྱི་ཡེ་ཤེས་གསུམ་ལ་ཐ་སྙད་དེ་ལྟར་འདོད་པའི་རྒྱུ་མཚན་ནི་ཁྱད་
པར་ཅན་མཐོང་བའི་ཕྱིར་རོ། ། བི་ཙེ་ཏྲ་ནི་སྣ་ཚོགས་སོ། ། འཇིག་རྟེན་པས་ནི་ཡོངས་སུ་བརྟགས་པའི་སྐྱེས་
པ་བུད་མེད་མ་ནིང་གསུམ་དང་། གཡས་གཡོན་དབུས་མ་གསུམ་དང་། འཇམ་རྩུབ་བར་མ་གསུམ་ལ་སོགས་པ་
སྣ་ཚོགས་པ་ཡི་ཐ་སྙད་དག་འོད་གསལ་དུ་བགྲོད་པའི་ལམ་གསུམ་ཀྱི་ལམ། དེ་ལས་སྐྱེ་བའི་རིམ་པའི་དུས་གསུམ་
གྱི་ནི་དབྱེ་བ་ཡིས་རྣམ་ཤེས་རྣམ་པ་གསུམ་འབྱུང་བའི་མིང་གི་རྣམ་གྲངས་སོ། ། བཞི་བ་སྒྱུ་མའི་སྐུ་གང་ལས་



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། ། །
བསྒྲུབ་པའི་སྒྲུབ་གཞི་ནི། ། ཛ། སྐྱེ་དང་གནས་དང་འཇིག་པ་དང༌། །སྲིད་པ་བར་མར་གནས་པ་སྟེ། །ཇི་
སྙེད་འཇིག་རྟེན་གྱིས་བརྟགས་པ། ། སེམས་དང་རླུང་གི་རྣམ་འཕྲུལ་ལོ། ། ཞེས་ པ་ སྟེ། ཛ་ན་མ་ནི་སྐྱེ་
བའོ། ། སེམས་ཅན་གྱི་སྐྱེ་བ་དང་སྐྱེས་ནས་མ་ཤིའི་བར་དུ་གནས་པ་དང་འཇིག་པ་སྟེ་འཆི་བ་དང་། ། སྐྱེ་
འཆིའི་བར་ན་གནས་པའི་སྲིད་པ་བར་མར་གནས་པ་སྟེ་སྐྱེ་བ་ལ་སོགས་པ་ཇི་སྙེད་པ་འཇིག་རྟེན་གྱིས་བརྟགས་པ་
རྣམས་ཀྱི་མཐར་གཏུགས་པའི་རྩ་བ་ནི་ཤིན་ཏུ་ཕྲ་བའི་རླུང་དང་དེའི་བཞོན་པ་ཅན་གྱི་སེམས་སུ་ཟད་པས་དེ་
རྣམས་ནི་སེམས་དང་དེའི་བཞོན་པའི་རླུང་གི་རྣམ་འཕྲུལ་ལོ། ། ལྔ་བ་སྤྱོད་པའི་དུས་ཀྱི་ཀུན་སྤྱོད་རྣམས་རྡོར་
སེམས་ཀྱི་ཀུན་སྤྱོད་དུ་བསྟན་པ་ནི། ཧཱ། རྒོད་དང་རྩེད་མོ་བྱེད་པ་དང་། ། གར་གྱི་རོ་དགུར་ལྡན་པ་
དང་། ། སྔགས་དང་ཕྱག་རྒྱ་རྣམ་རྟོག་པ། ། རྡོ་རྗེ་སེམས་དཔའི་སྤྱོད་པ་འོ། ། ཞེས་པ་སྟེ། ཧཱ་ས་ནི་རྒོད་
པའོ། ༈ སྤྱོད་པའི་དུས་སུ་ཕན་ཚུན་ལ་བལྟས་ཏེ་རྒོད་པ་དང་གླུ་དང་གར་གྱི་རྩེད་མོ་བྱེད་པ་དང་། སྒེག་པ་ལ་
སོགས་པའི་གར་གྱི་རོ་སྟེ་ཉམས་དགུ་དང་ལྡན་པ་དང་། ངག་ཏུ་སྔགས་སྨྲ་བ་དང་ལུས་ཀྱི་ཕྱག་རྒྱ་འཆིང་པའི་རྣམ་
པར་རྟོག་པ་ཐམས་ཅད་རང་ཉིད་རྡོ་རྗེ་སེམས་དཔར་གནས་པའི་ཀུན་ཏུ་སྤྱོད་པ་ཡིན་ནོ། ། དྲུག་པ་རིམ་པ་
གསུམ་པ་དང་ལྔ་བའི་སྒྱུ་མའི་སྐུའི་ཁྱད་པར་བསྟན་པ་ནི། ར། བདག་བྱིན་བརླབ་ཆེན་མ་གཏོགས་པར། །
རིན་ཆེན་གཞན་དག་འདི་ན་མེད། ། མེ་ཡིས་སྦྱངས་པའི་ནོར་བུ་བཞིན། །རང་བཞིན་འོད་གསལ་རྣམ་དག་
པའོ། ། ཞེས་པ་སྟེ། རཎྜ་ནི་རིན་པོ་ཆེའོ། ། བདག་བྱིན་གྱིས་བརླབ་པ་ཆེན་པོའི་སྒྱུ་ལུས་ནི་ཤིན་ཏུ་དཀོན་པ་
དང་ཚེ་འདིར་འཚང་རྒྱ་བའི་འདོད་དོན་སྟེར་བས་རིན་ཆེན་མཆོག་ཡིན་གྱི། དེ་མ་བཏོགས་པར་རིན་ཆེན་
གཞན་དེ་དང་མཚུངས་པ་སྦས་པའི་སྐབས་འདིར་མེད་དོ། ། སྐུ་དེ་རང་བཞིན་འོད་གསལ་དུ་ཞུགས་པས་རྣམ་
པར་དག་པ་སྟེ་སྦྱངས་ན་མེ་ཡིས་དྲི་མ་ལེགས་པར་སྦྱངས་པའི་ནོར་བུ་བཞིན་དུ་དག་པའི་སྒྱུ་མའི་སྐུར་འགྱུར་བས་
དེ་གཉིས་ཀྱི་ཁྱད་པར་རོ། ། གཉིས་པ་དོན་བསྡུ་བ་ནི། དཔལ་ལྡན་འདུས་པ་ཡོངས་གསལ་བའི། ། བཞུགས་
པའི་ཚིག་དོན་འདི་དག་ནི། ། རྡོ་རྗེ་འཕྲེང་བའི་རྗེས་འབྲང་ནས། ། འཇམ་པའི་དབྱངས་ཀྱིས་བཤད་པ་
ཡིན། ། ཞེས་པ་སྟེ། དཔལ་ལྡན་འདུས་པའི་རྩ་རྒྱུད་ཀྱི་འདི་སྐད་ནས་ཡོངས་སུ་གསལ་བའི་བཞུགས་སོ་ཞེས་
པའི་བར་ཀྱི་ཚིག་དོན་འདི་དག་ནི་བཤད་རྒྱུད་རྡོ་རྗེ་འཕྲེང་བའི་རྗེས་སུ་འབྲངས་པ་སྟེ་དེའི་དབང་དུ་བྱས་ནས་རྡོ་
རྗེ་འཆང་གིས་འཇམ་ཞིང་སྙན་པའི་དབྱངས་ཀྱིས་བཤད་པ་ཡིན་ནོ། ། གཞུང་འདི་དག་གིས་སྣང་བ་སེམས་
སྦས་དང་འདོད་ཆགས་ཆོས་སྦས་དང་ཀུན་རྫོབ་སྒྱུ་མའི་སྦས་པ་གསུམ་ཀ་སྟོན་པའོ། གསུམ་པ་ནི་སྔར་བཤད་
ཅིང་རྒྱས་པར་མཐའ་གཅོད་དུ་འབྱུང་བ་ལྟར་རོ། ། ཡི་གེ་བཞི་བཅུའི་དོན་རྣམས་ལམ་གྱི་རིམ་པར་བསྒྲིགས་ན།



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཨེ་ཝཾ་སོགས་ཡི་གེ་བཅུ་གསུམ་གྱིས་གཞི་དངོས་པོའི་གནས་ཚུལ་གཏན་ལ་འབེབས་ལ། ལྷག་མ་ཉེར་བདུན་གྱིས་
གནས་ཚུལ་དེ་ལམ་དུ་འཁྱེར་བའི་ལུས་དབེན་དང་སྒྱུ་ལུས་དང་སྤྱོད་པ་རྣམས་སྟོན་ནོ། ། དེ་ཡང་ཀ་ཝཱན་ས་རྦ་ཏ་
དང་ཡང་ཏ་ཞེས་པ་དྲུག་གིས་ལུས་དབེན་བསྟན་ཏེ། གས་ནི་ཕུང་པོ་ལྔའི་ལུས་དབེན། ཝན་གྱིས་ཁམས་བཞིའི།
སས་སྐྱེ་མཆེད་དྲུག་གི ། རྦས་ཡན་ལག་གི། ཏས་ཡུལ་ལྔའི༔ ཡང་ཏས་གསང་ཆེན་རིགས་གཅིག་པའི་ལུས་
དབེན་རྣམས་བསྟན་ལ། ཙིཏྟ་ཐཱ་ཥཱ་བི་ག་སྟེ་དྲུག་གིས་སེམས་དབེན་བསྟན་ཏེ། ཙིཏྟས་སྣང་བ་གསུམ་གྱི་ཐུན་
མོང་མ་ཡིན་པའི་མིང་གི་རྣམ་གྲངས་དང་ཞུ་དང་བི་གཉིས་ཀྱིས་དེ་གསུམ་གྱི་ཐུན་མོང་བའི་མིང་གི་རྣམ་གྲངས་
དང་། ཐཱ་དང་ག་གཉིས་ཀྱིས་སེམས་དབེན་རྗེས་ཐོབ་ཀྱིས་ཉམས་ལེན་དང༌
། ཀཱ་ཡ་ཝ་ག་ཛྲ་ཡོ་ཛ་ར་བདུན་གྱིས་
སྒྱུ་ལུས་བསྟན་ཏེ། དེ་ཡང་ཛཱས་སྒྱུ་ལུས་ཀྱི་སྒྲུབ་གཞི། ཝཀ་གིས་སྒྱུ་ལུས་དངོས། ཛ་ཡོ་གཉིས་ཀྱིས་སྒྱུ་ལུས་ཀྱི་
མཛད་པ། ཀླུ་ཡ་ར་གསུམ་གྱི་སྒྱུ་ལུས་ཀྱི་འཕྲོས་དོན་དང་། ཏ་ཧྲི་ད་ཡ་བ་ཏི་བྷ་ག་ཧ་དགུས་སྤྱོད་པ་དང་། དེ་
ཡང་བས་སྤྱོད་པ་བྱེད་པའི་གང་ཟག ཏས་དེ་བྱེད་པའི་དུས། ཧྲི་ཡ་གཉིས་ཀྱིས་དེ་བྱེད་ཚུལ། ད་བྷ་ག་གསུམ་
གྱིས་དེའི་ཕན་ཡོན། ཁི་ཧ་གཉིས་ཀྱིས་དེ་ལ་རྩོད་སྤོང་བསྟན་ཏོ། ། འདིར་རྡོར་བཟླས་མི་གསལ་ཡང་ཨེ་ཝཾ་
སོགས་བཅུ་གསུམ་གྱི་ནང་གི་ཡེས་གཞིའི་རྡོར་བཟླས་དངོས་སུ་བསྟན་པའི་ཤུགས་ལ་ངག་དབེན་གྱི་རྡོར་བཟླས་
ཀྱང་བསྟན་པ་ཡིན་ནོ། ། སྦས་པ་གསུམ་སྟོན་ན་གང་དང་གང་གིས་སྟོན་ཞེ་ན། ཨེ་ཝཾ་སོགས་བཅུ་གསུམ་དང་
ག་ཝ་སོགས་བརྒྱད་དང་ཙི་གུ་ཝཾ་གསུམ་སྟེ་ཉེར་བཞིས་སྣང་བ་སེམས་སྦས་དང་། ཀཱ་ཡཱཝ་ཀ་ཛ་ཡོ་ཛཱ་ར་བདུན་
གྱིས་ཀུན་རྫོབ་སྒྱུ་མའི་སྦས་པ་དང་། ཏ་ཧྲིད་ལ་བའི་བྷ་ཀ་ཧཱ་ཞེས་པའི་ཡི་གེ་དགུས་ནི་འདོད་ཆགས་ཆོས་སྦས་
བསྟན་ཏོ། ། བཞི་བ་མཐར་ཐུག་ཏུ་བཤད་པ་ནི། ལུང་སྟོན་ལས། འདི་སྐད་དེ་ཉིད་བདག་གིས་ཐོས། །
གསལ་བ་འགའ་ཞིག་དུས་ཡིན་ཏེ། ། རྡོ་རྗེ་གསང་དབང་བཅོམ་ལྡན་འདས། ། རྡོ་རྗེ་དམ་ཚིག་གསུམ་གྱི་
མཆོག ། ཡེ་ཤེས་དེ་བཞིན་གཤེགས་པ་ཀུན། ། ཡེ་ཤེས་ཕུན་ཚོགས་བསམ་མི་ཁྱབ། ། ཡོད་མེད་གཉིས་ཀ་
ལས་འདས་པའི། ། གནས་མེད་གནས་པ་ཞེས་བྱའོ། ། ནམ་མ།་པའི་རང་བཞིན་འདི་ལས་ནི། །ཐམས་ཅད་
མཁྱེན་པའི་ཡེ་ཤེས་བསྒོམ། ། འགྲོ་སྙིང་རྣམ་དག་ཅེས་བྱ་ལ། ། ཐུབ་པ་ཆེན་པོ་བཞུགས་པར་མཛད། །
ཅེས་པ་སྟེ། འདི་སྐད་ཅེས་ཨེ་ཝཾ་གྱི་དོན་གྱི་གཙོ་བོ་འོད་གསལ་གྱི་བདེ་སྟོང་དབྱེར་མེད་དང་ཟུང་འཇུག་གི་བདེན་
གཉིས་དབྱེར་མེད་ཀྱི་ཡེ་ཤེས་དེ་ཉིད་བདག་གིས་ཞེས་བ་ནི་རྣལ་འབྱོར་བ་ཡིན་ལ། ཐོས་ཞེས་པ་ནི་དོན་དེ་མངོན་
དུ་གྱུར་བའི་སྒོ་ནས་རྟོགས་པའོ། །བྱང་ཆུབ་ཏུ་བགྲོད་པ་ནི་ཤིན་ཏུ་གསལ་བ་སྟེ་མྱུར་བའི་དུས་འགའ་ཞིག་སྟེ་
གཅིག་ན་བཅོམ་ལྡན་འདས་ནི་རྡོ་རྗེ་མི་ཕྱེད་པ་སྟེ་ཟུང་འཇུག་དང་། གསང་བ་ནི་སྔགས་ཀྱི་དོན་ཀུན་བསྡུས་པ་



༄༅། ། འདུས་པའི་རྩ་རྒྱུད་ཀྱི་གླེང་གཞིའི་ཡི་གེ་བཞི་བཅུའི་བཤད་པ་རྒྱུད་དོན་གསལ་བར་བཀོད་པ། །
དང་དབང་བོ་ནི་གཙོ་བོའོ། ། སྐུ་གསུང་ཐུགས་རྡོ་རྗེ་གསུམ་གྱི་སྙིང་བོ་ནི་རྡོ་རྗེ་གསུམ་དབྱེར་མི་ཕྱེད་པ་ལས་མི་
འདའ་བའི་དམ་ཚིག་མཆོག་རྡོ་རྗེ་འཆང་ངོ༌། ། དེ་བཞིན་གཤེགས་པ་ཀུན་ཀྱི་ཆོས་གང་དང་གང་ཡིན་པའི་རང་
བཞིན་སྟོང་བ་ཉིད་དེ་ཡུལ་ཇི་ལྟར་གནས་པ་བཞིན་དུ་ཡུལ་ཅན་གྱི་ཡེ་ཤེས་དེར་གཤེགས་ཤིང་གཉིས་པ་མེད་པར་
སྦྱོར་བ་དེ་མཐོང་བའི་ཡེ་ཤེས་ཀྱི་ཡོན་ཏན་ཕུན་སུམ་ཚོགས་པ་བསམ་གྱིས་མི་ཁྱབ་པ་ཀུན་ཚང་བ་སྟེ། དེ་ཡང་
མཚན་འཛིན་གྱི་དམིགས་གཏད་ཅུང་ཟད་ཀྱང་མེད་པར་རང་བཞིན་གྱིས་ཡོད་པ་དང་གཏན་མེད་པོ་དང་གཉིས་
ཀ་དང་གཉིས་ཀ་མ་ཡིན་པར་ངོ་བོ་ཉིད་ཀྱིས་གནས་པའི་མཐའ་བཞི་ལས་འདས་པའི་དོན་ལ་གནས་པ་མེད་པའི་
ཚུལ་གྱིས་གནས་པ་ཞེས་བྱ་བའི་མིང་གིས་གསུངས་པའི་དོན་ནོ། ། ནམ་མཁའི་རང་བཞིན་ཐམས་ཅད་སྟོང་བ་
འོད་གསལ་འདི་ལས་ནི་ཐམས་ཅད་མཁྱེན་པའི་ཡེ་ཤེས་ཟུང་འཇུག་བསྒོམ་པ་སྟེ་འབྱུང་ངོ༌། ། འགྲོ་བ་རྣམས་ཀྱི་
སྙིང་སྟེ་སེམས་ཀྱི་རང་བཞིན་རྣམ་པར་དག་པ་བྷ་ག་ཞེས་དེ་སྐད་བྱ་བ་ལ་ཐུབ་པ་རྡོ་རྗེ་འཆང་ཆེན་པོ་བཞུགས་པར་
མཛད་དེ་བཞུགས་ཚུལ་ནི་གནས་མེད་པའི་ཚུལ་གྱིས་ཏེ་སྔར་ལྟར་རོ། །འདི་ལ་ངེས་དོན་གྱི་རྡོ་རྗེ་འཆང་ཡབ་
ཡུམ་དང་དྲང་དོན་གྱི་རྡོ་རྗེ་འཆང་ཡབ་ཡུམ་གཉིས་ཡོད་དོ། ། དེ་ལྟ་བུའི་ཚུལ་བཞིར་བཤད་ཚུལ་དེ་ཉིད་མགོན་
པོ་ཀླུ་སྒྲུབ་ལས་དཔལ་ལྡན་ཟླ་བ་དང་དེ་ལས་རྗེ་བཙུན་བཙོང་ཁ་བ་ཆེན་པོས་རྙེད་པ་སྟེ་བཤད་སྲོལ་མཆོག་ཏུ་གྱུར་
པ་ཡིན་ནོ། ། ཁྱབ་བདག་རྒྱུད་ཀྱི་སྟོན་པ་དང་། ། དབྱེར་མེད་བླ་མའི་བཤད་སྲོལ་ལྟར ། འདུས་པའི་རྒྱུད་
ཀྱི་གླེང་གཞིའི་དོན། ། ལེགས་པར་བཤད་ལས་ཐོབ་པའི་དགེས། ། རྒྱུད་དོན་ཟབ་མོ་མཐའ་དག་ལ། ། ལྟ་
བའི་བློ་མིག་རྒྱས་གྱུར་ཏེ། ། དེ་དོན་ཚུལ་བཞིན་སྒྲུབ་པ་ཡིས། ། ཉམས་ལེན་མཐའ་རུ་ཕྱིན་པར་ཤོག ། ཁྱད་
པར་འདུས་པའི་རིམ་གཉིས་དོན། ། རྗེ་བཞིན་རྟོགས་པའི་རྣམ་དཔྱོད་ཀྱིས། ། བློ་བཟང་རྒྱལ་བའི་མདོ་
སྔགས་བསྟན། ། རྫོགས་པར་འཛིན་པའི་སྐལ་ལྡན་ཤོག ། དེ་ཡི་མཐུ་ལས་མདོ་སྔགས་ཀྱི། ། རྟོགས་པ་མ་
ལུས་མངོན་གྱུར་ཏེ། ། མྱུར་དུ་ཁྱབ་བདག་རྡོ་རྗེ་འཆང་། ། ཟུང་འཇུག་གོ་འཕང་ཐོབ་གྱུར་ཅིག ། ཅེས་
འདུས་པའི་རྩ་རྒྱུད་ཀྱི་གླིང་གཞི་ཡི་གེ་བཞི་བཅུའི་བཤད་པ་ཟུར་དུ་བཀོད་པ་འདི་ཡང་། ཅོ་ནེའི་སློབ་དཔོན་པ་
ཤཱཀྱའི་དགེ་སློང་གྲགས་པ་བཤད་སྒྲུབ་ཅེས་བྱ་བས། རྒྱུད་པ་གྲྭ་ཚང་གི་འདུས་པའི་རྒྱུད་ཀྱི་འཆད་ཉན་ལ་ཕན་
གདགས་པར་འདོད་པའི་བསམ་པས་སྔར་འདུས་པའི་རྒྱུད་ཀྱི་ཊཱིཀ་ཞིག་བྲིས་ཡོད་པ་དེའི་ཁ་སྐོང་དུ་བགྱིས་པ་སྟེ།
པར་གྱི་ཡི་གེ་བ་ནི་རང་གི་སློབ་མ་རི་ཁྲོད་པ་དགེ་སློང་ཤེས་རབ་བཀྲ་ཤིས་སོ། ། ། ། མངྒ་ལཾ། །



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་
འཇུག་ངོགས་བདེ་བའི་ལམ་བཟང་སྙིང་
པོ་བསྡུས་པའི་ཆུ་ཀླུང་བློ་གསལ་
གདུང་བ་འཕྲོག་བྱེད།
ན་མོ་མཉྫ་ཤྲཱི་གྷོ་ཥཱ་ཡ། དོན་དམ་སྒྲིབ་བྲལ་ལྷན་སྐྱེས་བདེ་ཆེན་དང་། །ཀུན་རྫོབ་འཇའ་ལུས་རྡོ་རྗེའི་སྐུ་
རྣམ་གཉིས། ། དབྱེར་མེད་ཟུང་འཇུག་རིགས་བརྒྱའི་ཁྱབ་བདག་ཆེ། །བླ་མ་རྡོ་རྗེ་འཆང་ཞབས་པད་ལ་
འདུད། ། རྒྱུད་ རྒྱལ་ སྡུད་ མཛད་ གསང་ བདག་ རྡོ་ རྗེ་ འཛིན། ། ལམ་འདི་གསལ་ མཛད་ཀླུ་སྒྲུབ་ཟླ་བ་
གྲགས། ། བློ་བཟང་རྒྱལ་བ་གཉིས་པ་ཡབ་སྲས་ལ། ། གུས་པས་བཏུད་ནས་རྒྱུད་ཊིཀ་ཕྱོགས་ཙམ་བྲི། ། དེ་
ཡང་འདུས་པའི་རྒྱུད་འགྲེལ་བ་དང་བཅས་པའི་དོན་རྗེ་ཉིད་ཀྱིས་གསལ་བར་མཛད་པའི་རྗེས་སུ་འབྲང་སྟེ།
དགོངས་པ་འགྲེལ་བ་ལ་བདག་ཉིད་ཀྱི་སྐལ་བའི་དབང་དུ་བྱས་ནས། རྒྱུད་ཀྱི་བསྡུས་དོན་བཤད་ཐབས་དང་
བཅས་པ་ཞིག་བདག་གིས་ཀྱང་ལོགས་སུ་བཀོད་ཟིན་པས་འདིར་མི་འབྲི་ལ། གཞུང་ཉུང་བ་དང་གོ་བདེ་བའི་
ཆེད་དུ་འགྲེལ་བ་མཆན་བུ་དང་བཅས་པའི་དོན་གྱི་སྙིང་པོ་བསྡུས་ནས་རྩ་རྒྱུད་ཀྱི་དོན་འཆད་པ་ལ་འཇུག་པར་བྱ་
སྟེ། འདི་ལ་བཞི། མཚན་གྱི་དོན། འགྱུར་གྱི་ཕྱག གཞུང་གི་དོན། མཇུག་གི་དོན་ནོ། དང་པོ་ལ་གཉིས།
མཚན་བསྒྱུར་བ་དང་། མཚན་གྱི་དོན་ནོ། ། དང་པོ་ནི། རྒྱ་གར་སྐད་དུ། ཤྲཱི་གུ་ཧྱ་ས་མཱ་ཛ་མ་ཧཱ་ཏནཱ་རཱ་ཛ་ནཱ་
མ་ཞེས་བྱ་ལ། དེ་ཉིད་བོད་སྐད་དུ་བསྒྱུར་ན། དཔལ་གསང་བ་འདུས་པ་ཞེས་བྱ་བའི་རྒྱུད་ཀྱི་རྒྱལ་པོ་ཆེན་པོ་
ཞེས་བྱ་བར་འགྱུར་ཏེ། ཤྲཱི་ནི་དཔལ། གུ་ཧུ་ནི་གསང་བ། ས་མཱ་ཛ་ནི་འདུས་པ། མ་ཧཱ་ནི་ཆེན་པོ། ཏནྡྲ་ནི་
རྒྱུད། རཱཛ་ནི་རྒྱལ་པོ། ནཱ་མ་ནི་ཞེས་བྱ་བར་འགྱུར་བའི་ཕྱིར་རོ། ། གཉིས་པ་ལ། དཔལ་ནི་རྒྱུད་དོན་ཕུན་
སུམ་ཚོགས་པའོ། ། གསང་བ་དང་འདུས་པ་ལ་འོག་ནས་ཚུལ་བཞིར་འཆད་དེ་དེ་ཡང་མཐའ་གཅོད་ལྟར་ན།
གསང་བ་འདུས་པ་ནི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་གསུམ་ཚོགས་པ་སྟེ་ཡིག་དོན། ཡི་
20



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གེ་གསུམ་ལས་རྡོ་རྗེ་འཆང་དུ་གྱུར་ཏེ་རིག་མ་དང་ལྷན་ཅིག་རྡོ་རྗེ་དང་པདྨ་སྦྱོར་བ་ནི་སྤྱི་དོན། སེམས་དབེན་གྱི་
སྣང་བ་གསུམ་རླུང་དང་བཅས་པ་ལས་སྒྱུ་མའི་སྐུར་ལངས་པ་ནི་སྦས་དོན། འོད་གསལ་དང་སྒྱུ་ལུས་གཉིས་ཟུང་
དུ་འཇུག་པ་ནི་མཐར་ཐུག་གི་གསང་བ་འདུས་པའོ། ། རྒྱུད་ཀྱི་དོན་ནི་རྒྱུན་ཆགས་པ་ཡིན་ལ། དེ་ལ་དབྱེ་ན་
རྗོད་བྱེད་ཚིག་གི་རྒྱུད་དང་། བརྗོད་བྱ་དོན་གྱི་རྒྱུད་གཉིས་སོ། ། ཕྱི་མ་ལ་རྒྱུའི་རྒྱུད་དང་། ཐབས་ཀྱི་རྒྱུད་དང་།
འབྲས་བུའི་རྒྱུད་དང་གསུམ་ཡོད་པའི་དང་པོ་ནི། རིན་པོ་ཆེ་ལྟ་བུའི་གང་ཟག་དང་དེའི་ཆོས་ཉིད་ལྟ་བུ། གཉིས་
པ་ནི་རིམ་གཉིས་ཀྱི་བསྙེན་སྒྲུབ་ཡན་ལག་བཞི་ལྟ་བུ། གསུམ་པ་ནི་མི་སློབ་པའི་ཟུང་འཇུག་ལྟ་བུ་སྟེ། འདིར་ནི་
དེ་གསུམ་བརྗོད་བྱར་སྟོན་པའི་རྗོད་བྱེད་ཀྱི་གསུང་ལ་རྒྱུད་ཅེས་བརྗོད་པ་ཡིན་ནོ། ། གཉིས་པ་ནི། དཔལ་རྡོ་རྗེ་
སེམས་དཔའ་ལ་ཕྱག་འཚལ་ལོ་ཞེས་པ་སྟེ། ཟུང་འཇུག་གི་ཡེ་ཤེས་ཀྱི་དཔལ་རང་གི་ངོ་བོར་ལྡན་ཞིང་། རྡོ་རྗེ་
ཡུལ་སྟོང་བ་ཉིད་དང་། སེམས་དཔའ་ཡུལ་ཅན་ལྷན་སྐྱེས་ཀྱི་ཡེ་ཤེས་གཉིས་ངོ་བོར་གཅིག་ཏུ་ཞུགས་པ་དེ་ལ་ཕྱག་
འཚལ་བ་ནི་འདུད་པའོ། ། གསུམ་པ་ནི། ལེའུ་དང་པོས་རྒྱུད་དོན་མདོར་བསྟན་ནས་ལྷག་མ་བཅུ་དྲུག་གིས་
རྒྱས་པར་འཆད་ཅིང༌། དེ་ཡང་གོ་རིམ་མཐར་ཆགས་སུ་བཀོད་ན་ལེའུ་བཅུ་བདུན་གྱི་དང་པོ་འདི་ལ་གཉིས།
ལེའུའི་གཞུང་བཤད་པ་དང༌། ལེའུའི་མཚན་དོན་ནོ། ། དང་ པོ་ ལ་ གཉིས། དངོས་དང་། དོན་བསྡུ་
བའོ། །དང་པོ་ལ་ལྔ། གླེང་གཞིའི་དོན་བཤད་པ། གཟུངས་དཀྱིལ། བསྡུས་དཀྱིལ། དེ་དག་གི་ཆེད་
བརྗོད། ཕྱུང་བའི་དབང་གི་དཀྱིལ་འཁོར་བཤད་པའོ། ། དང་པོ་ནི། འདི་སྐད་བདག་གིས་ཐོས་པ་དུས་
གཅིག་ན། ཞེས་པ་ནས། ནམ་མཁའི་དབྱིངས་ཐམས་ཅད་ཤིན་ཏུ་གང་བར་སྣང་བར་གྱུར་ཏོ། ། ཞེས་པའི་
བར་ཏེ། འདི་ལ་གཉིས། སྟོན་པ་དང་དུས་དང་གནས་ཕུན་སུམ་ཚོགས་པ་ཚུལ་བཞིར་བཤད། འཁོར་ཕུན་
སུམ་ཚོགས་པ་དྲང་ངེས་ཀྱིས་བཤད་པའོ། ། དང་པོ་ནི། འདི་སྐད་ནས། བྷ་ག་ལ་བཞུགས་སོའི་བར་ཏེ།
འདི་ལ་བཞི། ཡིག་དོན། སྤྱི་དོན། སྦས་དོན། མཐར་ཐུག་གི་དོན་ནོ། ། དང་པོ་ནི། རྒྱུད་ཀྱི་ཚིག་དོན་
འདི་སྐད་དུ་སྡུད་པ་བོ་ཕྱག་རྡོར་བདག་གིས་སྟོན་པ་ལས་ཐོས་པའི་དུས་གཅིག་གི་ཚེ། སྟོན་པ་བཅོམ་ལྡན་འདས་
དེ་བཞིན་གཤེགས་པ་ཐམས་ཅད་འདུས་པའི་བདག་ཉིད་ཅན། དེ་བཞིན་གཤེགས་པ་དེ་རྣམས་ཀྱི་སྐུ་དང་གསུང་
དང་ཐུགས་ཀྱི་སྙིང་པོ་རྡོ་རྗེ་འཆང་ཆེན་པོ་དེ་ཉིད། རྡོ་རྗེ་བཙུན་མོ་སྟེ་ཡུལ་སྟོང་བ་ཉིད་ཡིན་ལ། དེ་ཉིད་བྷ་ག་
ཡང་ཡིན་ཞིང་ཡུལ་སྟོང་བ་ཉིད་ལ་དམིགས་པ་ནི་བྷ་ག་ལ་བཞུགས་པའི་དོན་དང་། དེ་མཚོན་པའི་ཕྱིར་བྷ་གའི་
དབྱིབས་ཅན་གྱི་ཆོས་འབྱུང་དུ་བཞུགས་སོ། ། དེ་ཉིད་རྗེས་འཇུག་གི་ཉམས་ལེན་དང་སྦྱར་ན་བསྐྱེད་རིམ་གྱི་
སྐབས་སུ་མངོན་བྱང་ལྔ་ལས་དང་པོའི་མགོན་པོར་བསྐྱེད་པ་གཞལ་ཡས་ཁང་དུ་བཞུགས་པར་སྟོན་ནོ། །
21



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་པ་སྤྱིའི་དོན་ནི། འདི་སྐད་ཀྱི་སྐད་དོད་ཨེ་ཝཾ་གཉིས་ཀྱི་ཨེས་ཤེས་རབ་ཀྱི་ཡི་གེ་དབྱངས་བཅུ་དྲུག་དང་།
ཝས་ཐབས་ཀྱི་ཡེ་གེ་གསལ་བྱེད་སོ་གསུམ་དང་། ཐིག་ལེས་དེ་གཉིས་མཉམ་པར་སྦྱོར་བ་མཚོན་ཏེ། དེ་ནི་
དབྱངས་ཡིག་གསལ་བྱེད་ཀྱི་སྲོག་ཏུ་ཞུགས་ནས་མིང་ཚིག་ཤོ་ལོ་ཀ་སོགས་དང་བཀའ་བསྟན་བཅོས་སོགས་འགྲུབ་
པར་འགྱུར་བར་མཚོན་པའི་དོན་ཏེ། སྔགས་དང་ཕར་ཕྱིན་གཉིས་ཀའི་སྤྱི་དོན་ནོ། ། ཨེ་ཡིག་གྲུ་གསུམ་གྱིས་
ཕྱག་རྒྱའི་པདྨ་དང་། ཝ་ཡིག་ཟླུམ་པོས་ཡབ་ཀྱི་རྡོ་རྗེ་དང་། ཐིག་ལེས་དེ་གཉིས་མཉམ་པར་སྦྱོར་བར་མཚོན་ཏེ།
འདི་ལ་ནི་གཞི་དང་བསྐྱེད་རིམ་གྱི་སྐབས་གཉིས་སོ། ། ཡང༌། ཨིས་རྣམ་ཐར་སྒོ་པ་གསུམ་ཀྱི་ངོ་བོར་གྱུར་པའི་
སྟོང་ཉིད་རྟོགས་པའི་ཤེས་རབ་དང་། ལྔས་ལྷན་སྐྱེས་ཀྱི་བདེ་བ་དང་
། ཐིག་ལེས་བདེ་སྟོང་དབྱེར་མེད་དུ་སྦྱོར་
བ་མཚོན་ཏེ། དེ་གཉིས་རིམ་གཉིས་ཀྱི་སྤྱི་དོན་ནོ། ། གསུམ་པ་སྦས་པ་ལ་གསུམ་ལས་འདོད་ཆགས་ཆོས་སྦས་ནི།
ཨེ་ཝཾ་གྱིས་རིམ་གཉིས་ཀྱི་རྣལ་འབྱོར་ཕོ་མོའི་རྡོ་རྗེ་དང་པདྨ་སྦྱར་ནས་བདེ་ཆེན་འདྲེན་པ་མཚོན། སྣང་བ་སེམས་
སྦས་ནི། དེ་ལ་བརྟེན་ནས་སྣང་བ་གསུམ་གྱི་ཡེ་ཤེས་བསྐྱེད་པ་མཚོན། ཀུན་རྫོབ་སྒྱུ་སྦས་ནི། སེམས་དབེན་གྱི་
སྣང་བ་གསུམ་ལས་སྒྱུ་མའི་ལུས་བསྐྱེད་པ་དེ་མཚོན་ནོ། ། བཞི་བ་མཐར་ཐུག་གི་དོན་ནི། ཨེས་དོན་གྱི་འོད་
གསལ་དང༌། ཝས་དག་པའི་སྒྱུ་ལུས་དང་
། ཐིག་ལེས་དེ་གཉིས་ངོ་བོ་དབྱེར་མེད་དུ་སྦྱོར་བ་དེ་མཚོན་ནོ། །
མདོར་ན་འདི་སྐད་བདག་གི་ནས་བཞུགས་སོ་ཞེས་པའི་བར་ལ་རྒྱ་སྐད་དུ། ཨེ་ཝཾ་མ་ཡཐུ་ཏེ་ཨེ་ཀ་སྨིན་ལམ་ཡེ་བྷ་
ག་ཝཱན་སརྦ་ཏ་ཐཱ་ག་ཏ་ཀཱ་ཡཱཝཱ་ཀ་ཙིད་ཏ་ཧྲིད་པ་བཛྲ་ཡོ་ཏིད་བྷ་གེ་ཞུ་བི་ཛ་ཧཱར་སྟེ་ཡི་གེ་བཞི་བཅུ་འབྱུང་བའི་དོན་
རྒྱས་པར་ནི་འགྲེལ་བ་ལས་གསལ་བ་ལྟར་ཡིན་ལ། འདིར་དེ་རྣམས་བོད་སྐད་དུ་འབྱུང་བའི་དོན་བསྡུ་ན། འདི་
སྐད་ཀྱི་དོན་ནི་བཤད་ཟིན་ལ། བདག་གིས་ཐོས་པ་སོགས་ཀྱི་དོན་སྐད་དོད་ཀྱི་སྟེང་དུ་བཤད་པ་རྣམས་དྲང་ངེས་
གཉིས་སུ་བསྡུས་ན་འདི་ལྟར་ཡིན་ཏེ། བདག་གིས་ཞེས་པས་རྒྱུད་ཀྱི་སྟོན་པ་དང་སྡུད་པ་བོ་རྒྱུད་ཐ་དད་དུ་སྟོན་པ་
དྲང་དོན་དང་ཐ་མི་དད་དུ་སྟོན་པ་ངེས་དོན་ནོ། ། ཐོས་མཁན་སྡུད་པ་བོ་ལ་སྦྱར་བ་དྲང་དོན་དང་སྒྲུབ་པ་བོ་ལ་
སྦྱོར་བ་ངེས་དོན་ནོ། ། ཐོས་པའི་དོན་རྒྱུད་ཀྱི་གཞུང་ཐོས་པ་དྲང་དོན་དང་ཡབ་ཡུམ་སྙོམས་པར་ཞུགས་པའི་
ཐིག་ལེ་ལས་དཀྱིལ་འཁོར་གྱི་ལྷ་བསྐྱེད་ཚུལ་སྟོན་པ་ངེས་དོན་ནོ། ། དུས་གཅིག་ན་ཞེས་པ་རྒྱུད་ཐོས་པའི་དུས་
དང་སྦྱར་བ་དྲང་དོན་དང་ཡབ་ཡུམ་སྙོམས་འཇུག་གི་དུས་དང་ཐིག་ལེ་དབྱུང་བའི་དུས་དང་སྦྱོར་བ་ངེས་དོན་
ནོ། ། རྡོ་རྗེ་བཙུན་མོའི་བྷ་ག་ལ་བཞུགས་ཞེས་པ་ཡུལ་སྟོང་བ་ཉིད་ཀྱི་མཚོན་བྱེད་ཆོས་འབྱུང་དུ་བཞུགས་པ་དྲང་
དོན་དང་ཕྱག་རྒྱ་གཉིས་ཀྱི་པདྨར་རོལ་བ་ནི་ངེས་དོན་ནོ། ། གཉིས་པ་འཁོར་ཕུན་ཚོགས་ནི། བརྗོད་ཀྱིས་མི་
ལང་བའི་ཡང་བརྗོད་ཀྱིས་མི་ཡང་བའི་ནས། ཤིན་ཏུ་གང་བར་སྣང་བར་གྱུར་ཏོའི་བར་ཏེ། འདི་ལ་གཉིས།
22



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
དྲང་དོན་དང་། ངེས་དོན་ནོ། ། དང་པོ་ནི། བརྗོད་ཀྱིས་མི་ལང་བའི་ཡང་ཞེས་པའི་སྔ་མ་ནི་འཁོར་གྲངས་
མེད་པ་སྟེ་གཞན་གྱིས་གྲངས་ཀྱིས་མི་ཆོད་པ་དང་། བརྗོད་ཀྱིས་མི་ལང་བའི་ཕྱི་མ་ནི་དེ་རྣམས་ཀྱི་ཡོན་ཏན་གྱི་
ཚད་འདི་ཙམ་ཞེས་ཚིག་གི་སྤྱོད་ཡུལ་ལས་འདས་པའི་དོན་ནོ། ། སངས་རྒྱས་ཀྱི་ཞིང་གི་རྡུལ་རགས་པར་མ་ཟད་
རྡུལ་ཕྲ་རབ་ཇི་སྙེད་ཀྱི་གྲངས་ཚད་ཀྱི་བྱང་ཆུབ་སེམས་དཔའ་སེམས་དཔའ་ཆེན་པོའི་འཁོར་དཔག་ཏུ་མེད་པས་
བསྐོར་ཞིང་། རང་དོན་ཆོས་སྐུ་ཐོབ་པར་སེམས་པས་ན་བྱང་ཆུབ་སེམས་དཔའ་དང་། དེ་ཡང་གཞན་གྱི་དོན་དུ་
ཡིན་ཞིང་གཟུགས་ཀྱི་སྐུ་ཐོབ་པར་སེམས་པས་ན་སེམས་དཔའ་ཆེན་པོ་སྟེ། དེ་ནི་འོག་མ་ཐམས་ཅད་ལའང་སྦྱོར།
འཁོར་དེ་རྣམས་ཀྱི་ནང་ནས་དཀྱིལ་འཁོར་ལ་འགོད་བྱའི་ལྷ་ནི། འདི་ལྟ་སྟེ་ཞེས་པ་མཚམས་སྦྱར་བ་སྟེ། དམ་
ཚིག་རྡོ་རྗེ་ནི་དོན་གྲུབ་ཀྱི་རིགས་ཅན་སྒྲིབ་སེལ་དང་། སྐུ་རྡོ་རྗེ་ནི་རྣམ་སྣང་གི་རིགས་ཅན་ས་སྙིང་དང༌། གསུང་
རྡོ་རྗེ་ནི་འོད་དཔག་མེད་ཀྱི་རིགས་ཅན་འཇིག་རྟེན་དབང་ཕྱུག་དང་། ཐུགས་རྡོ་རྗེ་ནི་མི་བསྐྱོད་པའི་རིགས་ཅན་
ཕྱག་རྡོར་དང་། ཏིང་ངེ་འཛིན་རྡོ་རྗེ་ནི་རིན་འབྱུང་གི་རིགས་ཅན་ནམ་སྙིང་དང་
། རྒྱལ་བ་རྡོ་རྗེ་ནི་རྣམ་སྣང་གི་
རིགས་ཅན་བྱམས་པ་དང་། ས་རྡོ་རྗེ་ནི་ས་ཁམས་སྤྱན་མ་དང་། ཆུ་རྡོ་རྗེ་ནི་ཆུ་མ་མཱ་ཀི་དང་། མེ་རྡོ་རྗེ་ནི་མེ་
གོས་དཀར་དང་
། རླུང་རྡོ་རྗེ་ནི་རླུང་དམ་ཚིག་སྒྲོལ་མ་དང་། ནམ་མཁའ་རྡོ་རྗེ་ནི་འཇམ་དཔལ་དང་། དེ་ནས་
གཟུགས་སྒྲ་དྲི་རོ་རེག་བྱ་རྡོ་རྗེ་མ་ལྔ་དང་། ཆོས་ཀྱི་དབྱིངས་ཀྱི་ངོ་བོ་ཉིད་རྡོ་རྗེ་ནི་ཀུན་ཏུ་བཟང་པོའོ། ། དེ་
དག་ལ་སོགས་པའི་བྱང་ཆུབ་སེམས་དཔའི་ཚོགས་ཀྱི་གྲངས་ཚད་འདི་ཙམ་ཞེས་མཐའ་རྫོགས་པར་བརྗོད་ཀྱིས་མི་
ལང་བ་སོགས་དང་ཡང་ལྷན་ཅིག་ཏུ་བཞུགས་ཤིང་། དེར་མ་ཟད་དེ་བཞིན་གཤེགས་པ་ནམ་མཁའི་དབྱིངས་
དང་མཉམ་པ་ལ་འདི་ལྟ་སྟེ། དེ་བཞིན་གཤེགས་པ་རྡོ་རྗེ་མི་བསྐྱེད་པ་དང་། དེ་བཞིན་དུ་རྡོ་རྗེ་རྣམ་པར་སྣང་
མཛད་དང་། རྡོ་རྗེ་རིན་ཆེན་དཔལ་དང་། རྡོ་རྗེ་འོད་དཔག་ཏུ་མེད་པ་དང༌། རྡོ་རྗེ་གདོན་མི་ཟ་བ་དང༌། དེ་
དག་ལ་སོགས་པ་ནམ་མཁའི་དབྱིངས་དང་མཉམ་པའི་དེ་བཞིན་གཤེགས་པ་རྣམས་དང་ཐབས་ཅིག་ཏུ་བཞུགས་
པ་ནི་དཔེར་བརྗོད་ན་འདི་ལྟ་སྟེ། དཔེར་ན། ཏིལ་གྱི་གང་དུ་གཅིག་ལ་གཅིག་བཅེར་བའི་ཚུལ་གྱིས་གནས་པ་དེ་
བཞིན་དུ། དེ་བཞིན་གཤེགས་པ་ཐམས་ཅད་ཀྱིས་ཀྱང་ནམ་མཁའི་དབྱིངས་ཐམས་ཅད་ཤིན་ཏུ་ཁྱབ་ཅིང་གང་
བར་སྣང་བར་འགྱུར་ཏོ། ། གཉིས་པ་ངེས་དོན་ནི། སྔོན་བྱུང་ལ་འཁོར་གྱི་ལྷ་རྣམས་གཙོ་བོ་དང་རྒྱུད་ཐ་དད་
པ་ལྟར་སྟོན་པ་ནི་དྲང་དོན་ཡིན་ལ། གཙོ་འཁོར་ཐམས་ཅད་རྒྱུད་གཅིག་ཏུ་སྟེན་པ་ནི་ངེས་པའི་དོན་ཡིན་ཏེ།
འཁོར་རྣམས་གཙོ་བོའི་སྐུའི་ཆ་ཤས་ལས་གྲུབ་པའི་ཕྱིར་རོ། ། སྔོན་བྱུང་དུ་མ་ཟད། རྗེས་འཇུག་གི་སྐབས་སུ་
རིམ་གཉིས་ཀྱི་དཀྱིལ་འཁོར་རྒྱལ་མཆོག་གི་ལྷ་ལའང་དྲང་ངེས་གཉིས་ཀྱི་བཤད་པ་བྱ་དགོས་ཏེ། བསྐྱེད་རིམ་གྱི་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐབས་སུ་ལྷ་མོས་པ་ཡིད་བྱེད་གྱིས་བསྒོམས་པས་དྲང་དོན་དང་། རྫོགས་རིམ་གྱི་ཚེ་དངོས་གནས་ལ་བསྐྱེད་པ་ནི་
ངེས་དོན་ཡིན་པའི་ཕྱིར་རོ། ། གཉིས་པ་གཟུངས་དཀྱིལ་འཆད་པ་ནི། དེ་ནས་བཅོམ་ལྡན་འདས་དེ་བཞིན་
གཤེགས་པ་རྡོ་རྗེ་རྣམ་པར་སྣང་མཛད་ཆེན་པོས་ནས། རེག་གི་ངོ་བོ་ལྟ་བུ་དེར་ཡང་དག་པར་གནས་པར་གྱུར་
ཏོའི་བར་ཏེ། འདི་ལ་གཉིས། དྲང་དོན་དང་། ངེས་དོན་ནོ། ། དང་པོ་ནི། དེ་ནས་སོགས་ལས་འདིར་རྡོ་
རྗེ་རྣམ་པར་སྣང་མཛད་ཆེན་པོ་ནི་རྡོ་རྗེ་འཆང་ངོ་། ། དེ་བཞིན་གཤེགས་པ་ཐམས་ཅད་ཀྱིས་བསྟེན་པར་གནང་
བའི་འདོད་ཆགས་ཆེན་པོའི་ཚུལ་ནི་རིག་མའི་འདོད་ཡོན་ལ་ལོངས་སྤྱོད་པའི་འདོད་ཆགས་ཆེན་པོའི་ཚུལ་ཏེ།
དེ་ཉིད་བཤད་པར་བྱའོ་སྙམ་དུ་རྩེ་གཅིག་ཏུ་དགོངས་པའི་ཏིང་ངེ་འཛིན་ལ་སྙོམས་པར་ཞུགས་ནས། འཁོར་གྱི་
དེ་བཞིན་གཤེགས་པའི་བཀོད་པ་དེ་དག་ཐམས་ཅད་རང་གི་ཐུགས་ཀའི་ས་བོན་གྱི་འོད་ཟེར་གྱིས་དྲངས་ཏེ། རྡོ་
རྗེ་འཆང་རང་ཉིད་ཀྱི་སྐུའི་ཕུང་བོ་དང་ཁམས་དང་དབང་པོ་དང་ཡུལ་དང་ཡན་ལག་གི་ངོ་བོར་ཞུགས་པར་
མཛད་དོ། ། དེ་ནས་སྐུ་ལ་ཞུགས་པའི་དེ་བཞིན་གཤེགས་པ་དེ་དག་ཐམས་ཅད་ཀྱིས། དེ་བཞིན་གཤེགས་པ་
ཐམས་ཅད་ཀྱི་སྐུ་གསུང་ཐུགས་ཀྱི་བདག་པོ་རྡོ་རྗེ་འཆང་དེ་ཉིད་ལྷན་སྐྱེས་ཀྱི་དགའ་བས་ཐུགས་ཡོངས་སུ་མཉེས་
པར་བྱ་བའི་ཕྱིར། རྣམ་སྣང་སོགས་རང་ཉིད་ཀྱི་སྐྱེས་པའི་སྐུ་སྦས་ཏེ་བུད་མེད་ལྷ་མོའི་ལུས་སུ་མངོན་པར་སྤྲུལ་
ནས། བཅོམ་ལྡན་འདས་རྡོ་རྗེ་འཆང་རྣམ་པར་སྣང་མཛད་ཆེན་པོའི་སྐུ་ལས་མངོན་པར་བྱུང་པར་གྱུར་ཏོ། །
བྱུང་བ་དེ་ལ། ལ་ལ་ནི་སྟེ་རྣམ་སྣང་ནི་སངས་རྒྱས་སྤྱན་མ་ལྟ་བུའི་རྣམ་པར་སྤྲུལ། དེ་བཞིན་དུ་རིན་འབྱུང་ནི་མ་
མཱ་ཀི། སྣང་མཐའ་ནི་གོས་དཀར་མོ། ། དོན་གྲུབ་ནི་དམ་ཚིག་སྒྲོལ་མ་ལྟ་བུའི་རྣམ་པར་སྤྲུལ་ལ། ཡང་། རྣམ་
སྣང་ནི་གཟུགས་རྡོ་རྗེ་མའི་ངོ་བོ་ལྟ་བུ། རིན་འབྱུང་ནི་སྒྲ་རྡོ་རྗེ་མ། སྣང་མཐའ་ནི་དྲི་རྡོ་རྗེ་མ། དོན་གྲུབ་ནི་རོ་
རྡོ་རྗེ་མ། མི་བསྐྱོད་པ་ནི་རེག་བྱ་རྡོ་རྗེ་མའི་ངོ་བོ་ལྟ་བུའི་རྣམ་པར་སྤྲུལ་ཏེ་གནས་པར་གྱུར་ཏོ། ། རྗེས་འཇུག་
དང་སྦྱར་ན་རྣམ་སྣང་ནི་བསྐྱེད་རིམ་གྱི་སྒྲུབ་པ་བོ་དང་ལྷ་མོ་ནི་དེའི་ཕྱག་རྒྱུ་གཉིས་གང་རུང་དང་སྦྱོར་ཞིང་།
འདོད་ཆགས་ཆེན་པོ་ནི་ཕྱག་རྒྱ་དང་སྙོམས་པར་ཞུགས་ཏེ་བདེ་ཆེན་བསྐྱེད་པ་དང་སྦྱོར། གཉིས་པ་ངེས་དོན་ལ་
འདོད་ཆགས་ཆེན་པོ་ནི་འོད་གསལ། དེའི་ཚུལ་ནི་སྣང་མཆེད་ཐོབ་གསུམ་སྟེ། དེ་ཉིད་བཤད་པར་བྱའོ་སྙམ་དུ་
དགོངས་པ་རྩེ་གཅིག་པའི་ཏིང་ངེ་འཛིན་ལ་སྙོམས་པར་ཞུགས་པའོ། ། དེ་ནས་འཁོར་གྱི་དེ་བཞིན་གཤེགས་
པའི་བཀོད་པ་དེ་ཕྱི་རོལ་གྱི་འཁོར་དུ་དམིགས་པའི་སྣང་ཞེན་སྤངས་ཏེ། བདག་ཉིད་དེ་བཞིན་གཤེགས་པ་
ཐམས་ཅད་ལས་བསྒྲུབས་པའི་བདག་ཉིད་དུ་ང་རྒྱལ་བྱའོ་ཞེས་གདུལ་བྱ་ལ་བསྟན་པར་བྱ་བའི་ཕྱིར་ཉིད་ཀྱི་སྐུ་ལ་
ཞུགས་པར་མཛད་དོ། ། འདིར་རྣམ་སྣང་ནི་རྫོགས་རིམ་གྱི་སྒྲུབ་པ་བོ་སྟེ། དེས་རང་གི་ཕྱག་རྒྱ་ལྷ་མོ་དགུ་བོ་
24



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གང་རུང་དུ་བསྐྱེད་དེ་མཉམ་པར་སྦྱར་ནས་རླུང་ཐམས་ཅད་སྙིང་གའི་མི་ཤིག་པར་ཐིམ་པ་ལས་སྣང་བ་གསུམ་
དང་འོད་གསལ་གྱི་ཡེ་ཤེས་ཉམས་སུ་མྱོང་བ་ནི། སྐུ་གསུང་ཐུགས་ཀྱི་བདག་པོ་ཡོངས་སུ་མཉེས་པའི་དོན་ནོ། །
ཡང་ནང་གི་ཐབས་ནི་ཁྱབ་བྱེད་མ་གཏོགས་པའི་ལྷ་མོ་དགུའི་མིང་ཅན་གྱི་རྩ་བ་དང་ཡན་ལག་གི་རླུང་ལ་རྡོར་
བཟླས་བྱམས་པ་ལས་རླུང་རིམ་ནས་སྣང་མཆེད་ཐོབ་གསུམ་འོད་གསལ་དང་བཅས་པ་འཆར་བ་ནི་ཡོངས་སུ་
མཉེས་པའི་དོན་ནོ། ། གཟུངས་དཀྱིལ་གྱི་དོན་ནི། རིག་མ་ལ་གཟུངས་མ་ཞེས་ཟེར་ནས་འདིར་བདེ་སྟོང་གི་ཡེ་
ཤེས་བསྐྱེད་པའི་ཐབས་རིག་མའི་མཚོན་བྱེད་ལྷ་མོ་དགུ་སྤྲུལ་བའི་དཀྱིལ་འཁོར་ལ་གཟུངས་དཀྱིལ་ཞེས་བཏགས་
པ་འདྲ་སྟེ། ཆག་གིས་གཟུངས་མའི་དཀྱིལ་འཁོར་དུའང་བསྒྱུར་རོ། ། གསུམ་པ་བསྡུས་དཀྱིལ་ལ་མདོར་
བསྟན་རྒྱས་བཤད་གཉིས་ཀྱི་དང་པོ་ནི། དེ་ནས་དེ་བཞིན་གཤེགས་པ་མི་བསྐྱོད་པས་ནས། བྱང་ཆུབ་ཀྱི་སེམས་
རྡོ་རྗེའི་ཐུགས་ལ་ཞུགས་སོའི་བར་ཏེ། འདི་ལ་གཉིས། དྲང་དོན་དང༌། ངེས་དོན་ནོ། ། དང་པོ་ནི། དེ་
ནས་སོགས་ལས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་སྙིང་པོ་རྡོ་རྗེ་བཙུན་མོའི་བྷ་ག་
ལ་ཞེས་པའི་དོན་སྔར་བཤད་ཟིན་ཅིང་། ཆོས་འབྱུང་དེར་ཆུད་པའི་དམ་ཚིག་ཆེན་པོའི་དཀྱིལ་འཁོར་ནི་རྡོ་རྗེ་
འཆང་གི་དཀྱིལ་འཁོར་རོ། ། རྡུལ་མེད་པ་ནི་དྲི་མ་དང་བྲལ་བའོ། ། གྲུ་བཞི་བ་ནི་དཀྱིལ་འཁོར་གྱི་དབྱིབས་
སོ། ། བྱིན་གྱིས་བརླབས་པ་ནི་སྤྲུལ་བའོ། ། གསལ་བ་དེའི་ངོ་བོ་ཉིད་ནི་ཕྱི་བལྟས་ནང་དང་ནང་བལྟས་ཕྱི་
གསལ་བའོ། ། སྣ་ཚོགས་གཟུགས་ཀྱིས་ཀུན་དུ་རྒྱས་ནི་ཤར་དཀར་བ་ལ་སོགས་པའི་ཁ་དོག་སྣ་ཚོགས་པའོ། །
སངས་རྒྱས་སྤྲིན་གྱིས་ཀུན་དུ་ཁྱབ་ནི་ལྷག་མོས་མ་དཀྱིལ་འཁོར་རྒྱལ་མཆོག་གི་ལྷ་ཞི་བས་ཁྱབ་པའོ།འོད་ཟེར་
འཕྲོ་བ་མང་པོ་འཁྲུགས་ནི་ཁྲོ་བོ་རྣམས་དང་གཞལ་ཡས་ཁང་ལས་འོད་ཟེར་འཕྲོ་བའོ། ། གསལ་བ་ལ་སོགས་
དཀྱིལ་འཁོར་ལྡན་ནི། གསལ་བ་སྟེ་ཟླ་བ་དང་ཉི་མ་དང་རིན་པོ་ཆེ་ལ་སོགས་པའི་གདན་ནོ། ། དེ་བཞིན་
གཤེགས་པ་ཀུན་གྱི་གནས་ནི། དེ་ལྟ་བུའི་དཀྱིལ་འཁོར་དེ་ནི་ལྷ་སོ་གཉིས་བཞུགས་པའི་གནས་ཡིན་པའོ། ། དེ་
ནས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་བདག་པོ་རྡོ་རྗེ་འཆང་དེ་ཉིད། སྔར་སྤྲུལ་བའི་
དཀྱིལ་འཁོར་གྱི་དབུས་སུ་བཞག་པ་སྟེ་བཞུགས་སོ། ། དེ་རྣམས་ནི་རྗེས་འཇུག་ལ་ལྷག་མོས་ཀྱི་རྟེན་བརྟེན་པ་
བསྐྱེད་ཚུལ་དང་སྦྱོར་བ་ཡིན་ལ། འདིར་རྒྱུད་ཀྱི་སྟོན་པས་དཀྱིལ་འཁོར་མི་སྤྲུལ་བར་མི་བསྐྱོད་པ་སྤྲུལ་བ་ནི། མི་
བསྐྱོད་པའི་རིགས་སམ་རྡོ་རྗེའི་རིགས་ནི་བླ་མེད་ཀྱི་སྐབས་འདིར་རིགས་མ་མཆོག་བསྒྲུབ་པའི་ཆེད་དོ། ། དེ་
ནས་དེ་བཞིན་གཤེགས་པ་མི་བསྐྱོད་པ་རིན་འབྱུང་ཚེ་དཔག་མེད་དོན་གྲུབ་རྣམ་སྣང་སྟེ་རིགས་ལྔ་དང་། དེས་
བསྡུས་པའི་འཁོར་གྱི་ལྷག་མོས་ཀྱི་ལྷ་རྣམས་ནི། བྱང་ཆུབ་ཀྱི་སེམས་རྡོ་རྗེ་རྡོ་རྗེ་འཆང་གི་ཐུགས་ཏེ་སྤྱི་བོ་ལ་སོགས་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གནས་རྣམས་སུ་ཞུགས་པར་གྱུར་ཏོ་ཞེས་པ་རྗེས་འཇུག་ལ་ལྷག་མོས་ཀྱི་ལྷ་ལུས་ལ་བསྡུ་བའི་ཚུལ་སྟོན་པའོ། །
གཉིས་པ་ངེས་དོན་ནི། བསྡུས་དཀྱིལ་སྤྲུལ་མཁན་གྱི་མི་བསྐྱོད་པ་ནི། ཕྱག་རྒྱ་གཉིས་དང་རྡོར་བཟླས་ཀྱིས་
དྲངས་པའི་སྟོང་བ་བཞིའི་རླུང་ སེམས་ དང་། དེ་ བཞིན་གཤེགས་པ་ཐམས་ ཅད་ནི་སྒྲུབ་པ་བོའི་ཕུང་བོ་ལྔ།
གསུང་ཐུགས་ནི་ལུས་ངག་ཡིད་གསུམ། རྡོ་རྗེ་བཙུན་མོའི་བྷ་ག་ནི་འོད་གསལ་གྱི་ཡེ་ཤེས་དམ་ཚིག་ཆེན་པོའི་
དཀྱིལ་འཁོར་ནི་སྒྱུ་ལུས། བྱིན་གྱིས་བརླབས་པ་ནི་དེར་ལངས་པའོ། ། སྐུ་དེ་ནི་འོད་གསལ་བ་དང་འོད་ཟེར་སྣ་
ཚོགས་འཕྲོ་བ། སངས་རྒྱས་ཀུན་གྱི་བདག་ཉིད་རྡོ་རྗེ་འཆང་གི་རྣམ་པ་ཅན་ཡིན་པས་ན་སངས་རྒྱས་སྤྲིན་ཀྱིས་
ཁྱབ་ན། སྐུ་ལས་འོད་ཟེར་མང་པོ་རབ་ཏུ་འཕྲོ་བ། གསལ་བ་སྣང་བ་ཉི་མ་མཆེད་པ། པདྨ་ཉེར་ཐོབ་གསུམ་
ལས་བྱུང་བས་ན་གསལ་བ་ལ་སོགས་དཀྱིལ་འཁོར་ལྡན་པ། སྒྱུ་ལུས་དེ་ནི་དེ་བཞིན་གཤེགས་པ་ཀུན་གྱི་འབྱུང་
གནས་སམ་གཞི་དོན་གྱི་འོད་གསལ་དུ་ཞུགས་པར་གྱུར་པའོ། ། ཡང་དེ་ནས་བཅོམ་ལྡན་འདས་དེ་བཞིན་
གཤེགས་པ་ནས། བཞག་ པར་གྱུར་ཏོའི་བར་གྱིས་སྒྱུ་ལུས་དེ་འོད་གསལ་དུ་ཞུགས་པ་ལས་སླར་དེ་བཞིན་
གཤེགས་པ་ཐམས་ཅད་ཀྱི་དཀྱིལ་འཁོར་གྱི་དབུས་སུ་བཞག་པ་ནི། སྐུ་གསུང་ཐུགས་དབྱེར་མི་ཕྱེད་པའི་ཟུང་
འཇུག་གི་སྐུར་བཞེངས་པར་གྱུར་ཏོ་ཞེས་པའི་དོན་དང་། ཟུང་འཇུག་གི་སྐུ་དེ་ནི་མི་བསྐྱོད་པ་ལ་སོགས་པའི་མིང་
ཅན་གྱི་རགས་པའི་ཕུང་པོ་ལ་ཞུགས་ནས་སྤྲུལ་སྐུ་འཛིན་ཚུལ་སྟོན་པའོ། ། གཉིས་པ་བསྡུས་དཀྱིལ་རྒྱས་པར་
འཆད་པ་ལ་གཉིས། ཟིལ་གནོན་རྡོ་རྗེའི་ཏིང་ངེ་འཛིན་དང་། དམ་ཚིག་འབྱུང་བའི་རྡོ་རྗེའི་ཏིང་ངེ་འཛིན་
ཏོ། ། དང་པོ་ལ། སྔོན་བྱུང་གི་འཁོར་དཔག་ཏུ་མེད་པ་རྣམས་ལྷ་སོ་གཉིས་སུ་བསྡུས་པའི་དཀྱིལ་འཁོར་རྒྱས་
པར་འཆད་པ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདེ་བ་དང་ཡིད་བདེ་བ་ཐོབ་
པར་གྱུར་ཏོའི་བར་ཏེ། འདི་ལ་བཞི། སྤྱི་དོན། སྦས་དོན། ཡིག་དོན་ཁ་བསྐང་བ། མཐར་ཐུག་གི་དོན་
ནོ། ། དང་པོ་ནི། དེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེ། ཟིལ་གྱིས་གནོན་པའི་རྡོ་རྗེའི་ཏིང་ངེ་
འཛིན་ལ་སྙོམས་པར་ཞུགས་པ་འདི་ལ་ཟིལ་གྱིས་གནོན་རྒྱུ་དང་། གནོན་བྱེད་གཉིས་ཀྱི་དང་པོ་ནི། མངོན་བྱང་
ལྔ་ལས་ལྷ་རིམ་གྱིས་བསྐྱེད་པ་ནི་ཟིལ་གྱིས་གནོན་བྱ་དང་། ལྷ་རྣམས་སྐད་ཅིག་གིས་རྫོགས་པར་བསྐྱེད་ཚུལ་ནི་
ཟིལ་གྱིས་གནོན་བྱེད་དེ། ལྷག་མོས་ཀྱི་ཚེ་བསྐྱེད་ཚུལ་སྔ་མ་མི་མངོན་པར་བྱས་ནས་སྐད་ཅིག་བསྐྱེད་པའི་ཚུལ་
གྱིས་ཟིལ་གྱིས་གནོན་པའོ། ། དེ་ཉིད་བཤད་པར་བྱའོ་སྙམ་དུ་དགོངས་པ་རྩེ་གཅིག་པ་ནི་ཏིང་ངེ་འཛིན་ཏེ་དེ་ལ་
ཞུགས་པ་སྟེ། རྡོ་རྗེ་ནི་བསྐྱེད་ཚུལ་དེ་རྣམ་རྟོག་གིས་མི་ཕྱེད་པའི་དོན་ནོ། ། སྙོམས་པར་ཞུགས་མ་ཐག་ཏུ་དེ་
ནས་ནམ་མཁའི་དབྱིངས་ཐམས་ཅད་ནི་གཞལ་ཡས་ཁང་གི་ནང་ངོ་། ། དེ་བཞིན་གཤེགས་པ་ཐམས་ཅད་ནི་རྡོ་
16



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྗེ་འཆང་ངོ་། ། རྡོ་རྗེའི་ངོ་བོར་གནས་པ་ནི་རྡོ་རྗེ་འཆང་དང་ངོ་བོ་དབྱེར་མི་ཕྱེད་པའི་ལྷག་མོས་ཀྱི་ལྷར་གནས་
པར་གྱུར་པའོ། ། དེ་ནས་ནམ་མཁའི་དབྱིངས་སོགས་ནི། དེ་ནས་གཙོ་བོའི་ཐུགས་ཀ་ནས་འོད་ཟེར་འཕྲོས་
སེམས་ཅན་ཇི་སྙེད་པ་ཐམས་ཅད་དཀྱིལ་འཁོར་གྱི་ནང་དུ་རྡོ་རྗེ་སེམས་དཔའི་འཇུག་ཚུལ་གྱིས་བཀུག་ན། ཡབ་
ཡུམ་སྙོམས་པར་འཇུག་པའི་སྦྱོར་མཚམས་ནས་སྤྲོས་པའི་འོད་ཟེར་གྱིས་དབང་བསྐུར་བའི་ཚུལ་གྱིས་བྱིན་གྱིས་
བརླབས་ཀྱིས་རྡོ་རྗེ་སེམས་དཔའི་གོ་འཕང་ལ་བཀོད་པ་ནི་དེ་བཞིན་གཤེགས་པ་ཐམས་ཅད་ཀྱི་བདེ་བ་དང་ཡིད་
བདེ་བ་ཐོབ་པ་སྟེ། དེ་ནས་རང་རང་གི་སངས་རྒྱས་ཀྱི་ཞིང་དུ་གཤེགས་པར་གྱུར་པ་ནི་ལྷག་མོས་ཀྱི་མཛད་པ་སྟོན་
པའོ། ། དེ་ནི་རིམ་པ་གཉིས་ཀ་ལ་ཡོད་པའི་སྤྱི་དོན་ནོ། ། གཉིས་པ་སྦས་དོན་ནི། གཞི་ལ་སྦྱར་ན། དེ་
བཞིན་གཤེགས་པ་ཐམས་ཅད་ནི་ཕོ་མོའི་ཕུང་པོའི་ངོ་བོར་གྱུར་པའི་ཐིག་ལེ་རྩ་སོ་སོའི་ནང་ན་གནས་པ་རྣམས་ཏེ་
ཟིལ་གྱིས་མནན་པར་བྱའོ། ། ཐིག་ལེ་ཞུ་ནས་གསང་གནས་སུ་བབ་པ་ནི་དེ་ཟིལ་གྱིས་གནོན་པའོ། ། འབབ་པ་
དེ་ཟློག་དཀའ་བ་ནི་རྡོ་རྗེ་སྟེ། དེ་བཤད་པར་བྱའོ་སྙམ་དུ་དགོངས་པ་རྩེ་གཅིག་པའི་ཏིང་ངེ་འཛིན་ལ་སྙོམས་པར་
ཞུགས་པའོ། ། དེ་བཞིན་གཤེགས་པ་ཐམས་ཅད་ཀྱི་བདག་པོ་སྙོམས་པར་ཞུགས་མ་ཐག་ཏུ་ནམ་མཁའི་དབྱིངས་
འདི་ཐམས་ཅད་ནི་ལུས་ཀྱི་ཙ་རྣམས་ཀྱི་སྦུབ་སྟོང་ངོ་། ། དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ནི་ཀུནྡ་ལྟ་
བུའི་བྱང་སེམས་སོ། ། རྡོ་རྗེའི་ངོ་བོར་གནས་པར་གྱུར་ཏོ་ནི་བྱང་སེམས་སུ་སྟེ་རྩ་ནང་ནས་འབྱུང་བའོ། །
ཡང་སེམས་ཅན་ཇི་སྙེད་པ་ནི་གཞིའི་ཕོ་མོའི་ཕུང་སོགས་སོ། ། རྡོ་རྗེ་སེམས་དཔའི་བྱིན་གྱིས་རླབས་ཀྱིས་ནི་ཀུན་
ད་ལྟ་བུའོ། ། བྱིན་གྱིས་བརླབས་པ་ནི་དེ་ཉིད་ལུས་ཀྱི་གནས་རྣམས་སུ་ཤར་བའོ། ། དེ་བཞིན་གཤེགས་པ་
ཐམས་ཅད་ཀྱི་བདེ་བ་དང་ཡིད་བདེ་བ་ཐོབ་པ་ནི་ཕོ་མོའི་དབང་པོ་གཉིས་མཉམ་པར་སྦྱོར་བ་ལས་བྱང་སེམས་ཞུ་
ནས་དགའ་བ་མྱོང་བ་སྟེ་བྱིན་གྱིས་བརླབས་ཚུལ་ལོ། ། འདིས་གཞི་ལམ་གཉིས་ཀའི་འདོད་ཆགས་ཀྱི་སྤྱོད་པ་
བསྟན་ཏེ་འདོད་ཆགས་ཆོས་སྦས་སོ། ། གསུམ་པ་ཡིག་དོན་ནི། དེ་ནས་བཅོམ་ལྡན་འདས་ནས། ཞུགས་སོའི་
བརནི་རང་བཞིན་གྱི་གནས་ནས་དེ་བཞིན་གཤེགས་པ་ཡབ་ཡུམ་སེམས་ཅན་འདུལ་བའི་ཕྱིར་དུ་སྙོམས་པར་
ཞུགས་ཞེས་པའི་དོན་ཏེ། སྦྱང་གཞི་ལ་ཕ་མ་ཉལ་བོ་བྱེད་པ་དང་ཆོས་མཐུན། བཅོམ་ལྡན་འདས་ནས། གནས་
པར་གྱུར་ཏོའི་བར་ནི་བྱང་ཆུབ་ཀྱི་སེམས་ལས་གྲུབ་པའི་མི་བསྐྱོད་པས་ནམ་མཁའི་ཁམས་ཐམས་ཅད་ཁྱབ་པར་
བྱས་ཞེས་པའི་དོན་ཏེ་ཕ་མའི་ཐིག་ལེ་དང་འདྲའོ། ། དེ་ནས་ནམ་མཁའི་དབྱིངས་ནས་ཐོབ་པར་གྱུར་ཏོའི་བར་
ནི་དེས་སེམས་ཅན་ཐམས་ཅད་ལ་བྱིན་གྱིས་བརླབས་པས་ཟག་པ་མེད་པའི་བདེ་བ་དང་ཡིད་བདེ་བ་ཐོབ་པར་
གྱུར་ཞེས་པའི་དོན་ཏེ་ཕོ་མོའི་བྱང་སེམས་ཞུ་བས་བདེ་བ་མྱོང་བ་དང་འདྲའོ། ། མི་བསྐྱོད་པ་ཐམས་ཅད་གཞལ་
27



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡས་ཁང་གི་ནང་དུ་གཅིག་ཏུ་འདྲེས་པ་ནི་ཁུ་ཁྲག་གསང་གནས་སུ་འདྲེས་པ་དང་ཆོས་མཐུན། མི་བསྐྱོད་པ་
ཐམས་ཅད་གཅིག་ཏུ་འདྲེས་པ་ལ་དང་པོའི་མགོན་པོ་ཞུགས་ཏེ་སྤྲུལ་སྐུ་རྡོར་སེམས་སུ་བསྒྱུར་བ་ནི། ཁུ་ཁྲག་ལ་
བར་སྲིད་ཞུགས་ནས་སྐྱེ་བ་ལེན་པ་དང་ཆོས་མཐུན་ནོ། ། བཞི་བ་མཐར་ཐུག་ནི། དེ་བཞིན་གཤེགས་པ་ཐམས་
ཅད་ནི་སྒྲུབ་པ་བོའི་ཕུང་བོ་ལྔ་སྟེ་ཟིལ་གྱིས་མནན་བྱའོ། ། དེ་འོད་གསལ་དུ་བཅུག་པ་ནི་ཟིལ་གྱིས་མནན་
པའོ། ། འོད་གསལ་དེ་ནི་ཐ་མལ་གྱི་རྣམ་རྟོག་གིས་མི་ཕྱེད་པ་ནི་རྡོ་རྗེ་སྟེ། དེ་ལ་སྙོམས་པར་ཞུགས་པའོ། །
བཅོམ་ལྡན་འདས་ཞེས་སོགས་ཀྱི་ཕུང་སོགས་འོད་གསལ་དུ་ཞུགས་མ་ཐག་ཏུ་ནམ་མཁའི་དབྱིངས་འདི་ཐམས་
ཅད་ནི་སྣང་མཆེད་ཐོབ་གསུམ་མོ། ། དེ་བཞིན་གཤེགས་པ་ཐམས་ཅད་ནི་ ཐམས་ཅད་སྟོང་བ་འོད་གསལ་
ལོ། ། རྡོ་རྗེའི་ངོ་བོར་གནས་པར་གྱུར་པ་ནི་སྣང་བའི་ཡེ་ཤེས་གསུམ་རིམ་གྱིས་ཐིམ་ནས་དོན་གྱི་འོད་གསལ་དུ་
གྱུར་བའོ། ། དེ་ནས་ནམ་མཁའི་དབྱིངས་ཐམས་ཅད་ན་གནས་པའི་སེམས་ཅན་ནི་འོད་གསལ་གྱི་དབྱིངས་ན་
གནས་པའི་སྒྲུབ་པ་པོའི་ཕུང་བོ་ལྔའོ། ། རྡོ་རྗེ་སེམས་དཔའ་ནི་འོད་གསལ་གྱི་ཡེ་ཤེས་སོ། ། དེས་བྱིན་གྱིས་
བརླབས་ཀྱིས་སོགས་ནི་འོད་གསལ་གྱི་ཡེ་ཤེས་ཤར་བས་སྒྲུབ་པོས་ཟག་མེད་ཀྱི་བདེ་བ་དང་ཡིད་བདེ་བ་ཐོབ་པར་
གྱུར་པ་སྟེ། འོད་གསལ་གྱི་མཐར་ཐུག་གོ །གཉིས་པ་དམ་ཚིག་འབྱུང་བ་རྡོ་རྗེ་ནི། དེ་ནས་བཅོམ་ལྡན་འདས་
དེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེ་ནས། གཟིགས་པར་གྱུར་ཏོའི་བར་ཏེ། འདི་ལ་གཉིས། དྲང་
དོན་དང་། ངེས་དོན་ནོ། ། དང་པོ་ནི། དེ་ནས་བྱང་ཆུབ་ཀྱིས་སེམས་རྡོ་རྗེ་རྡོ་རྗེ་འཆང་དེ་ཉིད། དེ་བཞིན་
གཤེགས་པ་ཐམས་ཅད་ཀྱི་སྐུ་རྡོ་རྗེའི་ས་བོན་ཨོཾ་དང་། གསུང་རྡོ་རྗེའི་ས་བོན་ཨཱ༔ དང་། ཐུགས་རྡོ་རྗེའི་ས་བོན་
ཧཱུྃ་གི་ཡི་གེ་གསུམ་པ་སྒོམ་པ་དེ་མངོན་བྱང་ལྔ་ལས་ལྷར་བསྐྱེད་པ་ལས་མི་འདའ་བའི་དོན་གྱིས་ན་དམ་ཚིག་སྟེ།
འབྱུང་བ་ནི་ས་བོན་ཡིག་གསུམ་ལས་ཕྱག་མཚན། དེ་ལས་སྐུ་རྫོགས་པར་བསྐྱེད་པའོ། ། དེ་ཉིད་ཐ་མལ་གྱི་རྣམ་
རྟོག་གིས་མི་ཕྱེད་པས་ན་རྡོ་རྗེ་ཞེས་བྱ་ཞིང་། དེ་ཉིད་བཤད་པར་བྱའོ་སྙམ་དུ་དགོངས་ནས་རྩེ་གཅིག་ཞུགས་
པའོ། ། རིག་པ་ཆེན་པོ་ནི་ཡི་གེ་གསུམ་མོ། ། སྐྱེས་བུའི་གཟུགས་ནི་དང་པོའི་མགོན་པོ་དང་། སྤྲུལ་སྐུ་རྡོར་
སེམས་སོ། ། དེ་བཞིན་གཤེགས་པ་ཐམས་ཅད་ཀྱི་སྔགས་ཀྱིས་བྱིན་གྱིས་བརླབས་གྱིས་ནི་བྱིན་གྱིས་རློབ་བྱེད་
དང་། བྱིན་གྱིས་བརླབས་པ་ནི་བརླབ་བྱའི་ཡུལ་ལོ། ། སྔགས་ནི་གཟུགས་ཀྱི་ཕུང་པོའི་ངོ་བོ་ཨོཾ་དཀར་པོ་སོགས་
ལྷ་སོ་གཅིག་གི་ས་བོན་དང་སྐུ་གསུང་ཐུགས་ཀྱི་ཡི་གེ་གསུམ་དང་ཏིང་ངེ་འཛིན་སེམས་དཔའི་ཡེ་ཤེའི་བར་རོ། །
དེ་རྣམས་ཀྱིས་བྱིན་གྱིས་བརླབས་པ་ནི་ལྷ་བསྐྱེད་པའི་ལུས་ལ་སྔགས་བཀོད་པའོ། ། བྱིན་གྱིས་བརླབས་མ་ཐག་
ཏུ་རྣམ་པ་ཇི་ལྟ་བུར་གྱུར་པ་ནི་གདུལ་བྱ་རྣམས་ལ་ཞལ་གསུམ་པ་ལྟར་སྣང་བ་སྟེ་དེ་རྣམས་ཀྱིས་མཐོང་བར་གྱུར་
28



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའོ། ། མདོར་ན་གཞུང་འདི་རྣམས་ཀྱིས་རྣལ་འབྱོར་བཞིའི་རིམ་པས་དང་པོ་སྦྱོར་བ་བསྒོམ་ཚུལ་སྟོན་ནོ། །
གཉིས་པ་ངེས་དོན་ནི། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་རྡོ་རྗེ་ནི་སྒྱུ་ལུས་པའི་ལུས་ངག་
ཡིད་གསུམ་མོ། ། དམ་ཚིག་ནི་དེ་གསུམ་འོད་གསལ་དུ་ཞུགས་པའོ། ། འབྱུང་བ་ནི་འོད་གསལ་ལས་སྐྱེས་པའི་
ཟུང་འཇུག་གོ ། རྡོ་རྗེ་ནི་བདེན་གཉིས་དབྱེར་མི་ཕྱེད་པའོ། ། དེ་ཉིད་བཤད་པར་བྱ་བར་དགོངས་པ་ནི་ཏིང་
ངེ་འཛིན་ཏོ། ། རིག་པ་ཆེན་པོ་ནི་དོན་གྱི་འོད་གསལ་ལོ། ། སྐྱེས་བུ་ནི་དག་པའི་སྒྱུ་ལུས་སོ། ། བྱིན་གྱིས་
བརླབས་ཀྱིས་བྱིན་གྱིས་བརླབས་པ་ནི་ཡེ་ཤེས་ཀྱི་སྐུ་དེ་ནི་ཐ་མལ་གྱི་མིག་གིས་མི་མཐོང་བས་དེ་མཐོང་བའི་ཆེད་དུ་
འཕགས་པའི་སྤྲུལ་སྐུ་འཛིན་པའོ། ། བྱིན་གྱིས་བརླབས་མ་ཐག་ཏུ་སོགས་ནི་སྔར་བཞིན་ནོ། ། བཞི་བ་དེ་དག་
གི་ཆེད་བརྗོད་ནི། དེ་ནས་དེ་བཞིན་གཤེགས་པ་མི་བསྐྱོད་པ་ནས། རབ་ཏུ་མི་རྟོག་ནས་མེད་པའོ་ཞེས་པའི་བར་
ཏེ། དེ་ནས་འཁོར་གྱི་མི་བསྐྱོད་པ་ལ་སོགས་པ་གཙོ་བོ་བཅོམ་ལྡན་འདས་རྣམ་པར་སྣང་མཛད་ཆེན་པོའི་ཐུགས་
ཀ་ནས་བྱུང་བ་ཆེད་དུ་བརྗོད་པ་འདི་ཆེད་དུ་བརྗོད་དོ། ། ཨེ་མའོ་ནི་ངོ་མཚར་དུ་གྱུར་པའོ། ། བྱང་ཆུབ་
སེམས་ནི་རབ་ཏུ་བྱུང་ནི། རིམ་གཉིས་ཀྱི་ལྷ་སྐུ་གདུལ་བྱའི་རྒྱུད་ལ་རབ་ཏུ་བྱུང་བ་སྟེ་སྐྱེས་པ་དང་སྐྱེ་བའོ། ། དེ་
བཞིན་གཤེགས་པ་ཀུན་གྱི་གསང་ནི། སྐུ་དེ་ཉིད་དེ་བཞིན་གཤེགས་པ་ཀུན་གྱི་མན་ངག་སྣོད་མིན་པ་གསང་ཞིང་
སྦ་བའོ། ། རབ་ཏུ་མི་རྟོག་ནི་བླ་མའི་མན་ངག་མེད་པར་རྟོག་པས་བརྟག་པར་མི་ནུས་པའོ། གནས་མེད་པ་ནི་
ཁམས་གསུམ་ན་མི་གནས་པའམ་དེ་ལས་འདས་པ་སྟེ་དགོངས་པ་མ་ཡིན་པར་བཤད་པའོ། ། ལྔ་བ་བྱུང་བའི་
དབང་གི་དཀྱིལ་འཁོར་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་གཅིག་ཏུ་འདུས་
ནས་ཞེས་པ་མན་ཆད་ཀྱིས་སྟོན་ཏེ། འདི་ལ་བཞི་གསོལ་བ་གདབ་པ། སྟོན་པས་རྒྱུད་དོན་རྟོགས་དཀའ་བར་
བསྟན་པ། སླར་གསོལ་བ་གདབ་པ། དེའི་ལན་གསུངས་པའོ། ། དང་པོ་ནི། དེ་ནས་བཅོམ་ལྡན་ནས།
བཤད་དུ་གསོལ་བའི་བར་ཏེ། འདི་ལ་གསོལ་ཏོའི་ཡན་ལ་དྲང་ངེས་གཉིས་ཀྱིས་འཚད་དེ། དྲང་དོན་ནི། དེ་
ནས་འཁོར་གྱི། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་གཅིག་ཏུ་འདུས་ནས། བཅོམ་ལྡན་
འདས་བྱང་ཆུབ་ཀྱི་སེམས་རྡོ་རྗེ་ལ་དེ་བཞིན་གཤེགས་པ་ཐམས་ཅད་མཉེས་པར་བྱེད་པའི་ཉེར་སྤྱོད་ལ་སོགས་པ་
མཆོད་པ་སྤྲོས་པ་མང་བོ་དང༌། དེ་ཁོ་ན་ཉིད་ཀྱི་དམ་ཚིག་སྟེ་མཆོད་པའི་ལས་ལས་འདིར་ནི་རུང་བའི་གསེར་ལ་
སོགས་པའི་རིན་པོ་ཆེའི་སྤྲིན་ཏེ་མང་པོ་རྣམས་ཀྱིས་ཡང་དག་པར་མཆོད་དེ། ཕྱག་འཚལ་ནས་འདི་སྐད་ཅེས་
གསོལ་ཏོ། ། གཉིས་པ་ངེས་དོན་ནི། དེ་བཞིན་གཤེགས་པ་ཐམས་ཅད་ནི། གཟུགས་སྒྲ་ལ་སོགས་པའི་མཆོད་
པ་སྟེ། སྤྲོས་པ་ནི་དེས་ལན་མང་དུ་མཆོད་པའོ། ། དེ་ཁོ་ན་ཉིད་ཀྱི་རིན་པོ་ཆེ་ནི་བུད་མེད་རིན་པོ་ཆེའོ། །



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དམཚིག་ནི་དེས་མཆོད་པ་ལས་མི་འདའ་བའོ། ། སྤྲིན་ནི་རིག་མ་མང་པོའོ། ། དེས་སྟོན་པ་ལ་མཆོད་དེ་
གསོལ་བའོ། ། འདུས་པ་དང་གསང་བ་ལ་ཚུལ་བཞིར་བཤད་དེ། སྐུ་གསུང་ཐུགས་ཀྱི་གསང་བ་གསུམ་དབྱེར་
མི་ཕྱེད་པར་འདུས་པ་སྟེ་ཡིག་དོན། དེ་ནི་འདིར་སྐུ་གསུང་ཐུགས་བྱིན་གྱིས་བརླབས་པ་ལྟ་བུ། གསང་བ་ཡབ་
ཡུམ་གྱི་རྡོ་རྗེ་དང་པདྨ་མཉམ་པར་སྦྱོར་བའམ་འདུས་པ་ནི་སྤྱི་དོན། གསང་བ་སྣང་མཆེད་ཐོབ་གསུམ་རིམ་གྱིས་
སྦྱོར་བའམ་འདུས་པ་ནི་སྦས་ལ། གསང་བ་འོད་གསལ་དང་སྒྱུ་ལུས་ཟུང་དུ་འཇུག་པའམ་འདུས་པ་ནི་མཐར་
ཐུག་གོ ། ཡང་གསང་བ་སྣང་མཆེད་གཉིས་ཉེར་ཐོབ་འདུས་པའི་སྣང་བ་སེམས་སྦས། གསང་བ་ལ་ཡབ་ཡུམ་
གྱི་དྷཱུ་ཏཱིའི་མར་སྣ་གཉིས་འཕྲད་པ་ནི་འདུས་པ་དང་། གསང་བ་་ཁམས་དཀར་དམར་ཁུ་བ་རྩ་རྣམས་ཀྱི་ནང་ནས་
འབབ་པ་དྷཱུ་ཏཱིའི་མར་སྣར་འདྲེས་པ་འདུས་པ་ནི་འདོད་ཆགས་ཆོས་སྦས། གསང་བ་ཡུལ་ཅན་བདེ་ཆེན་གྱི་ཡེ་
ཤེས་དང་ཡུལ་སྟོང་བ་ཉིད་གཉིས་ངོ་བོར་དབྱེར་མེད་དུ་སྦྱོང་བ་ནི་འདུས་པ་དང༌། འདུ་རྒྱུའི་གསང་བ་རླུང་ལྡང་
འཇུག་གནས་གསུམ་རྡོར་བཟླས་ཀྱིས་དྷུ་ཏིར་ཞུགས་གནས་ཐིམ་གསུམ་བྱས་པ་ནི་འདུས་པ་སྟེ་འདི་ཡང་སེམས་
སྦས་སོ། ། ཡང་གསང་བ་ནི་འོད་གསལ་ཏེ་དེ་ལས་བྱུང་བ་ནི་ཟུང་འཇུག དེ་བཞིན་གཤེགས་པ་ཀུན་གྱི་གསང་
ནི། དེ་བཞིན་པ་རྣམས་ཀྱི་མན་ངག་མཐར་ཐུག་གསང་ཞིང་སྦ་བའོ། ། རྡོ་རྗེ་སྙིང་པོ་ནི་དེ་བཞིན་གཤེགས་པ་
རྣམས་སོ། ། འདུས་པ་ཡི་ནི་དེ་རྣམས་གཅིག་ཏུ་འདུས་པའོ། ། དེ་ཉིད་ནི་ཇི་ལྟ་བ་བཞིན་བཅོམ་ལྡན་འདས་
ཀྱིས་བཤད་དུ་གསོལ་ཞེས་པའོ། ། གཉིས་པ་རྒྱུད་དོན་རྟོགས་དཀའ་བར་སྟོན་པ་ནི། དེ་ནས་བཅོམ་ལྡན་
འདས་ནས། ལྟ་ཅི་སྨོས་ཀྱི་བར་ཏེ། དེ་ནས་བྱང་ཆུབ་ཀྱི་སེམས་རྡོ་རྗེས། དེ་བཞིན་གཤེགས་པ་དེ་ཐམས་ཅད་
ལ་བོས་ནས་འདི་སྐད་ཅེས་བཀའ་སྩལ་ཏོ། ། ལེགས་སོ་ལེགས་སོ་ལན་གཉིས་གསུངས་པ་ནི་ཤིན་ཏུ་ངོ་མཚར་
བའི་དོན་ཏེ། ཤུགས་ལ་འཆད་པར་ཞུས་ཀྱིས་བཞེས་སོ། ། འོན་ཀྱང་དོན་འདི་ནི་རྟོགས་དཀའ་སྟེ། དེ་བཞིན་
གཤེགས་པའི་མིང་གིས་བཏགས་པའི་གདུལ་བྱ་དབང་རྣོན་རིན་པོ་ཆེ་ལྟ་བུའི་གང་ཟག་ཐམས་ཅད་ཀྱང་ཐེ་ཚོམ་སྐྱེ་
བར་བྱེད་པ་ཡིན་ན། བྱང་ཆུབ་སེམས་དཔའི་སྒྲས་བསྟན་པའི་དབང་རྟུལ་པདྨ་ལྟ་བུ་ལ་སོགས་པའི་གང་ཟག་
གཞན་རྣམས་ལྟ་ཅི་སྨོས་པ་སྟེ་དགོངས་པས་བཤད་པའོ། ། གསུང་པ་སླར་གསོལ་བ་ནི། དེ་ནས་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ངོ་མཚར་དུ་གྱུར་ཏེ་ནས། ཡང་དག་པར་བསྟན་དུ་གསོལ་བའི་བར་ཏེ།
དེ་ནས་འཁོར་ཀྱི་དེ་བཞིན་གཤེགས་པ་ཐམས་ཅད་ཀྱིས་དེ་ལྟར་རིན་པོ་ཆེ་ལྟ་བུའི་གང་ཟག་ཀྱང་ཐེ་ཚོམ་སྐྱེ་བར་
གསུངས་པའི་ངོ་མཚར་དུ་གྱུར། རྨད་དུ་གྱུར་ཏེ། ཐེ་ཚོམ་ཐམས་ཅད་གཅོད་པར་མཛད་པ་དེ་བཞིན་གཤེགས་
པ་ཐམས་ཅད་ཀྱི་བདག་པོ་ལ་འདི་སྐད་ཅེས་གསོལ་ཏོ། ། གཞན་ལ་མ་ཟད་གང་འདི་ལྟ་བུའི་ཡོན་ཏན་ཁྱད་པར་
30



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཅན་དུ་གྱུར་པ་རིན་པོ་ཆེ་ལྟ་བུའི་གང་ཟག་ལ་ཡང་རེ་ཞིག་གསང་བ་འདུས་པའི་དོན་ཟབ་མོ་འཆད་པར་མི་སྤྲོས་སྟེ།
དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབ་པར་མཛད་དེ་འཆད་པར་གསོལ་བའོ། ། འདིར་དེ་བཞིན་
གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་ནི་ཚུལ་བཞིས་འཆད་དེ། སྐུ་གསུང་ཐུགས་ཀྱི་དམ་ཚིག་
ནི་དམ་ཚིག་དང་སྡོམ་པ་བསྲུང་བ་ཐུན་མོང་བ་སྟེ་ཡིག་དོན། ཡི་གེ་གསུམ་ལས་སྐུ་གསུང་ཐུགས་ཀྱི་ལྷ་བསྐྱེད་པ་སྤྱི་
དོན་སྣང་བ་གསུམ་བཞོན་པའི་རླུང་དང་བཅས་པ་ནི་སྦས་དོན། སྐུ་གསུང་ཐུགས་ཀྱི་གསང་བ་གསུམ་དབྱེར་མི་
ཕྱེད་པའི་དག་པའི་སྒྱུ་ལུས་ནི་མཐར་ཐུག་གི་དོན་ནོ། ། དེ་རྣམས་འཁོར་ལ་སྟོན་པར་མི་སྤྲོ་བ་དེ་རྡོ་རྗེ་དམ་ཚིག་
འབྱུང་བའི་ཚིག་གིས་བྱིན་གྱིས་བརླབས་ནས་བསྟན་དུ་གསོལ་ཞིང་དེའི་དེ་བཞིན་གཤེགས་པ་ནི་སྔོན་བྱུང་ལ་སྟོན་
པའི་འཁོར་དང་། རྗེས་འཇུག་ལོ་འདུས་པ་ཉན་པའི་གདུལ་བྱའོ། ། དེ་ཡང་བླ་མས་སློབ་མ་ཡོད་པར་བསྐུར་
བའི་སྒོ་ནས་ཏེ། འདི་ལ་ཚུལ་བཞི་ལས། རྡོ་རྗེ་དངོས་གྲུབ་འགྲུབ་པ་ལས་མི་འདའ་བའི་དམ་ཚིག་དབང་བསྐུར་
བ་འབྱུང་བའི་རྡོ་རྗེ་སློབ་དཔོན་གྱི་ཚིག་གིས་ཞེས་པ་ནི་ཡིག་དོན། རྡོ་རྗེ་དམ་ཚིག་རྣམ་སྣང་ལ་སོགས་པ་འབྱུང་
བའི་ཚིག་ནི་དེ་རྣམས་ཀྱི་ས་བོན་ཨོཾ་ལ་སོགས་པ་སྟེ་དེས་སློབ་མའི་སྒོ་གསུམ་བྱིན་གྱིས་བརླབས་པ་ནི་སྤྱི་དོན། རྡོ་
རྗེ་བླ་མ་ཡབ་ཡུམ་སྙོམས་པར་ཞུགས་པ་དམ་ཚིག་དང་དེ་ལས་འབྱུང་བའི་ཚིག་གི་ཐིག་ལེས་བྱིན་གྱིས་བརླབས་
པའི་དབང་བསྐུར་བ་ནི་སྦས་དོན། རྡོ་རྗེ་དམ་ཚིག་ནི་འོད་གསལ། དེ་ལས་འབྱུང་བའི་ཚིག་ནི་སྟོང་བ་གསུམ།
བྱིན་གྱིས་བརླབས་པ་ནི་སྔོན་བྱུང་ལ་སྟོན་པ་དང་། རྗེས་འཇུག་ལ་བླ་མས་སློབ་མ་ལ་ཟུང་འཇུག་གི་བརྡ་སྤྲོད་ཅིང་
དབང་བསྐུར་བ་སྟེ་མཐར་ཐུག་གོ། གསོལ་བའི་དགོས་པ་ནི། དེ་བཞིན་གཤེགས་པའི་ཟག་པ་མེད་པའི་བདེ་བ་
དང་ཡིད་བདེ་བ་མྱོང་བ་བགྱི་བ་ནས། ཐམས་ཅད་མཁྱེན་པའི་ཡེ་ཤེས་དང་དེའི་མངོན་ཤེས་ཀྱི་འབྲས་བུ་ཐོབ་
པའི་བར་གྱི་ཕྱིར་ཡང་དག་པར་བསྟན་དུ་གསོལ་ཞེས་གསོལ་བ་གདབ་པའོ། ། བཞི་བ་ལན་གསུམ་པ་ནི། དེ་
ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཅེས་པ་མན་ཆད་དེ། འདི་ལ་གསུམ། རིགས་ལྔ་སྤྲུལ་
བ། ཡུམ་བཞི་སྤྲུལ་བ། ཁྲོ་བོ་བཞི་སྤྲུལ་བའོ། ། དང་པོ་ལ་གཉིས། རྒྱས་པར་བཤད་པ་དང་། དོན་བསྡུ་
བའོ། ། དང་པོ་ནི། དེ་ནས། བྱང་ཕྱོགས་སུ་བཞུགས་སོའི་བར་ཏེ། དེ་ནས་སོགས་ནི་སྔོན་བྱུང་ལ་སྟོན་པ་
དང་རྗེས་འཇུག་ལ་དབང་བསྐུར་བའི་སློབ་དཔོན་གྱི་སྐུ་གསུང་ཐུགས་རྡོ་རྗེ་རྡོ་རྗེ་འཆང་དེས་འཁོར་གྱི་དེ་བཞིན་
གཤེགས་པའམ་སློབ་མ་ཐམས་ཅད་ཀྱིས་དེ་ལྟར་གསོལ་བ་བཏབ་པ་མཁྱེན་ནས། ཡེ་ཤེས་སྒྲོན་མ་རྡོ་རྗེ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་པ་ནི་ཚུལ་བཞིས་འཆད་དེ། གཉིས་སུ་མེད་པའི་ཡེ་ཤེས་མ་རིག་
པའི་མུན་པ་སེལ་བར་བྱེད་པའི་སྒྲོན་མ་རྣམ་རྟོག་གིས་མི་ཕྱེད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་བཤད་པར་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱའོ་སྙམ་དུ་རྩེ་གཅིག་དགོངས་པ་ནི་ཡིག་དོན། ཡེ་ཤེས་ཀྱི་སྒྲོན་མ་རྡོ་རྗེ་མི་བསྐྱོད་པ་དབྱུང་བར་བྱའོ་སྙམ་དུ་
དགོངས་པ་ནི་སྤྱི་དོན། སེམས་དབེན་གྱི་སྣང་བ་གསུམ་གྱི་ཡེ་ཤེས་ཀྱི་སྒྲོན་མ་ནི་རྡོ་རྗེ་ལྟ་བུ་སྟེ་སྦས་དོན། དོན་གྱི་
འོད་གསལ་གྱི་ཡེ་ཤེས་ནི་དེ་ཁོ་ན་ཉིད་གསལ་བར་བྱེད་པའི་སྒྲོན་མ་རྡོ་རྗེ་ལྟ་བུ་ནི་མཐར་ཐུག་གོ ། ཞེ་སྡང་རྣམ་
པར་སྦྱོང་བར་མཛད་པས་ན་ཞེ་སྡང་སྟེ་མི་བསྐྱོད་པའོ། ། རིགས་ནི་གཤིན་རྗེ་གཤེད་ལ་སོགས་པའོ། ། སྙིང་
པོའི་སྙིང་པོ་ནི་མཆོག་གི་སྟེ་ཡང་སྙིང་ངམ་ཉེ་སྙིང་ངོ་། ། དེ་ཉིད་རྡོ་རྗེ་འཆང་གི་སྐུ་གསུང་ཐུགས་རྡོ་རྗེ་ལས་ཕྱུང་
བ་ནི་དེ་གསུམ་དབྱེར་མེད་པའི་ཐུགས་ག་ནས་འབྱིན་པ་སྟེ་སྒྲ་ཇི་བཞིན་པའོ། ། བཛྲ་བྷིག་ནི་རྡོ་རྗེ་འཆང་སྟེ།
ཡེ་ཤེས་ལྔ་མཚོན་པའི་རྡོ་རྗེ་རྩེ་ལྔ་ཕྱག་མཚན་དུ་འཛིན་པས་ན་རྡོ་རྗེ་འཆང་སྟེ། མི་བསྐྱོད་པ་ལའང་དེའི་སྒྲ་འཇུག་
ཏུ་ཡོད་པའི་སྒོ་ནས་ཏེ་དྲང་དོན། ཟུང་འཇུག་གི་ཡེ་ཤེས་ཀྱི་རྡོ་རྗེ་རང་གི་བདག་ཉིད་དུ་འཛིན་པས་ན་རྡོ་རྗེ་
འཆང་སྟེ་ངེས་དོན་ནོ། ། དེ་ནས་སྔགས་འདི་བྱུང་མ་ཐག་ཏུ། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་
ཐུགས་ཀྱི་རིག་པའི་སྐྱེས་བུ་རྡོ་རྗེ་ཉིད། མི་བསྐྱོད་པའི་ཕྱག་རྒྱ་ཆེན་པོའི་སྐུ་དང་རྒྱུད་གཅིག་ཏུ་སྦྱོར་བའི་ཐབས་
ཀྱིས་རྩ་ཞལ་ནག་པོ། གཡས་ཞལ་དཀར་པོ། གཡོན་ཞལ་དམར་པོའི་ཚུལ་དུ་དེ་བཞིན་གཤེགས་པ་ཐམས་ཅད་
ཀྱི་སྐུ་གསུང་ཐུགས་རྡོ་རྗེ་རྡོ་རྗེ་འཆང་རང་གི་སྐུའི་ཐུགས་ཀར་ཞུགས་སོ་ཞེས་པ་ནི་སྒྲ་ཇི་བཞིན་པའོ། ། འདི་ཡན་
གྱིས་དང་པོ་སྦྱོར་བ་བསྟན་ནོ། ། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་དམ་ཚིག་
འབྱུང་བའི་རྡོ་རྗེའི་ཞེས་པའི་དམ་ཚིག་འབྱུང་བའི་དོན་སྔར་བསྡུས་དཀྱིལ་གྱི་སྐབས་སུ་དྲང་ངེས་གཉིས་ཀྱིས་
བཤད་ཟིན་ལ། གཏི་མུག་རྣམ་པར་དག་པ་རྣམ་སྣང་དང་དེའི་རིགས་གཤིན་རྗེ་མཐར་བྱེད་ལ་སོགས་པའོ། །
མཆོག་གི་སྙིང་པོའི་སྙིང་པོ་སྦྱོར་བའི་ཐབས་སོགས་ནི་སྔར་བཞིན་ནོ། ། ཛི་ན་ཛིཀ་ནི་རྒྱལ་བས་རྒྱལ་བ་སྟེ་འཁོར་
ལོས་བདུད་བཞི་ལས་རྒྱལ་བ་ནི་དྲང་དོན། ཟུང་འཇུག་གི་སྐུས་བདུད་བཞི་ལས་རྒྱལ་བ་ནི་ངེས་དོན་ནོ། །རྩ་
ཞལ་དཀར་བ་ལ་སོགས་པའི་ཚུལ་དུ་བྱུང་སྟེ་རྡོ་རྗེ་འཆང་གི་སྤྱན་སྔར་རམ་མདུན་དུ་བཞུགས་པ་ནི་སྒྲ་ཇི་བཞིན་པ་
སྟེ། འོག་ནས་འབྱུང་བའི་ལྷོ་དང་རྒྱབ་ཏུ་དང་བྱང་ཕྱོགས་སུ་བཞུགས་པ་རྣམས་ཀྱང་སྒྲ་ཇི་བཞིན་པའོ། ། དེ་
ནས་ཡིད་བཞིན་ནོར་བུ་ནི་རིན་པོ་ཆེའི་རིགས་ཡིན་པའོ། ། མཆོག་གི་སྙིང་པོ་སོགས་ནི་སྔར་བཞིན་ནོ། ། རཏྟཱ་
དྷིཀ་ནི་རིན་ཆེན་འཆང་བ་སྟེ་རིན་པོ་ཆེ་ཕྱག་མཚན་དུ་འཛིན་པ་ནི་དྲང་དོན། འོད་ཟུང་རིན་པོ་ཆེ་འཆང་བ་ནི་
ངེས་དོན་ནོ། རྡོ་རྗེ་འཆང་ཉིད་རིན་འབྱུང་གི་སྐུར་གྱུར་པ་ནི་རིན་ཆེན་དཔལ་གྱི་ཕྱག་རྒྱ་ཆེན་པོའི་སྐུར་སྦྱོར་བ།
ནམ་མཁའི་གནས་ནི་མཉམ་པ་ཉིད་ཀྱི་ཡེ་ཤེས། སེར་པོ་སོགས་ནི་སྔར་བཞིན་ནོ། ། དེ་ནས་འདོད་ཆགས་ཆེན་
པོ་ནི་མཆོག་གོ ། དེའི་རྒྱུན་ནི་ཀུནྡ་ལྟ་བུའོ། ། དེ་ལས་འབྱུང་བ་ནི་འོད་དཔག་ཏུ་མེད་པ་སྟེ་དྲང་དོན། ཡང་
32



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འདོད་ཆགས་ཆེན་པོ་ནི་འོད་གསལ། ། དེ་ལས་འབྱུང་བ་ནི་ཟུང་འཇུག དེ་ཉིད་རྡོ་རྗེ་ལྟར་མི་ཕྱེད་པ་སྟེ་ངེས་
དོན་ནོ། འདོད་ ཆགས་ཀྱི་རིགས་ སོགས་ནི་སྔར་བཞིན་འགྲེ་སྟེ་འོད་ དཔག་མེད་དང་རྟ་མགྲིན་ལ་ སོགས་
པའོ། ། ཨཱ་རོ་ལིཀ་ནི་འཁོར་བ་འཇིག་སྟེ་དོན་འགྱུར་ལ་འོད་དཔག་མེད་ཞེས་བྱ་སྟེ་དྲང་དོན། རོ་ནི་སྣང་བ་
གསུམ་སྟེ་དེ་ལས་འདས་པ་ནི་དོན་གྱི་འོད་གསལ་ཏེ་ངེས་དོན༔ འཇིག་རྟེན་དབང་ཕྱུག་གི་རིགས་ཀྱི་བདག་པོ་ན་
འོད་དཔག་མེད་གཞན་ནི་སྔར་བཞིན་ནོ། དེ་ནས་གྲུབ་པ་གདོན་མི་ཟ་བའི་མཆོག་ནི་དོན་གྲུབ། དེ་ཉིད་བྱ་གྲུབ་
ཡེ་ཤེས་ཀྱི་ངོ་བོ་སྟེ་བསམ་པ་ཐམས་ཅད་རྫོགས་པར་མཛད་པ་ལས་མི་འདའ་བ་ནི་དམ་ཚིག་འབྱུང་བའི་རྡོ་རྗེ་ཞེས་
བྱ་སྟེ་དྲང་དོན། གདོན་མི་ཟ་བ་ནི་འོད་གསལ། དེ་ཉིད་རྡོ་རྗེ་ལྟར་མི་བྱེད་པ་སྟེ་ངེས་དོན་ནོ། ། སྙིང་པོའི་སྙིང་
པོ་སོགས་ནི་སྔར་བཞིན་དང་། དམ་ཚིག་རྡོ་རྗེ་ནི་དོན་གྲུབ་དང་། དེའི་རིགས་དེ་བགེགས་མཐར་བྱེད་པ་སོགས་
པའོ། ། དེ་རྣམས་ཀྱིས་ཉོན་མོངས་པ་དང་ཕྲག་དོག་དང་དམ་ཚིག་ཉམས་པ་རྣམས་སྦྱོང་བར་བྱེད་པ་ནི་དམ་
ཚིག་འགུགས་པའི་རིགས་ཏེ་དྲང་དོན། རླུང་གི་རྣལ་འབྱོར་གྱིས་བྱང་སེམས་དྷུ་ཏིར་བཀུག་ནས་དཀའ་བ་བསྐྱེད་
དེ་ཤེས་རྒྱུད་སྦྱོང་བ་ནི་དེའི་རིགས་ཏེ་ངེས་དོན་ནོ། ། པྲཛྙཱ་དྷིཀ་ནི་ཤེས་རབ་འཆང་བ་སྟེ་དྲང་དོན། རླུང་
སྟོབས་ཀྱིས་བྱང་སེམས་འཕོ་མེད་དུ་འཛིན་པ་ནི་ངེས་དོན་ནོ། ། གཉིས་པ་དོན་བསྡུ་བ་ནི། ཞེ་སྡང་གཏི་མུག་
འདོད་ཆགས་དང་། ། ནས། འདོད་དང་ཐར་བ་རབ་སྒྲུབ་པའོ། ། ཞེས་པའི་བར་ཏེ། ཞེ་སྡང་མི་བསྐྱོད་
གཏི་མུག་རྣམ་སྣང་། འདོད་ཆགས་སྣང་མཐའ། ཡིད་བཞིན་ནོར་བུ་རིན་འབྱུང་། དམ་ཚིག་ནི་དོན་གྲུབ་སྟེ་
རིགས་ལྔར་གཏོགས་པ་འདི་ལྟར་བསྐྱེད་པ་འདི་རྣམས་ཀྱིས་བསྐྱེད་རིམ་གྱི་སྒྲུབ་པ་བོས་ཐར་བ་རབ་ཏུ་སྒྲུབ་འདོད་
པ་དང་། འདོད་ཡུལ་གྱི་མཐར་ཐུག་གི་ཐར་བ་སྒྲུབ་པར་བྱ་བ་ནི་དྲང་དོན་ནོ། ། རིགས་ལྔར་གཏོགས་པ་ནི་
རྫོགས་རིམ་གྱི་སྒྲུབ་པ་བོའོ། ། དེས་རིག་མའི་འདོད་ཡོན་ལ་སྤྱོད་པ་དང་། དེ་ལ་བརྟེན་ནས་ཚེ་འདིར་སངས་
རྒྱས་ཀྱི་ཐར་བ་རབ་ཏུ་སྒྲུབ་པར་བྱའོ་ཞེས་པ་ནི་ངེས་དོན་ནོ། ། གཉིས་པ་ལྷ་མོ་བཞི་སྤྲུལ་བ་འདི་ལ་གཉིས།
རྒྱས་པར་བཤད་པ་དང་། དོན་བསྡུ་བའོ། ། དང་པོ་ནི། དེ་ནས་བཅོམ་ལྡན་འདས་ནས། བྱང་ཕྱོགས་ཀྱི་
གྲྭར་བཞུགས་སོའི་བར་ཏེ། རིགས་ལྔ་བྱུང་བར་མ་ཟད། དེ་ནས་ཡང་ཡུམ་བཞི་འབྱིན་པར་བཞེད་དེ། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་འཛིན་ནི་མི་བསྐྱོད་པ་སྟེ། དེ་ལ་བདེ་ཆེན་བསྐྱེད་བའི་སྒོ་
ནས་མཉེས་པར་བྱེད་པ་ལས་མི་འདའ་བའི་དམ་ཚིག་ནི་མཱ་མ་ཀཱི་སྟེ་དེ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་
ནས། རྡོ་རྗེ་འཛིན་མི་བསྐྱོད་པའི་རིགས་ཐམས་ཅད་ཀྱི་བཙུན་མོའི་མཆོག་མཱ་མ་ཀཱི་འདི་ཕྱུང་ངོ༌། ། ཏེ་ཏཱ་རཱ་ཏི་
ནི་ཞེ་སྡང་དགའ་མ་སྟེ། ཞེ་སྡང་རྣམ་དག་མི་བསྐྱོད་པའི་དགའ་མ་ནི་དྲང་དོན། ཞེ་ལྡང་རྣམ་དག་འོད་གསལ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མ་དགའ་བ་ནི་ངེས་དོན་ནོ། དེ་ནས་འདི་བྱུང་མ་ཐག་ཏུ་རིག་པའི་སྐྱེས་བུ་རྡོ་རྗེ་འཆང་དེ་ཉིད་ལྷ་མོ་བུད་མེད་མཱ་
མ་ཀིའི་གཟུགས་འཛིན་པར་གྱུར་ཏེ། ཤར་ཕྱོགས་ཀྱི་གྲྭར་བཞུགས་སོ་ཞེས་པ་ལ། བདེན་བྲལ་གྱི་གྲྭར་བཞུགས་
སོ་ཞེས་བསྒྱུར་བ་ནི་བདེ་སྟེ་སྒྲ་ཇི་བཞིན་པའོ། །ཕྱི་མ་གསུམ་ལའང་རང་རང་གི་གྲྭར་བཞུགས་པ་ནི་སྒྲ་ཇི་བཞིན་
པ་ཡིན་ནོ། ། མཱ་མ་ཀིས་རྡོ་རྗེ་དང་རིན་ཆེན་རིགས་གཉིས་ཀ་འཛིན་པས་རིགས་པའི་ཡུམ་གསུམ་ཚང་བའོ། །
དེ་ནས་དེ་བཞིན་གཤེགས་པ་ཐམས་ཅད་ནི་རྣམ་སྣང་སྟེ། དེ་སྔར་ལྟར་མཉེས་པར་བྱེད་པའི་རྡོ་རྗེ་ནི་སྤྱན་མ།
མོ་ཧ་ར་ཏི་ནི་གཏི་མུག་དགའ་མ་སྟེ། གཏི་མུག་རྣམ་དག་རྣམ་སྣང་དགའ་བར་མཛད་པ་ནི་དྲང་དོན། དེ་རྣམ་
དག་འོད་གསལ་ལ་དགའ་བ་ནི་ངེས་དོན་ནོ། ། དེ་ནས་འདི་བྱུང་མ་ཐག་སོགས་ནི་སྔར་བཞིན་ལ། ལྷོ་ཕྱོགས་
ལ་མེ་མཚམས་ཀྱི་གྲྭར་བསྒྱུར་བ་ནི་བདེའོ། ། དེ་ནས་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་འཛིན་
པ་ནི་འོད་དཔག་མེད། དེ་རྗེས་སུ་ཆགས་པར་བྱེད་པའི་རྡོ་རྗེ་ནི་གོས་དཀར་མོ་སྟེ་སྒྲ་ཇི་བཞིན་པའོ། ། ར་ག་ར་
ཏི་འདོད་ཆགས་དགའ་མ་སྟེ། འདོད་ཆགས་རྣམ་དག་འོད་དཔག་མེད་ལ་དགའ་བ་ནི་དྲང་དོན། དེ་རྣམས་
དག་འོད་གསལ་ལ་དགའ་བ་ནི་ངེས་དོན་ནོ། ། དེ་ནས་བསླུ་བ་རྡོ་རྗེ་ནི་ཚུལ་བཞིས་འཆད་པ་ལ། སྐུ་གསུང་
ཐུགས་ནི་ལུས་ངག་ཡིད་གསུམ་སྟེ། དེ་སྐད་ཅིག་རེ་རེ་བཞིན་འཇིག་པ་ནི་བསླུ་བ་སྟེ་ཡིག་དོན། ལུས་ངག་ཡིད་
གསུམ་གྱིས་མཚོན་པའི་ཆོས་རྣམས་རང་བཞིན་གྱིས་སྟོང་བཞིན་དུ་གྲུབ་པར་སྣང་བའི་བརྫུན་པའི་དོན་ཅན་ནི་
བསླུ་པ་སྟེ་སྤྱི་དོན། མཆེད་པ་སྐུ་དང་སྣང་བ་གསུང་དང་ཉེར་ཐོབ་ཐུགས་ཏེ་དེ་གསུང་རིམ་གྱིས་ཐིམ་ནས་འགྲོ་བ་
ནི་བསླུ་བ་སྟེ་སྦས་དོན། སྐུ་གསུང་ཐུགས་ནི་སྒྱུ་ལུས་པའི་སྒོ་གསུམ་སྟེ། དེ་གསུམ་བསམ་གཏན་གཉིས་ཀྱི་དོན་གྱི་
འོད་གསལ་དུ་དགོ་ནས་མི་སྣང་བ་ནི་བསླུ་བ་དང་། རྡོ་རྗེ་ནི་འོད་གསལ་དེ་གཉིས་སྣང་གི་རྟོག་པས་མི་ཕྱེད་པ་སྟེ་
མཐར་ཐུག་གོ ། ཤེས་རབ་འཆང་བ་ནི་དོན་གྲུབ། དེ་ལ་རྗེས་སུ་ཆགས་པ་ནི་དམ་ཚིག་སྒྲོལ་མ་སྟེ་སྒྲ་ཇི་བཞིན་
པའོ། ། བཛྲ་ར་ཏི་ནི་རྡོ་རྗེ་དགའ་མ་སྟེ། རྡོ་རྗེ་དོན་གྲུབ་དགའ་བར་བྱེད་པས་ན་དེའི་དགའ་མ་སྟེ་དྲང་དོན།
རྡོརྗེ་ལྟ་བུའི་འོད་གསལ་གྱི་ཡེ་ཤེས་ལ་དགའ་བ་ནི་ངེས་དོན་ནོ། ། གཉིས་པ་དོན་བསྡུ་བ་ནི། དེ་བཞིན་
གཤེགས་པ་ཐམས་ཅད་ཀྱི་བཙུན་མོའི་མཆོག་དམ་ཚིག་ཕུན་སུམ་ཚོགས་པའོ་ཞེས་པ་སྟེ། དེ་བཞིན་གཤེགས་པ་
རིགས་ལྔ་དང་ལྷན་ཅིག་མཉམ་པར་སྦྱོར་བར་མཛད་པས་ནད་རྣམས་ཀྱི་བཙུན་མོའི་མཆོག་དེའི་ཡོན་ཏན་ཕུན་
སུམ་ཚོགས་པ་བསྐྱེད་པར་བྱེད་པའོ་ཞེས་པ་ནི་སྒྲ་ཇི་བཞིན་པའོ། ། གསུམ་པ་ཁོ་བོ་བཞི་སྤྲུལ་བ་ལ་གཉིས།
རྒྱས་པར་བཤད་པ་དང་། དོན་བསྡུ་བའོ། །དང་པོ་ནི། དེ་ནས་བཅོམ་ལྡན་འདས་ནས། བྱང་ཕྱོགས་ཀྱི་
སྒོར་བཞུགས་སོའི་བར་ཏེ། དེ་ནས་རྒྱུད་ཀྱི་སྟོན་པ་དེ་ཉིད། རྣམ་སྣང་གི་རིགས་བདག་མཛད་ནས་དབང་
34



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བསྐུར་བའི་དོན་གྱིས་ན་རྣམ་པར་སྣང་མཛད་རྡོ་རྗེ་འཁོར་ལོ་ཞེས་བྱ་བའི་ཁྲོ་བོ་གཤིན་རྗེ་གཤེད་དེ་དབྱུང་བར་
བྱའོ་སྙམ་པའི་ཏིང་ངེ་འཛིན་ལ་ཞུགས་ནས། དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་བསྒོམ་པ་སོགས་
ལ་བསྲུང་བའི་སྒོ་ནས་བྱིན་གྱིས་རློབ་པ་ཞེས་བྱ་བའི་ཁྲོ་བོ་གཤིན་རྗེ་གཤེད་ཅེས་སོགས་ནི་སྒྲ་ཇི་བཞིན་པའོ། ། ཡ་
མཱནྟ་ཁྲི་ཏ་ནི་གཤིན་རྗེ་མཐར་བྱེད་དེ། གཤིན་རྗེ་ནི་ངན་སོང་དང་དེའི་རྒྱུ་ལས་ཀྱི་སྒྲིབ་པ་ཡིན་ལ། དེ་འཇོམས་
པར་བྱེད་པའི་ཁྲོ་བོའི་ཏིང་ངེ་འཛིན་ནི་དེའི་གཤེད་དམ་མཐར་བྱེད་དེ་དྲང་དོན། གཤིན་རྗེ་ནི་མ་རིག་པ་སྟེ་འོད་
གསལ་གྱི་ཡེ་ཤེས་ཀྱིས་དེ་འཇིག་པར་མཛད་པ་ནི་གཤིན་རྗེ་མཐར་བྱེད་དེ་ངེས་དོན་ནོ། ། འདིར་དེ་བཞིན་
གཤེགས་པ་ཐམས་ཅད་ནི་རང་བཞིན་སྟོང་བ་ཉིད་ཀྱི་ངང་ནས་བྱུང་ཞིང་འགག་པ་ན་དེ་གའི་རང་བཞིན་དུ་འགྲོ་
བའི་གདུག་པ་ཅན་གྱི་སེམས་ཅན་ནོ། ། བསྙེངས་པར་བྱེད་པ་ནི་དེ་རྣམས་སྐྲག་པར་བྱེད་པའི་ཚུལ་ཏེ་རྣམ་པ་
ཅན་དུ་དཀྱིལ་འཁོར་གྱི་ཤར་ཕྱོགས་ཀྱི་སྒོར་བཞུགས་སོ་ཞེས་བྱ་བ་ནི་སྒྲ་ཇི་བཞིན་པ་སྟེ་ཕྱི་མ་གསུམ་གྱི་ཚེ་སྒོ་དེ་དང་
དེར་བཞུགས་པ་ཡང་སྒྲ་ཇི་བཞིན་པའོ། ། དེ་ནས་དེ་བཞིན་གཤེགས་པ་ཐམས་ཅད་ཀྱི་མངོན་པར་བྱང་ཆུབ་པ་
ནི་རིན་འབྱུང་ངོ༌། ། རྡོ་རྗེ་ནི་དེའི་རིགས་ཀྱི་ཁྲོ་བོ་གཞན་གྱིས་མི་ཐུབ་སྟེ། དེ་ཉིད་དབྱུང་བར་བྱའོ་སྙམ་དུ་
དགོངས་པའི་ཏིང་ངེ་འཛིན་ལ་མངོན་པར་བྱང་ཆུབ་པའི་རྡོ་རྗེ་ཞེས་བྱ་སྟེ་དྲང་དོན། མངོན་པར་བྱང་ཆུབ་པ་ནི་
འོད་གསལ། དེ་ཉིད་རྟོག་པས་མི་ཕྱེད་པ་ནི་རྡོ་རྗེ་སྟེ་ངེས་དོན་ནོ། ། པྲཛྙཱནྟ་ཀྲི་ཏ་ནི་ཤེས་རབ་མཐར་བྱེད་དེ།
སྟོང་ཉིད་རྟོགས་པའི་ཤེས་རབ་ཀྱིས་ཉོན་མོངས་པ་ཐམས་ཅད་འཇིག་པར་བྱེད་པ་ནི་དྲང་དོན། ཤེས་རབ་ནི་
ཡུལ་ལ་སོ་སོར་རྣམ་པར་རྟོག་པའི་ཤེས་རབ། དེ་འོད་གསལ་དུ་སྦྱང་ཞིང་ཟད་པར་མཛད་པ་ནི་ཤེས་རབ་མཐར་
བྱེད་དེ་ངེས་དོན་ནོ། ། རྡོ་རྗེ་ཁྲོ་བོའི་དམ་ཚིག་གིས་གདུག་པ་ཅན་ཐམས་ཅད་བསྙེངས་པར་བྱེད་པའི་ཚུལ་
སོགས་ནི་སྔར་བཞིན། དེ་ནས་དེ་བཞིན་གཤེགས་པ་ཐམས་ཅད་ཀྱི་ཆོས་རིན་པོ་ཆེ་ནི་འོད་དཔག་མེད་དོ། ། དེ་
ཉིད་རྟ་མགྲིན་གྱི་འབྱུང་གནས་ཡིན་པས་དེ་ལས་འབྱུང་བའི་རྟ་མགྲིན་སྟེ་དྲང་དོན། ཆོས་རིན་པོ་ཆེ་ནི་འོད་
གསལ། དེ་ལས་འབྱུང་བའམ་བྱུང་བའི་རྟ་མགྲིན་ནི་ཟུང་འཇུག་སྟེ་ངེས་དོན་ནོ། ། དེ་ལྟ་བུའི་ཏིང་ངེ་འཛིན་ལ་
སྙོམས་པར་ཞུགས་ནས། འདོད་ཆགས་འཆང་པ་འོད་དཔག་མེད་ཀྱི་རིགས་ཀྱི་ཁྲོ་བོ་རྟ་མགྲིན་གྱི་དཀྱིལ་འཁོར་
སོགས་སྔར་བཞིན། པདྨནྟ་ཀྲི་ཏ་པདྨ་མཐར་བྱེད་དེ། ཉོན་མོངས་པས་མ་གོས་པས་ན་པདྨ་དང་། དེ་རྣམས་
འཇིག་པར་མཛད་པ་ནི་མཐར་བྱེད་དེ་དྲང་དོན། པདྨ་ནི་ཕྱག་རྒྱའི་པདྨ་དང་། མཐའ་ནི་དེའི་ནང་སྟེ་དེར་
སྙོམས་པར་ཞུགས་པ་ལས་རྫོགས་རིམ་པའི་བདེ་ཆེན་བསྐྱེད་ནས་ཉོན་མོངས་འཇོམས་པ་ནི་མཐར་བྱེད་དེ་ངེས་
དོན་ནོ། ། དེ་བཞིན་གཤེགས་པ་ཐམས་ཅད་ཀྱི་གསུང་གི་རིགས་ཀྱི་ཁྲོ་བོའི་ཚུལ་དུ་སོགས་ནི་སྔར་བཞིན། དེ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ནི་དོན་གྲུབ། རྡོ་རྗེ་ནི་
དེའི་རིགས་ཀྱི་བགེགས་མཐར་བྱེད་དེ་དྲང་དོན། སྐུ་གསུང་ཐུགས་རྡོ་རྗེ་ནི་འོད་གསལ་ཏེ་ངེས་དོན་ནོ། ། བིགྷི་
ཏ་ཀྲི་ཏ་ནི་བགེགས་མཐར་བྱེད་དེ། དེས་བགེགས་ཐམས་ཅད་འཇིག་པར་མཛད་པ་ནི་དྲང་དོན། ལུས་ཀྱི་
འབྱུང་བ་འཕེལ་འགྲིབ་ཀྱི་དབང་གིས་ལུས་གཟིར་བ་ནི་བགེགས་དང་། བྱང་སེམས་ཞུ་བ་དྷུ་ཏིར་བབ་པ་འཕོ་
མེར་ཏ་བཟུང་སྟེ་བགེགས་དེ་རྣམས་ཟད་པར་མཛད་པ་ནི་ངེས་དོན་ནོ། ། དེ་ནས་འདི་ཕྱུང་མ་ཐག་ཏུ་དེ་བཞིན་
གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་རིག་པའི་རྡོ་རྗེ་འཆང་དེ་ཉིད། དེ་བཞིན་གཤེགས་པ་ཐམས་ཅད་
ཀྱི་སྐུ་གསུང་ཐུགས་དོན་གྲུབ་ཀྱི་རིགས་ཀྱི་ཁྲོ་བོ་བགེགས་མཐར་བྱེད་ཀྱི་ཚུལ་ དུ་བྱང་ཕྱོགས་ཀྱི་སྐོར་བཞུགས་
སོ། ། དེ་རྣམས་ཀྱི་སྐབས་སུ་ཏིང་ངེ་འཛིན་ལ་སྙོམས་པར་ཞུགས་པའི་དོན་ནི་སྔར་བཤད་པ་ལྟར་དེ་དང་དེ་
དབྱུང་བར་བྱའོ་སྙམ་དུ་དགོངས་པ་རྩེ་གཅིག་སྟེ་འདྲའོ། །བདག་མདུན་གྱི་བྱུང་བའི་དཀྱིལ་འཁོར་གཉིས་ཀྱི་
སྐབས་སུ་རང་ཉིད་མི་བསྐྱོད་པ་དང་རེག་བྱ་རྡོ་རྗེ་མ་དང་རང་ཉིད་རྣམ་སྣང་ཞེས་ཐམས་ཅད་ལ་རང་ཉིད་སྦྱོར་བ་
རྣམས་ནི་སྔོན་བྱུང་ལ་དཀྱིལ་འཁོར་སྤྲུལ་བའི་སྐབས་འདིར། རིག་པའི་སྐྱེས་བུ་དེ་ཉིད་ཅེས་རྡོ་རྗེ་འཆང་ཉིད་དེ་
རྣམས་སུ་སྤྲུལ་བ་ལྟར། དཀྱིལ་འཁོར་རྒྱལ་མ་ཆོག་གི་སྐབས་སུ་ཕྱུང་བའི་ལྷ་རྣམས་ནི་གཙོ་བོའི་སྐུའི་ཆ་ཤས་ལས་
གྲུབ་པའི་ང་རྒྱལ་འཛིན་དགོས་པའི་དོན་ནོ། ། པཛྲ་དྷིཀ་ཅེས་སོགས་གྱི་སྔགས་འབྱིན་པའི་སྐབས་སུ་དེ་ནས་
འདི་ཕྱུང་མ་ཐག་ཅེས་སྔགས་ཁོ་ན་བྱུང་བ་ལྟར་སྣང་ཡང་། དོན་དུ་ལྷ་སྔགས་དབྱེར་མེད་དུ་བྱས་པའི་ཚུལ་གྱིས་
ཕྱུང་བ་ཡིན་ཏེ། འོག་རྣམས་སུ་རིགས་པའི་སྐྱེས་བུ་དེ་ཉིད་ཅེས་སོགས་འབྱུང་བ་ལྟར་ཡིན་པའི་ཕྱིར་རོ། །
གཉིས་པ་དོན་བསྡུ་བ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་ཐུགས་མཉེས་པར་བྱེད་པའི་ཆེད་
དུ། དཀྱིལ་འཁོར་གྱི་ལས་བྱ་བ་ལ་བགེགས་རྣམས་ཟློག་པའི་དམ་ཚིག་ལ་སེམས་པ་སྟེ་འཕྲིན་ལས་མཛད་པའི་ཁྲོ་
བོ་རྣམས་ཕྱུང་བའི་སྐབས་སོ། ། སྐབས་འདིར་ལྷ་བཅུ་གསུམ་ཕྱུང་སྟེ་དཀྱིལ་འཁོར་ལ་འགོད་པར་གསུངས་ནས།
གཞན་འདིར་དངོས་སུ་མ་གསུངས་ཀྱང་དོན་གྱིས་ཐོབ་པས་ཁ་འགེངས་པ་ནི་ཊིཀྐ་མཆན་བུ་རྣམ་གཞག་རིམ་པ་
སོགས་ན་གསལ་བ་ལྟར་ཡིན་ལ། འདིར་བསྡུས་ཏེ་བཤད་ན། འདིར་དངོས་སུ་སྨོས་པ་བཅུ་གསུམ་དང་། གླེང་
གཞིའི་སྐབས་ནས་འབྱུང་བའི་སེམས་དཔའ་བརྒྱད་དང་། རྡོ་རྗེ་མ་ལྔ་སྟེ་བཅུ་གསུམ་དེ་བསྡོམས་ན་ཉེར་དྲུག་སྟེ་
མཚམས་དང་སྟེང་འོག་གི་ཁྲོ་བོ་དྲུག་ནི་ལེའུ་དང་པོས་དོན་གྱིས་བསྟན་ཡང་ཚིག་ཟིན་ལ་མི་གསལ་བས། ལེའུ་
བཅུ་གསུམ་པ་དང་རྒྱུད་ཕྱི་མ་དང་རྡོ་རྗེ་འཕྲེང་བ་ནས་ཁ་བསྐང་སྟེ། འདུས་པའི་དཀྱིལ་འཁོར་གྱི་ལྷ་སོ་གཉིས་
གྲངས་ཚང་བར་བསྒྲུབས་པའོ། ། གཉིས་པ་ལེའུ་དང་པོས་བརྗོད་བྱ་ཇི་ལྟར་བསྟན་པའི་དོན་བསྡུ་ན། གླེང་
36



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ་། །
གཞིས་རིག་མ་འདུ་བྱ་བ་དང་། ཆོས་འབྱུང་དང་ཡུམ་གྱི་པདྨར་ལྷ་བསྐྱེད་པ་དང་། རྫོགས་རིམ་གྱི་བདེ་སྟོང་
དབྱེར་མེད་དང་བདེན་གཉིས་དབྱེར་མེད་སོགས་བསྟན། གཟུངས་དཀྱིལ་གྱི་ལྷ་མོ་དགུ་སྤྲུལ་བས་ནི་ལས་དང་ཡེ་
ཤེས་ཀྱི་ཕྱག་རྒྱ་ལ་བརྟེན་ནས་རླུང་དགུ་དྷུ་ཏཱིར་ཐིམ་པ་ལས་བདེ་ཆེན་བསྐྱེད་དགོས་པར་བསྟན། བསྡུས་དཀྱིལ་
གྱི་རྟེན་གྱི་དཀྱིལ་འཁོར་དང་བརྟེན་པའི་ལྷ་རྡོ་རྗེ་འཆང་དང་ལྷག་མོས་ཀྱི་ལྟ་ལུས་ལ་བསྡུ་བ་དང་
། འོད་གསལ་
དང་འཇུག་གི་སྐུ་བསྐྱེད་ཚུལ་བསྟན། ཟིལ་གནོན་རྡོ་རྗེས་སྟོང་བ་གསུམ་རིམ་གྱིས་འོད་གསལ་དུ་འཇུག་པ་དང་
ལྷག་མོས་ཀྱི་མཛད་པ་ཡང་བསྟན། དམ་ཚིག་འབྱུང་བའི་རྡོ་རྗེས་འོད་གསལ་ལས་འཁྲུངས་པའི་ཟུང་འཇུག་གི་
སྐུ་གཉིས་བསྟན། ལྷ་བཅུ་གསུམ་ཕྱུང་བས་ནི་དབང་གི་དཀྱིལ་འཁོར་དང་། བསྐྱེད་རིམ་གྱི་དཀྱིལ་འཁོར་རྒྱལ་
མཆོག་གི་རྟེན་བརྟེན་པ་དང་། ཟུང་འཇུག་གི་ལྷ་རྣམས་ཀྱང་བསྟན་ཏེ། དེ་ཡང་གཟུངས་དཀྱིལ་གྱིས་བདེ་བ་
ཆེན་པོ་ལམ་གྱི་སྲོག་ཡིན་པར་སྟོན་ལ། མི་བསྐྱོད་པས་དཀྱིལ་འཁོར་སྤྲུལ་པས་ནི་རླུང་སེམས་ལ་སྒྱུ་ལུས་འགྲུབ་
པར་སྟོན་ལ། དཀྱིལ་འཁོར་བཙུན་མོའི་བྷ་གའམ་ཆོས་འབྱུང་དུ་ཆུད་པ་ནི་འོད་གསལ་ལས་ཟུང་འཇུག་འགྲུབ་
པ་དང་རང་ཉིད་དཀྱིལ་འཁོར་གྱི་དབུས་སུ་བཞག་ནས་དེ་ལ་འཁོར་གྱི་ལྷ་ཞུགས་པ་ནི་ཟུང་འཇུག་གི་ལོངས་སྐུ་
དང་། སྤྲུལ་སྐུ་ཡང་སྟོན་པ་སོགས་ཡིན་ཏེ། ཞིབ་པར་གཞུང་ནས་ཤེས་པར་བྱའོ། ། གཉིས་པ་ལེའུའི་མཚན་
དོན་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསལ་པ་གསང་བ་འདུས་པ་ལས།
དེ་བཞིན་གཤེགས་པ་ཐམས་ཅད་ཀྱི་ཏིང་ངེ་འཛིན་གྱི་འཁོར་བྱིན་གྱིས་རློབ་པ་སྟེ་སྐྱེད་པར་བྱེད་པ་ཞེས་བྱ་བའི་
ལེའུ་སྟེ་དང་པོའོ་ཞེས་སོ། ། །
གཉིས་པ་བྱང་ཆུབ་ཀྱི་སེམས་ཀྱི་ལེའུ་བཤད་པ་ལ་གཉིས། ལེའུའི་གཞུང་བཤད་པ་དང་། ལེའུའི་མཚན་
དོན་བཤད་པའོ། ། དང་པོ་ལ་གསུམ། ཕྱག་མཆོད་སྔོན་དུ་བཏང་ནས་གསོལ་བ་གདབ་པ། དེའི་ལན་བཤད་
པ། དེ་ལ་ཆེད་བརྗོད་བྱས་པའི་ཚུལ་ལོ། ། དང་པོ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ།
ཞེས་པ་ནས། བཅོམ་ལྡན་སྙིང་པོ་བཤད་དུ་གསོལ། ། ཞེས་པའི་པར་ཏེ། དོན་ནི། ལེའུ་དང་པོ་བཤད་ཟིན་
པ་དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་རྡོ་རྗེ་
འཆང་ཆེན་པོ་ལ། འཁོར་གྱི་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་ཕྱི་ནང་གི་མཆོད་པ་བྱས་
ཏེ་ཕྱག་འཚལ་ནས་ཚིག་འདི་སྐད་ཅེས་གསོལ་ཏོ། ། བཤད་དུ་གསོལ་ཞེས་དྲང་ངོ༌། ། གང་གིས་ན་བཅོམ་
ལྡནའདས་ཀྱིས་སོ། ། གང་ན་དྲང་ངེས་ཀྱི་བྱང་ཆུབ་ཀྱི་སེམས་བསྐྱེད་པའོ། ། སེམས་བསྐྱེད་དེ་ནི་ཁྱད་པར་
བཞི་དང་ལྡན་ཏེ། ངོ་བོའི་ཁྱད་པར་སྐུ་དང་གསུང་ཐུགས་ཀྱི་རྡོ་རྗེ་གསུམ་དབྱེར་མི་ཕྱེད་པའི་མཆོག་གོ ། ཟབ་
37



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཁྱོད་རྒྱུད་སྡེ་འོག་མའི་གདུལ་བྱ་ལ་སྦ་བར་བྱ་བ་དེ་བཞིན་གཤེགས་པ་ཀུན་གྱི་གསང་བའོ། ། གོང་ན་མེད་པའི་
ཁྱད་པར་སེམས་དེའི་བླ་ན་གཞན་མེད་པའོ། །བྱེད་ལས་ཀྱི་ཁྱད་པར་སྒྲིབ་པ་ཐམས་ཅད་ཚེ་འདི་ཉིད་ལ་དགའ་
བ་བྱེད་པའི་ཕྱིར་ལམ་གྱི་སྙིང་པོའོ། ༈ གཉིས་པ་ལ་གསུམ། སྡུད་པ་བོའི་ཚིག་གིས་མཚམས་པ། བྱང་ཆུབ་ཀྱི་
སེམས་བསྐྱེད་པར་གདམས་ཤིང་གདམས་པ་ལྟར་བསྐྱེད་པ། དོན་དེ་དེ་བཞིན་གཤེགས་པ་དྲུག་གིས་གསུངས་
ཚུལ་ལོ། ། དང་པོ་ནི། དེ་ནས་བཅོམ་ལྡན་འདས་ནས། འདི་སྐད་ཅེས་བཀའ་སྩལ་ཏོའི་བར་ཏེ། གསོལ་བ་
བཏབ་པ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་བདག་པོ་རྡོ་རྗེ་འཆང་
ཆེན་པོས། འཁོར་གྱི་དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་པ་མཁྱེན་ཅིང་། བྱང་ཆུབ་སེམ་
དཔའ་ཐམས་ཅད་ཀྱི་སེམས་ཀྱིས་ཡོངས་སུ་རྟོགས་པ་སྟེ་བསམ་པ་ཡང་རང་གི་ཐུགས་ཀྱིས་མཁྱེན་ནས་བྱང་ཆུབ་
སེམས་དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། ། འདིར་ཞུ་མཁན་དེ་བཞིན་གཤེགས་པ་ཡིན་ཡང་ལན་
བྱང་ཆུབ་སེམས་དཔའ་ལ་གསུངས་པ་ནི། དེ་བཞིན་གཤེགས་པས་བྱང་ཆུབ་ཀྱི་སེམས་འདི་རྣམས་བསྐྱེད་ཟིན་ལ།
བྱང་ཆུབ་སེམས་དཔའ་རྣམས་ཀྱིས་དེ་བསྐྱེད་དགོས་པ་ལ་དགོངས་པའོ། ། གཉིས་པ་ནི། ། ཁྱོད་ཀྱི་སེམས་
ལུས་ལྟ་བུ་དང་ནས། སྐྱེ་བ་འདི་ནི་རབ་ཏུ་བསྒྲགས། ཞེས་པའི་བར་ཏེ། འདི་ལ་གསུམ་ནི། དྲང་དོན་དུ་
བཤད་པ། ངེས་དོན་དུ་བཤད་པ། དེ་ལ་ཆེད་བརྗོད་མཛད་པའི་དོན་བཤད་པའོ། ། དང་པོ་ནི། ཁྱེད་
རྣམས་ཀྱིས་བྱང་ཆུབ་ཀྱི་སེམས་བསྐྱེད་ཅིག ། ཇི་ལྟར་བསྐྱེད་ན་སྔོན་བྱུང་ལ་སྟོན་པའི་འཁོར་གྱི་སེམས་དཔའ་
དང་རྗེས་འཇུག་ལ་བསྐྱེད་རིམ་གྱི་སྒྲུབ་པ་པོ་ཁྱེད་ཀྱིས་རང་གི་སེམས་ནི་ལུས་ཏེ་སྐུ་རྡོ་རྗེ་རྣམ་སྣང་ལྟ་བུ་སྟེ་དེའི་རྣམ་
པར་བསྐྱེད་ཅིག རང་གི་ལུས་ནི་སེམས་ཏེ་ཐུགས་རྡོ་རྗེ་མི་བསྐྱོད་པ་ལྟ་བུ་སྟེ་དེའི་རྣམ་པར་བསྐྱེད་ཅིག རང་གི་
སེམས་ནི་ཚིག་ཏུ་བརྗོད་པ་སྟེ་གསུང་རྡོ་རྗེ་འོད་དཔག་མེད་ལྟ་བུ་སྟེ་དེའི་རྣམ་པར་བསྐྱེད་ཅིག འདིས་བསྐྱེད་
རིམ་པས་སྒོ་གསུམ་སོ་སོར་བྱིན་གྱིས་རློབ་པ་དང་། ཐུན་མོང་དུ་བྱིན་གྱིས་རླབ་པའི་ཚུལ་གཉིས་སྟོན་སྟེ། དེ་
ཡང་བསྐྱེད་ཅིག་ཅེས་པ་ནི་སྔར་ལྟར་གསུམ་པོ་སོ་སོར་སྦྱར་བས་སྒོ་གསུམ་སོ་སོ་དང་། མཐར་ཐུན་མོང་དུ་གཅིག་
སྦྱར་བས་སྒོ་གསུམ་ཐུན་མོང་དུ་བྱིན་གྱིས་རློབ་པའི་ཚུལ་བསྟན་པ་ཐོབ་པའི་ཕྱིར་རོ། ། འདིར་ལུས་ངག་ཡིད་
གསུམ་སྐུ་གསུང་ཐུགས་སོ་སོར་བསྐྱེད་དུ་མི་རུང་སྙམ་དུ་འཛིན་པ་དོགས་པ་ཤས་ཆུང་ཞིང་། སེམས་ལུས་དང་
ལུས་སེམས་དང་སེམས་ངག་ཏུ་བསྐྱོད་པ་ནི་དོགས་པ་ཤས་ཆེ་ལ། ད་ལྟ་རང་ཅག་ལྟ་བུའི་ལུས་ངག་གཉིས་བམ་
པོའི་རང་བཞིན་ཡིན་པར་སེམས་ལས་དོན་གཞན་ཡིན་ཡང་། སངས་རྒྱས་ཀྱི་སར་སྐུ་གསུང་ཐུགས་གསུམ་ངོ་བོ་
གཅིག་པ་མི་འགལ་བའི་ཕྱིར་རྡོ་རྗེ་གསུམ་ངོ་བོ་དབྱེར་མི་ཕྱེད་པའི་བདག་ཉིད་ཅན་ཡིན་ནོ་ཞེས་གོ་བ་བསྐྱེད་
38



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའོ། ། གཉིས་པ་ངེས་དོན་ནི། རྫོགས་རིམ་པའི་སྒྲུབ་པ་བོ་ཁྱོད་ཀྱིས་སེམས་ནི་སྣང་མཆེད་ཐོབ་གསུམ་རླུང་
དང་བཅས་པ་སྟེ། སེམས་དེ་ལས་ལྡང་བ་ན་ལུས་སྐུ་རྡོ་རྗེའི་རྣམ་པ་ཅན་ལྟ་བུ་སྒྱུ་མའི་སྐུར་བསྐྱེད་ཅིག ལུས་
སེམས་ལྟ་བུ་ནི་སྒྱུ་ལུས་དེ་རང་གི་སེམས་དང་ངོ་བོ་གཅིག་ཏུ་སྟོན་པའོ། ། སེམས་ཚིག་ཏུ་བརྗོད་པ་ནི་ཚིག་གི་
ཡུལ་དུ་གྱུར་པའི་ཁམས་གསུམ་གྱི་སེམས་ཅན་ཐམས་ཅད་སྒྱུ་མའི་སྐུ་དེ་ལྟ་བུའི་ངོ་བོར་རང་གི་སེམས་བསྐྱེད་ཅིག་
པའོ། ། སྒྱུ་ལུས་བསྐྱེད་པ་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོའམ་རྫོགས་རིམ་གྱི་སྒྲུབ་པ་བོ་དེ་
དག་གིས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་དབྱེར་མི་ཕྱེད་པ་མ་དག་པའི་སྒྱུ་ལུས་དེ་
ཉིད་ནམ་མཁའ་ལྟ་བུའི་དོན་གྱི་འོད་གསལ་དུ་སྦྱར་བ་སྟེ་བཅུག་ནས་ཟུང་འཇུག་གི་སྐུར་བསྐྱེད་པར་བྱའོ། །
གསུམ་པ་ནི། དེ་ནས་འཁོར་རྣམས་ཀྱིས་ཆེད་དུ་བརྗོད་པ་འདི་ཆེད་དུ་བརྗོད་དོ། ། ཨེ་མའོ་ཞེས་པ་ནི་ངོ་
མཚར་དུ་གྱུར་བའོ། ། གང་ལ་ན་ཀུན་དུ་བཟང་བོ་ཡི་སྐུ་དང་གསུང་དང་ཐུགས་རྡོ་རྗེ་ཅན་ནི་རྡོ་རྗེ་འཆང་སྟེ་
དེས་བྱང་ཆུབ་ཀྱི་སེམས་བསྟན་པ་དེ་ལའོ། ། ངོ་མཚར་བའི་རྒྱུ་མཚན་ནི། སྐྱེ་བ་མེད་པ་ནི་དོན་གྱི་འོད་གསལ་
ལོ། ། ཚུལ་གྱིས་ནི་སྒྱུ་ལུས་འོད་གསལ་དེར་ཞུགས་པའོ། ། འོད་གསལ་གྱི་རླུང་སེམས་ཙམ་ལས་ཟུང་འཇུག་གི་
སྐུ་སྐྱེ་བ་འདི་ནི་རྡོ་རྗེ་འཆང་གིས་རབ་ཏུ་བསྒྲགས་པ་སྟེ་བརྗོད་དོ། ། དེ་ནི་དགོངས་མིན་དུ་བཤད་པའོ། །
གསུམ་པ་ལ་དྲུག རྡོ་རྗེ་འཆང་གིས་གསུངས་པའི་བྱང་ཆུབ་ཀྱི་སེམས་བཤད་པ། དེ་བཞིན་དུ་རྣམ་སྣང་། མི་
བསྐྱོད་པ། རིན་འབྱུང་། སྣང་མཐའ། དོན་གྲུབ་སོ་སོས་གསུངས་པའི་བྱང་ཆུབ་ཀྱི་སེམས་དགོངས་མིན་དུ་
བཤད་པའོ། དང་པོ་ལ་གཉིས། བྱང་ཆུབ་ཀྱི་སེམས་གསུངས་པའི་ཏིང་ངེ་འཛིན་དགོངས་མིན་དུ་བཤད་པ་
དང་། གསུངས་པའི་བྱང་ཆུབ་ཀྱི་སེམས་ཚུལ་བཞིར་བཤད་པའོ། ། དང་པོ་ནི། དེ་ནས་བཅོམ་ལྡན་འདས་
ནས། བྱང་ཆུབ་ཀྱི་སེམས་འདི་གསུངས་སོའི་བར་ཏེ། དེ་ནས་བཅོམ་ལྡན་འདས་ཞེས་སོགས་ནི་རྡོ་རྗེ་འཆང་
ཆེན་པོའོ། །དེ་བཞིན་གཤེགས་པ་ཐམས་ཅད་ཀྱི་མངོན་པར་རྫོགས་པར་བྱང་ཆུབ་པ་ནི་སློབ་པའི་ཟུང་འཇུག་
གོ ། དེའི་ཚུལ་ནི་དེ་མངོན་དུ་བྱེད་པའི་ཐབས་ཚུལ་བཞིས་འཆད་པའི་དོན་རྣམས་སོ། ། བཞི་བོ་དེ་ཉིད་རང་
རང་གི་སྐབས་ཀྱི་མི་མཐུན་ཕྱོགས་ཀྱིས་མི་ཕྱེད་པས་ན་རྡོ་རྗེའོ། ། དོན་དེ་ཉིད་བཤད་པར་བྱའོ་སྙམ་དུ་དགོངས་
པ་ལ་ཞུགས་པ་སྟེ་དགོངས་མིན་ནོ། ། གཉིས་པ་ནི། དངོས་པོ་མེད་པས་སྒོམ་པ་མེད། ། ནས། གསུངས་
སོའི་བར་ཏེ། འདི་ལ་བཞི། ཡིག་དོན། སྤྱི་དོན། སྦས་དོན། མཐར་ཐུག་ཏུ་བཤད་པའོ། ། དང་པོ་ནི།
ཕྱི་ནང་གི་དངོས་པོ་འདི་རྣམས་ལ་དོན་དམ་དཔྱོད་བྱེད་ཀྱི་རིགས་པས་དཔྱད་པ་ན་ཅུང་ཟད་ཀྱང་མ་རྙེད་པའི་ཚེ།
མ་རྙེད་པ་དེ་སྣོད་བཅུད་ཀྱི་དངོས་པོ་བདེན་པར་མེད་པར་སོང་བའི་དོན་དུ་མ་གོ་བར་གཏན་མེད་ཀྱི་དོན་དུ་
39



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཟུང་ནས་དེ་ལྟར་དུ་སྒོམ་པ་ནི་དེ་ཁོ་ན་ཉིད་སྒོམ་པ་མེད་པ་སྟེ་སྒོམ་པ་མ་ཡིན་ཏེ། དངོས་པོ་གཏན་མེད་ན་དེ་ཁོ་
ན་ཉིད་སྒོམ་པ་ཡང་མི་འཐད་པའི་ཕྱིར་རོ། ། བསྒོམ་པར་བྱ་བ་རང་བཞིན་གྱིས་གྲུབ་པར་བཟུང་ནས་སྒོམ་པ་དེ་
ཡང་སྟོང་ཉིད་སྒོམ་པ་མིན་ཏེ་རང་བཞིན་གྱིས་གྲུབ་པ་ལ་བསྒོམ་བྱ་དང་སྒོམ་བྱེད་སོགས་མི་རུང་བའི་ཕྱིར་རོ། །
དེ་ལྟར་ན་རང་བཞིན་གྱིས་གྲུབ་པའི་དངོས་པོར་ཡོད་པ་དང་གཏན་ནས་དངོས་པོར་མེད་པ་ཡང་ཡིན་པའི་གཞི་
མཐུན་དུ་སྒོམ་པ་མི་འཐད་དེ། དེ་འདྲ་གཅིག་ཡིན་པ་དང་ཅིག་ཤོས་ཡིན་པ་འགལ་པའི་ཕྱིར་རོ། ། གཉིས་ཀ་
མ་ཡིན་པའི་ཕུང་སུམ་དུ་རང་བཞིན་གྱིས་གྲུབ་པར་སྒོམ་པ་ཡང་མི་འཐད་དེ། དེ་ལའང་རིགས་པས་གནོད་པའི་
ཕྱིར། རྒྱུ་མཚན་དེ་བས་ན་གང་བསྒོམ་པ་དང་གང་གིས་སྒོམ་པ་དང་ཇི་ལྟར་སྒོམ་པ་གསུམ་རང་བཞིན་གྱིས་གྲུབ་
པའི་དམིགས་སུ་མེད་པའོ། ། གཉིས་པ་ནི། སྣོད་བཅུད་ཀྱི་དངོས་པོ་བདེན་པར་གྲུབ་པ་མེད་ཀྱང་དེ་རྣམས་
བདེན་པས་སྟོང་བའི་སྟོང་ཉིད་བདེན་པར་གྲུབ་པོ་སྙམ་དུ་བཟུང་ནས་སྒོམ་པ་ནི་དེ་ཁོ་ན་ཉིད་སྒོམ་པ་མེད་པ་སྟེ་
སྒོམ་པ་མ་ཡིན་ཏེ། དེ་ནི་སྟོང་ཉིད་ལ་བདེན་པར་ཞེན་པ་གསོར་མི་རུང་བའི་ལྟ་བ་ཡིན་པའི་ཕྱིར། བསྒོམ་པར་
བྱ་བའི་རྒྱུ་སོགས་རང་བཞིན་གྱིས་གྲུབ་པར་བཟུང་ནས་བསྒོམ་པ་ནི་དེ་ཁོ་ན་ཉིད་སྒོམ་པ་མིན་ཏེ། རྒྱུ་འབྲས་དང་
བསྐྱེད་བྱ་སྐྱེད་བྱེད་རང་བཞིན་གྱིས་མེད་པའི་ཕྱིར། དེ་ལྟར་འབྲས་བུའི་དངོས་པོ་སྨོན་པར་བྱ་བའི་གནས་སུ་
གྱུར་པ་རང་བཞིན་ཀྱིས་གྲུབ་པའི་དངོས་པོ་ཅུང་ཟད་ཀྱང་མེད་དེ། གང་ལ་གང་གིས་ཇི་ལྟར་སྨོན་པའི་འཁོར་
གསུམ་བདེན་པར་གྲུབ་པ་མེད་པའི་ཕྱིར། འདི་གསུམ་གྱི་དང་པོ་རྣམ་པར་ཐར་བའི་སྒོ་སྟོང་བ་ཉིད་དང་
།
གཉིས་པས་མཚན་མེད་དང་། གསུམ་པས་སྨོན་མེད་བསྟན་ནོ། དེ་བས་ན་སེམས་སམ་རྟོག་པས་བཏགས་པ་
ཙམ་ལས་གཞན་པའི་ཆོས་སྒོམ་པ་དམིགས་སུ་མེད་དེ། ཐམས་ཅད་ཀྱང་སེམས་ཀྱིས་བཏགས་པ་ཙམ་ཡིན་པའི་
ཕྱིར་རོ། ། དེ་ལྟ་བུའི་སྟོང་ཉིད་ཀྱི་ལྟ་བ་ནི་མདོ་སྔགས་གཉིས་དང་། སྔགས་ཀྱིའང་རྒྱུད་སྡེ་བཞི་ཐུན་མོང་བའི་
སྤྱིའི་དོན་ནོ། ། གསུམ་པ་ནི། སེམས་དབེན་འདྲེན་ཐབས་ཕྱི་ནང་གི་སྲོག་རྩོལ་ལ་བརྟེན་ནས་ལས་རླུང་ཐམས་
ཅད་དྷུ་ཏིར་ཞུགས་གནས་ཐིམ་གསུམ་བྱས་སྟབས་ཀྱིས་བྱུང་བའི་བདེ་བ་ཆེན་པོའི་ཡེ་ཤེས་དང་། ཡིག་སྤྱི་གཉིས་
ཀྱི་སྐབས་སུ་བཤད་པའི་སྟོང་ཉིད་གཉིས་སྦྱར་ནས་དེ་ཙམ་ཞིག་གོམས་པར་བྱས་པས་ཆོག་གམ་སྙམ་ན་མི་ཆོག་སྟེ།
དེ་ཡང་སེམས་དབེན་འདྲེན་ཐབས་ཀྱིས་སྲོག་དྷུ་ཏིར་ཐིམ་པ་ན་ཕུང་བོ་དངོས་མེད་པ་སྟེ་འོད་གསལ་དུ་ཐིམ་པའི་
སེམས་དམིགས་ཀྱི་བདེ་སྟོང་སྦྱོར་བ་ཙམ་ཞིག་སྒོམ་པ་ལ་ནི་སྒྱུ་ལུས་སྒོམ་པ་མེད་དོ། ། གལ་ཏེ་སེམས་དབེན་གྱི་
སྟེང་དུ་བསྒོམ་པར་བྱ་བ་རིམ་པ་གསུམ་པའི་སྒྱུ་མའི་སྐུ་བསྣན་པ་ཙམ་གྱིས་ཆོག་གམ་སྙམ་ན་བསྣན་པ་དེ་ཙམ་ཞིག
སྒོམ་པར་བྱེད་པ་ཡང་མིན་ཏེ། སྒྱུ་ལུས་དེ་དོན་གྱི་འོད་གསལ་དུ་དག་པར་བྱ་དགོས་པའི་ཕྱིར། ད་ལྟར་ན་སྔར་



༄༅། ། འདུས་པའི་རྩ་རྒྱུད་ཀྱི་ཊིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གྱི་སེམས་དམིགས་དང་སྒྱུ་ལུས་ཀྱི་དངོས་པོ་གཉིས་རེ་རེ་ཙམ་བསྒོམ་པར་བྱ་བའི་དངོས་པོར་མེད་དེ། དེ་ལ་ནི་
དབྱེར་མེད་ཟུང་འཇུག་གི་སྐུའི་དངོས་པོ་སྒོམ་པ་དམིགས་སུ་མེད་པའི་ཕྱིར་ཏེ། དེ་ཙམ་ལ་ཟུང་འཇུག་གི་སྐུ་མེད་
པའི་ཕྱིར་རོ། ། གཉིས་པ་ནི། སྒྱུ་ལུས་དངོས་པོ་མེད་པ་དོན་གྱི་འོད་གསལ་དུ་བཅུག་པའི་ཡེ་ཤེས་ཁོ་ན་སྒོམ་
པར་བྱེད་པ་མེད་པ་སྟེ་མིན་ཏེ། དེ་ལ་དག་པའི་སྒྱུ་མའི་སྐུ་མེད་པའི་ཕྱིར། སྔར་བཤད་པ་ལྟར་བསྒོམ་པར་བྱ་བ་
མ་དག་པའི་སྒྱུ་ལུས་ཙམ་ཞིག་སྒོམ་པར་བྱེད་པ་མ་ཡིན་ཏེ། དེ་ལ་རིགས་འདྲ་རྒྱུན་མི་ཆད་པའི་རྡོ་རྗེའི་སྐུ་མེད་
པའི་ཕྱིར། དེ་ལྟར་ན་དངོས་པོ་སྒྱུ་མའི་སྐུ་དང་དངོས་པོ་མེད་པ་དོན་དམ་འོད་གསལ་རེ་རེ་ཙམ་བསྒོམ་པར་བྱེད་
མི་རིགས་པས་དེ་གཉིས་ཟུང་དུ་འཇུག་པ་བསྒོམ་པར་བྱ་དགོས་སོ། ། ཟུང་འཇུག་ཐོབ་ན་སྒོམ་པ་བོ་དང་བསྒོམ་
པར་བྱ་བ་དང་ཇི་ལྟར་སྒོམ་པའི་འཁོར་གསུམ་བདེན་པར་འཛིན་པའི་བདེན་འཛིན་ས་བོན་དང་བཅས་པ་
དམིགས་སུ་མེད་དེ། དེ་རྣམས་རྩ་བ་ནས་སྤངས་པའི་ཕྱིར་རོ། ། ཞེས་བཅོམ་ལྡན་འདས་སྐུ་གསུང་ཐུགས་
དབྱེར་མི་ཕྱེད་པའི་རྡོ་རྗེ་འཆང་ཆེན་པོས་གསུངས་སོ། ། གཉིས་པ་ནི། དེ་ནས་བཅོམ་ལྡན་འདས་ནས། རྣམ་
པར་སྣང་མཛད་ཀྱིས་གསུངས་སོའི་བར་ཏེ། དེ་ནས་བཅོམ་ལྡན་འདས་དེ་བཞིན་གཤེགས་པ་རྣམ་པར་སྣང་
མཛད་དེ་ཉིད། དེ་བཞིན་གཤེགས་པ་ཐམས་ཅད་ཀྱི་མངོན་པར་རྟོགས་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་པ་ནི། འོད་གསལ་ཐུགས་སུ་ཆུད་པ་དང་རྟོགས་པ་མི་ཕྱེད་པ་སྟེ་དེ་ལྟ་བུའི་ཏིང་ངེ་འཛིན་ལ་
ཞུགས་ཏེ་འཆད་པར་འགྱུར་བའི་བྱང་ཆུབ་ཀྱི་སེམས་འདི་གསུངས་སོ། ། སྣོད་ཀྱི་དངོས་པོ་ཐམས་ཅད་ངོ་བོ་
འགྲུབ་པ་དང་བྲལ་བ་དང་། དེར་མ་ཟད་ཕུང་བོ་དང་ཁམས་དང་སྐྱེ་མཆེད་རྣམས་ཀྱིས་བསྡུས་པའི་གཟུང་བ་
གཟུགས་ཕུང་དང་། མིག་ལ་སོགས་པའི་ཁམས་དང་སྐྱེ་མཆེད་གཟུགས་ཅན་པ་རྣམས་དང་། འཛིན་པ་ཤེས་
པས་བསྡུས་པ་རྣམས་རང་བཞིན་གྱིས་གྲུབ་པ་རྣམ་པར་སྤངས་པའི་ཡུལ་སྟོང་བ་ཉིད་དོ། ། དེ་འདྲ་བའི་ཆོས་
རྣམས་ཀྱི་བདག་མེད་པ་ནི་རང་བཞིན་གྱིས་གདོད་མ་ནས་འོད་གསལ་བ་སྟེ་དེ་རྟོགས་པའི་ཡུལ་ཅན་གྱི་ཡེ་ཤེས་
སོ། །འོད་གསལ་ལ་དེ་དང་མཉམ་པ་ཉིད་དུ་གྱུར་བ་སྟེ་གཉིས་སུ་མེད་པ་ནི་ཟུང་འཇུག་གི་སྐུའོ། ། སྐུ་དེ་ཡང་
རང་གི་གདོད་ནས་ངོ་བོ་ཉིད་ཀྱིས་མ་སྐྱེས་པའི་བདག་ཉིད་ཐམས་ཅད་སྟོང་བ་དོན་གྱི་འོད་གསལ་ཉིད་ཀྱི་རང་
བཞིན་ཏེ་དེ་དང་ངོ་བོ་དབྱེར་མི་ཕྱེད་པའོ། ཞེས་བཅོམ་ལྡན་འདས་སོགས་སོ། ། གསུམ་པ་ནི། དེ་ནས་
བཅོམ་ལྡན་འདས་དེ་བཞིན་གཤེགས་པ་རྡོ་རྗེ་མི་བསྐྱེད་པ་ནས། གསུངས་སོའི་བར་ཏེ། དེ་ནས་སོགས་ལས་མི་
ཟད་པ་ནི་ཡང་དག་པའི་མཐའ་དེ་ཉིད་རྡོ་རྗེ་སྟེ་ཡང་དག་པའི་མཐའ་ལ་དམིགས་པའི་ཏིང་ངེ་འཛིན་ནོ། །
གཟུགས་སོགས་ཕྱི་དང་མིག་སོགས་ནང་གི་བདག་ཉིད་ཅན་གྱི་དངོས་པོ་འདི་རྣམས་རང་བཞིན་གྱིས་མ་སྐྱེས་
41



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའོ། ། དེའི་ཕྱིར་ཆོས་ཐམས་ཅད་རང་བཞིན་གྱིས་གྲུབ་པ་མེད་པས། དེའི་ཆོས་ཉིད་ཀྱང་རང་བཞིན་གྱིས་
གྲུབ་པ་མེད་དོ། །དེ་ལྟར་ནམ་མཁའ་ལྟ་བུར་བདག་མེད་པའི་ཡུལ་སྟོང་བ་ཉིད་དང་ཡུལ་ཅན་བདེ་བ་ཆེན་པོའི་
ཡེ་ཤེས་གཉིས་ངོ་བོ་དབྱེར་མི་ཕྱེད་པ་བླ་ན་མེད་པའི་བྱུང་ཆུབ་ཀྱི་ཚུལ་འདི་ནི་སླར་མི་ལྡོག་པའི་ཕྱིར་བརྟན་
པའོ། ། ཞེས་བཅོམ་ལྡན་འདས་སོགས་སོ། ། བཞི་བ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་
རིན་ཆེན་དཔལ་ནས། གསུངས་སོའི་བར་ཏེ། དེ་ནས་དེ་བཞིན་གཤེགས་པ་ཐམས་ཅད་ཀྱི་བདག་མེད་པ་ནི་
དོན་དམ་པའི་བདེན་པའོ། ། དེ་ཉིད་རྡོ་རྗེ་སྟེ་དེ་ལ་དམིགས་པའི་ཏིང་ངེ་འཛིན་ནོ། །ཟག་བཅས་དང་ཟག་
མེད་ཀྱི་ཆོས་རྣམས་ཐམས་ཅད་བདེན་བར་གྲུབ་པའི་དངོས་པོར་མེད་ཅིང་། གཟུགས་སོགས་ཀྱི་ཆོས་རྣམས་ཀྱི་
མཚོན་བྱེད་ཀྱི་མཚན་ཉིད་རང་བཞིན་གྱིས་གྲུབ་པ་རྣམ་པར་སྤངས་པའོ། ། དེ་ལྟ་ནའང་བདག་མེད་པའི་ཆོས་
འོད་གསལ་གྱི་ཡེ་ཤེས་ལས་སྔོན་གྱི་འཕེན་པའི་དབང་གིས་སྒྱུ་མའི་སྐུ་ཀུན་ཏུ་འབྱུང་བར་འགྱུར་རོ། ། དེ་འདྲ་
བའི་བྱང་ཆུབ་ཀྱི་ཚུལ་འདི་བརྟན་པ་སྟེ་སྔར་བཞིན་ནོ། ། ཞེས་བཅོམ་ལྡན་འདས་སོགས་སོ། ། ལྔ་བ་ནི། དེ་
ནས་བཅོམ་ལྡན་འདས་དེ་བཞིན་གཤེགས་པ་ཚེ་དཔག་ཏུ་མེད་པ་ནས། གསུངས་སོའི་བར་ཏེ། དེ་ནས་སོགས་
ལས་འོད་ཟེར་འབར་བ་རྡོ་རྗེ་སྒྲོན་མ་ནི་འོད་གསལ་གྱི་ཡེ་ཤེས་ཀྱི་སྣང་བའོ། ། རང་བཞིན་གྱིས་མ་སྐྱེས་པའི་ཆོས་
རྣམས་ལ་རང་བཞིན་གྱིས་གྲུབ་པའི་ངོ་བོ་ཉིད་མེད་ལ། དེར་མ་ཟད་དེ་ལ་བསྒོམ་པར་བྱ་བའང་རང་བཞིན་གྱིས་
མེད་དོ། ། འོན་ཀྱང་ནམ་མཁའ་ནི་དོན་དམ་བདེན་པ་དོན་གྱི་འོད་གསལ་ལོ། ། ཚུལ་ནི་ཀུན་རྫོབ་བདེན་པ་
སྒྱུ་མའི་སྐུའོ། ། དེ་གཉིས་ཐུགས་དང་སྐུར་ངོ་བོ་གཅིག་ཏུ་སྦྱོར་བའི་སྒོ་ནས་ཟུང་འཇུག་གི་དངོས་པོ་དག་ཏུ་རབ་
ཏུ་བསྒྲགས་སོ། ། ཞེས་བཅོམ་ལྡན་འདས་སོགས་སོ། ། དྲུག་པ་ནི། དེ་ནས་བཅོམ་ལྡན་འདས་དེ་བཞིན་
གཤེགས་པ་གྲུབ་པ་གདོན་མི་ཟ་བ་ནས། གསུངས་སོའི་བར་ཏེ། དེ་ནས་སོགས་ལས་ཟིལ་གྱིས་གནོན་པའི་རྡོ་རྗེ་
ནི་སྔར་མཐར་ཐུག་ལ་བཤད་པ་ལྟར་རོ། ། ཆོས་རྣམས་ཀྱི་རང་བཞིན་ནི་ཀུན་རྫོབ་བདེན་པ་སྒྱུ་ལུས་དང་བཙུན་
སྣང་ངོ༌། ། འོད་གསལ་བ་ནི་དོན་དམ་པ་འོད་གསལ་གྱི་ཡེ་ཤེས་དང་ཆོས་ཉིད་དོ། ། དེས་ན་གདོད་མ་ནས་
རང་བཞིན་གྱིས་རྣམ་པར་དག་པ་ནམ་མཁའ་བཞིན་ཡིན་པའི་ཕྱིར་དོན་དམ་པར་བྱང་ཆུབ་དོན་གྱི་འོད་གསལ་
མེད་ཅིང་། མངོན་རྟོགས་སྒྱུ་ལུས་ཀྱང་མེད་མོད། ཐ་སྙད་དུ་དེ་གཉིས་དབྱེར་མི་བྱེད་པའི་ཟུང་འཇུག་གི་བྱང་
ཆུབ་ཀྱི་ཚུལ་འདི་ནི་བརྟན་པའོ། ། ཞེས་བཅོམ་ལྡན་འདས་སོགས་སོ། ། གསུམ་པ་ནི། དེ་ནས་བྱམས་པ་ལ་
སོགས་པ་ནས། བྱང་ཆུབ་སེམས་ལ་ཕྱག་འཚལ་ལོ། ། ཞེས་པའི་བར་ཏེ། དེ་ནས་སོགས་ལས་སྐུ་གསུང་ཐུགས་
ཀྱི་གསང་བ་ནི་སྒྱུ་མའི་སྐུའོ། ། ཆོས་ཀྱི་དེ་ཁོ་ན་ཉིད་ནི་སྐུ་དེ་ཉིད་འོད་གསལ་གྱིས་དག་པར་བྱས་པའོ། ། ཡི་གེ་
7



༄༅། ། འདུས་པའི་རྩ་རྒྱུད་ཀྱི་ཊིཀྵ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ནི་དེ་གཉིས་སྟོན་པར་བྱེད་པའི་ཚིག་གོ ། ཐོས་ནས་ངོ་མཚར་དུ་གྱུར་བ་ནི་སྒྱུ་མའི་སྐུའོ། ། རྨད་དུ་བྱུང་པ་ནི་
འོད་གསལ་གྱི་ཡེ་ཤེས་སོ། ། ཆེད་དུ་བརྗོད་པ་འདི་ཆེད་དུ་བརྗོད་དོ། །ཨེ་མའོ་སངས་རྒྱས་ཀྱི་ཀུན་རྫོབ་སྒྱུ་
མའི་སྐུ་དང་། ཨེ་མའོ་ཆོས་ནི་དོན་དམ་འོད་གསལ་གྱི་སྒོ་ནས་དང་། ཆོས་བཤད་པ་ནི་ངོ་མཚར་ཆེ་བ་དབྱེར་
མེད་ཟུང་འཇུག་གི་སྒོ་ནས་བསྟོད་པའོ། ། ཡང་དག་དོན་ནི་འོད་གསལ་དང་དག་པའི་དོན་ནི་དེས་དག་པར་
བྱས་པའི་སྐུ་སྟེ། ཡོན་ཏན་དེ་ལྟ་བུ་དང་ལྡན་པའི་བྱང་ཆུབ་ཀྱི་སེམས་རྡོ་རྗེ་འཆང་ལ་ཕྱག་འཚལ་ལོ། ། བདག་
མེད་པ་ཡི་ཆོས་ལས་བྱུང་བ་ནི་འོད་གསལ་ལས་བྱུང་བའོ། །སངས་རྒྱས་བྱང་ཆུབ་ནི་རྫོགས་རིམ་མོ། ། རྫོགས་
མཛད་པ་ནི་རིམ་པ་དེས་སངས་རྒྱས་རྫོགས་པར་བྱེད་པའམ་སྐྱེད་པར་བྱེད་པའོ། ། རྣམ་པར་མི་རྟོག་པ་ནི་
གཉིས་སྣང་གི་རྟོག་པ་རྣམས་ཟད་པའོ། ། དམིགས་སུ་མེད་པ་ནི་མངོན་ཞེན་དང་བྲལ་པ་སྟེ། དེ་འདྲ་བའི་བྱང་
ཆུབ་སེམས་ལ་ཕྱག་འཚལ་ལོ་ཞེས་པའོ། ། ཀུན་ཏུ་བཟང་བོ་ནི་འཁོར་འདས་ཐམས་ཅད་དུ་བཟང་བའོ། །
ཐམས་ཅད་དོན་ནི་ཕུན་ཚོགས་ཐམས་ཅད་ཐོབ་པའོ། ། བྱང་ཆུབ་སེམས་ནི་རབ་བསྐོར་བ་ནི་ལྷའི་དཀྱིལ་
འཁོར་སྤྲོ་བར་མཛད་པའོ། །བྱང་ཆུབ་ནི་དོན་དམ་འོད་གསལ་དང་སྤྱོད་པ་ནི་ཀུན་རྫོབ་སྒྱུ་ལུས་དང་རྡོ་རྗེ་ཆེ་ནི་
དབྱེར་མེད་ཟུང་འཇུག་སྟེ། དེ་འདྲ་བའི་བྱང་ཆུབ་སེམས་ལ་ཕྱག་འཚལ་ལོ། ། དག་པ་ནི་འོད་གསལ་གྱིས་དག་
པའི་སྐུའོ། ། དེ་བཞིན་གཤེགས་པའི་ཐུགས་ནི་དེ་བཞིན་ཉིད་ཀྱི་ངང་དུ་གཤེགས་པའི་ཐུགས་སོ། ། སྐུ་དང་
གསུང་ཐུགས་རྡོ་རྗེ་འཛིན་ནི་རྣམ་སྣང་འོད་དཔག་མེད་མི་བསྐྱོད་པའི་རྣམ་པར་གདུལ་བྱ་ལ་སྣང་བའོ། །
སངས་རྒྱས་བྱང་ཆུབ་རབ་སྟོན་པ་ནི། གདུལ་བྱ་མི་གནས་པའི་མྱང་འདས་ལ་འགོད་པ་སྟེ། དེ་འདྲ་བའི་བྱང་
ཆུབ་ཀྱིས་སེམས་ལ་ཕྱག་འཚལ་ལོ། །ཞེས་པ་སྟེ་སྒྲ་ཇི་བཞིན་པའོ། །གཉིས་པ་ནི། དེ་བཞིན་གཤེགས་པ་
ཐམས་ཅད་ནས། གཉིས་པའོ་ཞེས་པའི་བར་ཏེ། དྲང་ངེས་ཀྱི་བྱང་ཆུབ་སེམས་ སྟོན་པའི་ལེའུ་སྟེ་གཉིས་
པའོ། ། ཞེས་སོ། །
གསུམ་པ་རྡོ་རྗེ་བཀོད་པའི་ལེའུ་བཤད་པ་ལ་གཉིས། ལེའུའི་གཞུང་དང་། མཚན་དོན་ནོ། ། དང་པོ་
ལ་གསུམ། ཕྲ་མོ་སྒོམ་པའི་རྟེན་ལྷའི་རྣལ་འབྱོར་བསྐྱེད་པ་དང་། བསྐྱེད་ནས་ཕྲ་མོའི་རྣལ་འབྱོར་སྒོམ་པ་དང་།
ལྷའི་བསྐྱེད་ཆོག་གི་རིམ་པ་བསྟན་པའོ། ། དང་པོ་ལ་གཉིས། དྲང་བའི་དོན་དང་། ངེས་པའི་དོན་ནོ། །
དང་པོ་ལ་བཞི། སྡུད་པ་བོའི་ཚིག་གི་ལེའུ་ལ་འཇུག་པ། ལྷ་བསྐྱེད་པའི་ཡན་ལག་ཏུ་གྱུར་བའི་སྔགས་བསྟན་པ།
རྟེན་བརྟེན་པའི་དཀྱིལ་འཁོར་སྒོམ་ཚུལ། ལྷ་རྣམས་བསྐྱེད་པའི་ཡན་ལག་དང་པོ་སྦྱོར་བའོ། ། དང་པོ་ནི། དེ་
ནས་བཅོམ་ལྡན་འདས་ནས། གསུངས་སོའི་བར་ཏེ། དེ་ནས་ཞེས་སོགས་ལས་སྐུ་གསུང་ཐུགས་ཀྱི་བདག་པོ་རྡོ་
43



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྗེ་འཆང་ཆེན་པོ་དེ་ཉིད་ཀྱིས་མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སྤྲུལ་པ་ཕྱོགས་བཅུར་
འགྲོ་བའི་སྤྲིན་བཀོད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པ་བཞུགས་ཏེ། རྡོ་རྗེ་ནི་དེ་བཞིན་གཤེགས་
པའོ། ། བཀོད་པ་ནི་དེའི་ཚོགས་ཏེ་དེ་ཞེས་བྱ་བའི་ཏིང་ངེ་འཛིན་ཀྱི་གཞིའི་ལེའུ་འདི་གསུངས་སོ། ། གཉིས་པ་
ནི་ཨོཾ་ཨཱུ་ནྱ་ཏ་ནས། ཨཏྨ་ཀོཉ་ཧཾ་སྟེ། ཨོཾ་ནི་སྐུ་གསུང་ཐུགས་མཚོན་བྱེད་དང་འགོ་འདྲེན། ཤུ་ནྱ་ཏ་ནི་སྟོང་བ་
ཉིད། ཛྙཱ་ན་ནི་ཡེ་ཤེས། བཛྲའི་མི་ཕྱེད་པ་སྟེ་རྡོ་རྗེའོ། ། གང་དང་གང་མི་ཕྱེད་པ་ནི་ཡུལ་སྟོང་པ་ཉིད་དང་ཡུལ་
ཅན་གྱི་ཡེ་ཤེས་གཉིས་དབྱེར་མི་ཕྱེད་པའོ། ། སཱ་བྷ་ཝ་ནི་རང་བཞིན་ཏེ་རང་བཞིན་གྱིས་རྣམ་པར་དག་པའི་སྟོང་
ཉིད་དང་། ཨཏྨ་ཀ་ནི་དེའི་བདག་ཉིད་ཅན་གྱི་ཡེ་ཤེས། ཨ་ཧཾ་ནི་ངའོ་སྟེ་དེ་གཉིས་དབྱེར་མི་ཕྱེད་པའོ། །
གསུམ་པ་ལ་གཉིས། དཀྱིལ་འཁོར་སྒོམ་ཚུལ་ མདོར་བསྟན་པ་དང་། གཙོ་བོ་འཕོ་ཚུལ་རྒྱས་པར་བཤད་
པའོ། ། དང་པོ་ནི། ནམ་མཁའི་དབྱིངས་ཀྱི་དབུས་གནས་པར། ། ནས། གཟུགས་ནི་དབུས་སུ་བསྒོམ་པར་
བྱ། ། ཞེས་པའི་བར་ཏེ། འདིར་ནམ་མཁའི་དབྱིངས་ཀྱི་དབུས་གནས་པར་ནི་ཆོས་འབྱུང་ཟུར་གསུམ་པའི་
དབུས་སུ་གནས་པའོ། ། སངས་རྒྱས་དཀྱིལ་འཁོར་བསྒོམ་པ་ནི་དཀྱིལ་འཁོར་གྱི་ནང་གི་དེ་བཞིན་གཤེགས་པ་
རིགས་ལྔའོ། ། འོད་ཟེར་སྒྲོན་མེ་རིགས་ལྔ་རང་རང་གི་རིགས་ཅན་སྤྱན་མ་ལ་སོགས་པའི་ལྷ་མོ་རྣམས་སོ། །
བཀོད་པ་ཆེ་ནི་ལྷ་དེ་རྣམས་རང་རང་གི་བཞུགས་གནས་སུ་འཁོད་པའོ། ། སངས་རྒྱས་ནི་སྤྱན་མ་ལ་སོགས་པའི་
ལྷ་ཞི་བ་རྣམས་སོ། །འབར་བའི་འོད་ནི་རང་རང་གི་རིགས་བདག་གི་སྐུ་མདོག་གོ ། མཉམ་པ་ནི་རང་རང་གི་
རིགས་བདག་གི་སྐུ་མདོག་དང་འདྲའོ། ། འོད་ཟེར་སྣ་ལྔས་ཀུན་དུ་ཁྱབ་ནི། ། གཞལ་ཡས་ཁང་དངོས་ཕྱོགས་
བཞི་དང་སྟེང་འོག་གི་ཁ་དོག་གོ ། ཀུན་ནས་ཡོངས་སུ་ཟླུམ་པོ་སྟེ་ནི། ལྷ་ཞི་བ་རྣམས་ཀྱི་འོད་ནི་ཟླུམ་པོར་ཡོད་
པའོ། །འདོད་པའི་ཡོན་ཏན་ལྔ་ཡིས་ཁྱབ་པ་ནི། རིམ་པ་གཉིས་པའི་ཤར་ལྷོ་སོགས་སུ་གཟུགས་རྡོ་རྗེ་མ་སོགས་
བཞི་དང་དབུས་སུ་རེག་བྱ་རྡོ་རྗེ་མ་ལྔ་བཞུགས་པའོ། ། མཆོད་པ་རྣམ་པ་ལྔ་ལ་བརྒྱན་ནི། འདོད་སྣམ་ལ་
གནས་པའི་མཆོད་པའི་ལྷ་མོས་འདོད་ཡོན་ལྔས་མཆོད་པའོ། ། འདོད་ན་དེ་ལྟར་སོགས་རྐང་པ་གཉིས་ནི།
མདོར་ན་དཀྱིལ་འཁོར་དེ་ལྟར་བསྒོམས་ནས་སུ་སྒྲུབ་པ་པོ་རང་ཉིད་རྡོ་རྗེ་འཆང་གི་གཟུགས་སུ་བྱས་པ་ནི་དཀྱིལ་
འཁོར་དབུས་སུ་བསྒོམ་པར་བྱའོ། ། དེ་དག་ནི་ལྷ་གསོལ་དང་དཀྱིལ་འཁོར་རྒྱལ་མཆོག་གཉིས་ཀ་ལ་སྦྱོར་བ་
ཡིན་ནོ། ། གཉིས་པ་ལ་གཉིས། རིགས་སོ་སོའི་གཙོ་བོ་འཕོ་ཚུལ་དང་། དེ་རྣམས་ཀྱི་སྐུ་མདོག་དང་ཕྱག་
མཚན་བསྟན་པའོ། ། དང་པོ་ནི། རྣམ་པར་སྣང་མཛད་ཕྱག་རྒྱ་ཆེ། ། ནས། སངས་རྒྱས་དཀྱིལ་འཁོར་
བསྒོམ་པར་བྱ་ཞེས་པའི་བར་ཏེ། ཡང་རྣམ་པར་སྣང་མཛད་ཀྱི་ཕྱག་རྒྱ་ཆེན་པོ་ནི། སྐུ་དང་གསུང་ཐུགས་རྡོ་རྗེ་
44



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གསུམ་གྱི་ཡོན་ཏན་གྱིས་མཚན་པ་སྟེ་དེ་དང་ལྡན་པའོ། ། སྐུ་གསུང་ཐུགས་ཀྱི་རྡོ་རྗེ་ཡི་བདག་ཉིད་གཙོ་བོར་རྣམ་
སྣང་གི་སྐུ་ཕྱག་རྒྱ་ཆེན་པོ་བསྒོམ་པར་བྱའོ། ། ཡང་ན་ཚོགས་གཉིས་དང་ནི་ལྡན་པ་ཡིས་ལྷ་ཐམས་ཅད་བསྡུས་པ་
རིགས་ཀྱི་བདག་པོ་རྡོ་རྗེ་འཆང་ཆེན་པོ་དང་གཅིག་ཏུ་སྦྱོར་བ་ཡིས་མི་བསྐྱོད་པ་ཡི་སྐུ་ཕྱག་རྒྱ་ཆེན་པོའི་མཆོག་
དཀྱིལ་འཁོར་གྱི་དབུས་སུ་གཙོ་བོར་བཞག་པར་བྱའོ། ། ཡང་ན་དཀོན་མཆོག་དཔལ་རིན་འབྱུང་གི་ཕྱག་རྒྱ་
ཆེན་པོ་གཙོ་བོར་བཞག་གོ་ཡང་ན་ཚེ་དཔག་མེད་པའི་འོད་བྱེད་པ་སྟེ་འོད་དཔག་ཏུ་མེད་པའི་ཕྱག་རྒྱ་ཆེན་པོ་གཙོ་
བོར་བཞག་གོ ། ཡང་ན་ཐོགས་མེད་གྲུབ་པ་དོན་ཡོད་གྲུབ་པའི་ཕྱག་རྒྱ་ཆེན་པོ་གཙོ་བོར་བཞག་པའི་སངས་རྒྱས་
ཀྱི་དཀྱིལ་འཁོར་བ་རྣམས་བསྒོམ་པར་བྱའོ། ། གཉིས་པ་ ནི། སྐུ་ གསུང་ ཐུགས་ཀྱི་རྡོ་ རྗེ་ ཅན། ། ནས།
སངས་རྒྱས་དཀྱིལ་འཁོར་བསྒོམ་པར་བྱ། ། ཞེས་པའི་བར་ཏེ། སྐུ་གསུང་ཐུགས་ཀྱི་རྡོ་རྗེ་ཅན་ནི་རྡོ་རྗེ་འཆང་
ངོ༌། ། ཨིནྡྲ་ནི་ལའི་ཁ་དོག་འདྲ་ནི་རྡོ་རྗེ་འཆང་ལ་མི་བསྐྱོད་པ་ཞུགས་ནས་ཞེ་སྡང་རྡོ་རྗེར་བསྒྱུར་བའི་སྐུ་མདོག་
གོ ། རབ་འབར་ནི་ཁ་དོག་འབར་ཞིང་འཁྲུགས་པའོ། ། ཕྱག་ན་རྡོ་རྗེ་བསྣམས་ནི་གཡས་ཀྱི་དང་པོ་ན་རྡོ་རྗེ་རྩེ་
དགུ་བ་འཛིན་པའོ། ། རྣམ་པར་གཙིགས་ལ་འཇིགས་འཇིགས་ལྟ་བུ་ནི་ཞལ་མཆེ་བ་རྣམ་པར་གཙིགས་ནས་
འཇིགས་པའི་ཚུལ་གྱིས་གཟིགས་པའོ། ། ཤེལ་དང་ཟླ་བའི་འོད་འདྲ་བ་ནི་རྣམ་སྣང་གི་སྐུ་མདོག་གོ ། ཐོར་
ཚུགས་ཅོད་པན་གྱིས་བརྒྱན་པ་ནི་རལ་བའི་ཐོར་ཚུགས་ལ་རིན་པོ་ཆེའི་ཅོད་པན་གྱིས་སྤྲས་པ་སྟེ་རིགས་ལྔ་ཀ་
ལའང་འདྲའོ། ། རབ་འབར་ནི་འོད་དོ། ། ཕྱག་ན་འཁོར་ལོ་བསྣམས་པ་ནི་གཡས་ཀྱི་དང་པོ་ནའོ། ། སྣ་
ཚོགས་རྒྱན་གྱིས་མཛེས་པར་བརྒྱན་ནི་རིན་པོ་ཆེའི་རྒྱན་བརྒྱད་དང་དར་གྱིས་བརྒྱན་པའོ། ། འཛམ་བུའི་ཆུ་
བོའི་གསེར་འདྲ་ནི་རིན་འབྱུང་གི་སྐུ་མདོག་གོ། སངས་རྒྱས་སྤྲིན་གྱིས་ཀུན་ཏུ་འཁྲིགས་ནི་སྐུ་ལས་དེ་བཞིན་
གཤེགས་པའི་ཚོགས་འགྲོ་བའོ། ། དེ་ཡི་ཕྱག་ན་རྡོ་རྗེ་ནི། ། རྩེ་མོ་དགུ་བ་རྣམ་པར་བསྒོམ། ། ཞེས་པ་ནི་སྔར་
གྱི་ཞེ་སྡང་རྡོ་རྗེའི་ཕྱག་མཚན་ནོ། ། མན་ཏ་ཡི་འོད་འདྲ་བ་ནི་དོན་གྲུབ་ཀྱི་སྐུ་མདོག་གོ ། རྡོ་རྗེ་མི་བསྐྱོད་པ་
སོགས་རིགས་ ལྔ་འོད་ཟེར་འབར་བས་རྣམ་པར་བརྒྱན་པ་ཀུན་དུ་འབར་བའི་ སངས་ རྒྱས་ཀྱི་སྤྲིན་གྱིས་ཁྱབ་
པའོ། ། ཕྱག་ན་རིན་ཆེན་རྣམ་པར་བསྒོམ་ནི་རིན་འབྱུང་གི་ཕྱག་གཡས་ན་རིན་པོ་ཆེ་བསྣམས་པའོ། པདྨ་རཱ་
གའི་མདོག་འདྲ་བ་ནི་འོད་དཔག་མེད་ཀྱི་སྐུ་མདོག་གོ ། གཙོ་བོ་འདོད་ཆགས་ནི་གཙོ་བོ་འོད་དཔག་མེད་
དོ། ། འབར་བ་མཐའ་ནི་སྐུ་ལ་འོད་ཟེར་འབར་བའོ། ། རབ་འབར་ཕྱག་ན་པདྨ་བསྣམས་ནི་འོད་ཟེར་འབར་
བའི་པདྨ་འཛིན་པའོ། ། འདོད་ཆགས་རྡོ་རྗེ་ཅན་བསྒོམ་བྱ་ནི། དེ་ལྟ་བུའི་འོད་དཔག་མེད་བསྒོམ་པར་བྱའོ།
འོད་ཟེར་སྣ་ལྔའི་འོད་འདྲའི་སྐུ། ། གདོན་མི་ཟ་བ་རྡོ་རྗེ་ཅན། ། འོད་ཟེར་ལྔ་འཕྲོ་བའི་དོན་གྲུབ་པོ། ཞི་བ་
d5



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཕྱག་ན་རལ་གྲི་བསྣམས་ནི་ཞི་བའི་རྣམ་པ་ཅན་གཡས་ཀྱི་དང་པོ་ན་རལ་གྲི་འཛིན་པ། སྐུ་ཕྱག་མཚན་གཙོ་བོའི་
དབང་དུ་བྱས་ནས་གཞན་མཚོན་པ་འདི་ཐམས་ཅད་ལ་འདྲའོ། དེ་འདྲའི་སངས་རྒྱས་དཀྱིལ་འཁོར་བསྒོམ་པར་
བྱའོ། ། བཞི་བ་ནི། དེ་ནས་བཅོམ་ལྡན་འདས་ནས། ཨཏྨ་ཀོ་ཉ་ཧཾ། ཞེས་པའི་བར་ཏེ། དེ་ནས་ཞེས་སོགས་
ལས། སྐུ་དང་གསུང་དང་ཐུགས་རྡོ་རྗེ་རྡོ་རྗེ་འཆང་ཆེན་པོ་དེ་ཉིད། དེ་བཞིན་གཤེགས་པ་རིགས་དྲུག་པོ་ཐམས་
ཅད་ཀྱི་ཆོས་ཀྱི་སྟེ་སྐུའི་དཔྱིང་སོ་རྒྱུའི་ངོ་བོ་ཉིད་དུ་གྱུར་བའི་རྡོ་རྗེ་ཞེས་བྱ་བ་སྟེ་སེམས་ཟླ་བའི་རྣམ་པར་བསྐྱེད་པ་
རྣམ་རྟོག་གིས་མི་ཕྱེད་པ་ལ་རྩེ་གཅིག་ཏུ་སྙོམས་པར་ཞུགས་ཏེ། སྐུ་ཞལ་ཕྱག་གི་རྣམ་པ་ཅན་དང་། གསུང་ཡིག་
འབྲུའི་རྣམ་པ་ཅན་དང་། ཐབས་ཕྱག་མཚན་གྱི་རྣམ་པ་ཅན་རྣམས་བྱིན་གྱིས་རློབ་པར་བྱེད་པའི་སྔགས་འདི་
གསུངས་སོ། ། ཨོཾ་ནི་བཤད་ཟིན་ལ། དྷརྨཱ་ནི་ཆོས་ཏེ་སྣོད་བཅུད་ཀྱི་ཆོས་ཐམས་ཅད་དོ། ། དྷཱ་ཏུ་ནི་ཁམས་ཏེ་
རྒྱུའམ་རྩ་བའོ། ། སཱ་བྷ་ཝ་ནི་རང་བཞིན་ཏེ་རླུང་སེམས་ཙམ་ཟླ་བར་སྣང་བའོ། ། ཨཏྨ་ཀོ་ནི་བདག་ཉིད། ཨ་
ཧོ་ནི་ངའོ་ཞེས་པའོ། ། འདིས་རིགས་དྲུག་གི་དང་པོ་སྦྱོར་བའི་བསྐྱེད་ཆོག་ཉིད་སྟོན་ཏེ། ཟླ་བའི་སྟེང་དུ་ཡི་གེ་
གསུམ་བསྐྱེད་པ་ལས་རིགས་དྲུག་གི་ཕྱག་མཚན་ཡི་གེ་གསུམ་གྱིས་མཚན་པ་དང༌། དེ་ལས་རིགས་དྲུག་པོ་རང་
རང་གི་སྐུ་ཡོངས་རྫོགས་བསྐྱེད་པར་སྟོན་པའི་ཕྱིར་རོ། ། དེ་དག་ནི་གཞུང་དེ་རྣམས་ཀྱི་དྲང་བའི་དོན་ནོ། །
གཉིས་པ་དེ་རྣམས་ཀྱི་ངེས་དོན་ནི། དེ་ནས་སོགས་ལས་དེ་བཞིན་གཤེགས་པ་ནི་རྡོ་རྗེ་འཆང་དུ་བསྒོམས་པའི་
རྫོགས་རིམ་པའོ། ། དེ་བཞིན་གཤེགས་པ་ཐམས་ཅད་ནི་རྩ་བའི་རླུང་ལྔའོ། ། དེ་རྣམས་ཀྱི་འཕོ་བ་ནི་སྟེང་སྣ་
སྒོ་ནས་འབྱུང་བའོ། ། དེའི་སྤྲིན་ནི་དེ་རྣམས་ཀྱི་ཆགས་སོ། ། བཀོད་པའི་རླུང་ལྔ་བོ་རེ་རེ་རྒྱུ་བ་ན་གཞན་
གསུམ་འཁོར་དུ་འབྱུང་བའི་ཚུལ་གྱིས་རྒྱུ་བའོ། ། རྡོ་རྗེ་ནི་ཡི་གེ་གསུམ་གྱི་འཇུག་གནས་ལྡང་གསུམ་རླུང་སྔགས་
དབྱེར་མེད་དུ་སྦྱོར་བའོ། །ཏིང་ངེ་འཛིན་ནི་དེ་ལ་དམིགས་པ་རྩེ་གཅིག་པའོ། ། རྡོ་རྗེ་ནི་ས་བོན་ཡི་གེ་གསུམ་
མོ། ། བཀོད་པ་ནི་དབྱངས་གསལ་རྣམས་དེར་འདུ་བའོ། ། རླུང་སྔགས་དབྱེར་མེད་དུ་སྦྱོར་བའི་བཟླས་པ་ལ་
རྩེ་གཅིག་ཏུ་དམིགས་པའི་ཏིང་ངེ་འཛིན་བརྗོད་བྱར་སྟོན་པའི་ལེའུ་འདི་གསུངས་སོ། ། སྔགས་ཚན་པ་དྲུག་ཏུ་
བཅད་པ་ནི། ཨོཾ་གྱིས་རྣམ་སྣང་གི་རླུང་ཁྱབ་བྱེད་དང་། ཤུ་ནྱ་ཏས་རིན་འབྱུང་གི་རླུང་ཐུར་སེལ། ཛྷ་ནས་འོད་
དཔག་མེད་ཀྱི་རླུང་གྱེན་རྒྱུ། བཛྲ་གྱིས་དོན་གྲུབ་ཀྱི་རླུང་མཉམ་གནས། སྭ་བྷ་ཝ་ཨཏྨ་ཀས་མི་བསྐྱོད་པའི་རླུང་
སྲོག་འཛིན་ཨ་ཏཾ་གིས་སྙིང་གའི་རྡོ་རྗེ་སེམས་དཔའི་ངོ་བོ་མི་ཤིགས་པའི་ཐིག་ལེ་བསྟན་ཏོ། ། གང་སྔགས་ཚན་པ་
གསུམ་དུ་བཅད་པ་ནི། ཨོཾ་ཤུ་ཏ་ནི་སྐུ་རྡོ་རྗེ་སྟེ་རླུང་ནང་དུ་འཇུག་པ་དང་། ཛྙཱ་ན་བཛྲ་ནི་གསུང་རྡོ་རྗེ་སྟེ་རླུང་
ནང་དུ་གནས་པ་དང་། སྭ་བྷ་ཝ་ཨནྣ་ཀོ་ཉ་ནི་ཐུགས་རྡོ་རྗེ་སྟེ་རླུང་ནང་ནས་ཕྱིར་འབྱུང་བར་སྟོན་ནོ། ། ནམ་
A6



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མཁའི་དབྱིངས་ཀྱི་དབུས་གནས་པ་ནི་རྡོར་བཟླས་ཀྱིས་རླུང་ཐམས་ཅད་སྙིང་ཁའི་བུ་ག་ནམ་མཁའི་དབུས་སུ་
གནས་པ་སྟེ་ཐིམ་པ་ལས་སེམས་དབེན་གྱི་སྟོང་བ་གསུམ་མམ་བཞི་འཆར་བའོ། ། སངས་རྒྱས་དཀྱིལ་འཁོར་
བསྒོམ་པ་ནི་སྟོང་བ་དེ་ལས་ལུགས་ལྡོག་ཏུ་ལྡང་བ་ན་སྒྱུ་མའི་སྐུ་འབྱུང་བའོ། ། འོད་ཟེར་སྤྲིན་ཀྱི་བཀོད་པ་ཆེ་ནི་
སྐུ་དེ་རླུང་དང་བཅས་པའི་སྣང་བ་གསུམ་གྱི་ཚོགས་ལས་བྱུང་བའི་སྟེ་རྒྱུའི་ཁྱད་པར་རོ། ། སངས་རྒྱས་འབར་
བའི་འོད་དང་མཉམ་པ་ནི་འོད་ཟེར་གྱི་ཁྱད་པར་རོ། ། འོད་ཟེར་སྣ་ལྔས་ཀུན་དུ་ཁྱབ་པ་ནི་སྐུ་དེ་རླུང་འོད་ཟེར་
ལྔ་བ་ལས་བསྒྲུབས་པ་སྟེ་གང་ལས་བསྒྲུབས་པའི་ཁྱད་པར་རོ། ། ཀུན་ནས་ཡོངས་སུ་ཟླུམ་པོ་སྟེ་ནི་སྣོད་བཅུད་ཀྱི་
རྩ་བ་མཐར་གཏུག་ན་རླུང་སེམས་ཙམ་དུ་ཟད་པ་སྟེ་ངོ་བོའི་ཁྱད་པར་རོ། ། འདོད་པའི་ཡོན་ཏན་ལྔ་ཡིས་ཁྱབ་ནི་
ཡན་ལག་གི་རླུང་ལྔ་དང་ལྡན་པའོ། ། མཆོད་པ་རྣམ་པ་ལྔས་བརྒྱན་པ་ནི་ཡུལ་ལྔ་ལ་ལོངས་སྤྱོད་པའི་དབང་བོ་ལྔ་
ཚང་བ་སྟེ་ལོངས་སྤྱོད་ཀྱི་ཁྱད་པར་རོ། ། མདོར་ན་དེ་ལྟར་བསྒོམས་ནས་སུ། ། ཞེས་སོགས་ནི་སྒྱུ་མའི་སྐུ་འོད་
གསལ་དུ་བཅུག་སྟེ་བསྒོམས་ནས་མདོར་ན་སྟེ་འོད་གསལ་ལས་ལྡང་བའི་སྐད་ཅིག་དེ་ཉིད་ལ་རང་རྡོ་རྗེ་འཆང་
ཆེན་པོའི་གཟུགས་ཟུང་འཇུག་གི་སྐུ་ནི། འཁོར་འདས་གཉིས་ཀྱི་མཐའ་སྤངས་པའི་དབུས་སུ་བསྒོམ་པ་སྟེ་བསྐྱེད་
པར་བྱའོ། ། དེ་ནས་ཟུང་འཇུག་ལོངས་སྐུ་དེས་རྣམ་སྣང་སོགས་སྤྲུལ་ནས་སེམས་ཅན་གྱི་དོན་བྱའོ། ། འོ་ན་དེ་
རྣམས་ཀྱི་སྐུ་མདོག་ཕྱག་མཚན་རྣམས་ཇི་ལྟར་ཞེ་ན། རྣམ་པར་སྣང་མཛད་ཕྱག་རྒྱ་ཆེ། ། ནས། སངས་རྒྱས་
དཀྱིལ་འཁོར་བསྒོམ་པར་བྱ། ། ཞེས་པའི་བར་སྔར་ལྟར་རོ། དེ་ནས་སོགས་ཏེ་ཆོས་ཀྱི་དབྱིངས་ཀྱི་ངོ་བོ་ཉིད་རྡོ་
རྗེ་ནི་འོད་གསལ་ཏེ། དེ་ལ་རྩེ་གཅིག་ཏུ་ཞེས་སོགས་དང་། སྔགས་དོན་གང་གིས་ཟུང་འཇུག་གི་སྐུ་གསུང་ཐུགས་
བྱིན་གྱིས་བརློབ་པ་སྟེ་བསྐྱེད་པའི་སྔགས་འདི་གསུངས་སོ། ། ཨོཾ་ནི་འོད་གསལ་གྱི་བཞོན་པའི་རླུང་ཁྱབ་བྱེད།
དྷམཱ་ནི་དེ་བཞིན་དུ་ཐུར་སེལ། དྷ་ཏུ་ནི་གྱེན་རྒྱུ། སྭ་བྷཱ་ཝ་ནི་སྲོག་འཛིན། ཨཏྨ་ཀ་ནི་མཉམ་གནས། ཨ་ཧི་ནི་
དོན་གྱི་འོད་གསལ་ཏེ་དེ་རྣམས་ལས་ཟུང་འཇུག་གི་སྐུ་བསྐྱེད་པར་བསྟན་པའོ། ། རླུང་རྣམས་རིགས་ལྔ་གང་གི་
རླུང་ཡིན་པ་ནི་སྔར་བཞིན་ནོ། ། གཉིས་པ་ལ་གསུམ། སྤྱི་དོན་གྱི་སྟེང་གི་སྣ་རྩེར་ཕྱག་མཚན་ཕྲ་མོ་སོགས་སྒོམ་
པ་དང་སྤྲོ་བསྡུ་བྱ་ཚུལ། སྦས་དོན་གྱིས་རྡོ་རྗེའི་རྩི་དང་པདྨར་ཕྲ་ཐིག་དང་དེའི་ནང་དུ་དཀྱིལ་འཁོར་སྒོམ་ཚུལ།
མཐར་ཐུག་གི་སྙིང་གའི་སྣ་རྩེར་མི་ཤིགས་པ་སྒོམ་པ་དང་རྡོར་བཟླས་བྱ་ཚུལ་ལོ། དང་པོ་ནི། རིན་ཆེན་ཆེན་
པོ་ཁ་དོག་ལྔ་ནས། སྤྲོ་བའི་བདག་ཉིད་ཅན་གྱིས་སྤྲོ། ཞེས་པའི་བར་ཏེ། རིན་ཆེན་ཆེན་པོ་ནི་རྡོ་རྗེ་ལ་སོགས་
པའི་ཕྱག་མཚན་ནོ། ། ཁ་དོག་ལྔ་ནི་མི་བསྐྱོད་པ་དང་རྣམ་སྣང་དང་རིན་འབྱུང་དང་འོད་དཔག་མེད་དང་དོན་
གྲུབ་ཀྱི་སྒྲུབ་པ་བོ་རྣམས་ཀྱིས་རིམ་པ་བཞིན་དུ་རྡོ་རྗེ་སྔོན་པོ་འཁོར་ལོ་དཀར་པོའི་རིན་པོ་ཆེ་སེར་པོ་པདྨ་དམར་པོ་



་་
༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རལ་གྲི་ལྗང་ཁུ་སྒོམ་པར་བྱེད་པའོ། ། ཡུངས་དཀར་གྱི་ནི་འབྲུ་ཚད་ཙམ་ནི་ཕྱག་མཚན་རྣམས་གྱི་ཆེ་ཆུང་གི་ཚད་
དོ། །གནས་གང་དུ་ན་དཀྱིལ་འཁོར་གྱི་གཙོར་བསྒོམས་པའི་ཞལ་གྱི་སྣ་ཡི་རྩེ་མོར་རོ། ། ཚུལ་ནི་ལྷའི་རྣལ་
འབྱོར་གྱིས་ནན་ཏན་དུ་བྱས་ནས་རྟག་ཏུ་བསྒོམ་པར་བྱའོ། ། རིན་ཆེན་ཕྱག་མཚན་དེ་ཉིད་རིག་མ་རང་གི་
མཚན་མ་བྱུང་སྟེ་བརྟེན་པར་གྱུར་ནས་དེ་ལས་དེ་འདྲ་བ་མང་པོ་སྤྲོ་ལ། བརྟན་པ་ཐོབ་པར་མ་གྱུར་ན་ནི་ཡོད་མི་
སྤྲོའོ། ། བརྟན་པ་ཐོབ་ནས་སངས་རྒྱས་མི་བསྐྱོད་པ་སོགས་ཁ་དོག་འབར་བའི་འོད་དང་ལྡན་པའི་སྐུ་མཆོག་
རབ་ཀྱི་སྤྲིན་རྣམས་སྤྲོ་བར་བྱའོ༔ ། སྤྲོ་རྒྱུའི་དབྱེ་བ་ལ་ཕྱག་མཚན་འཁོར་ལོ་དང་རྡོ་རྗེ་དང་རིན་པོ་ཆེ་དང་པདྨ་
དང་རལ་གྲི་སྟེ། ཕྱག་མཚན་དེ་རྣམས་འཛིན་པའི་སངས་རྒྱས་ལྔ་དང་དེའི་རིགས་ཅན་གྱི་བྱང་ཆུབ་སེམས་
དཔའི་སྤྲིན་ཆེན་རྣམས་སྤྲོ་བའི་བདག་ཉིད་ཅན་གྱི་སྒྲུབ་པ་བོས་ནམ་མཁའ་ཁྱབ་པར་སྤྲོ་བར་བྱའོ། ། ཕྲ་མོའི་
གཞུང་འདི་རྣམས་ལ་བསྡུས་དོན་གྱི་སྐབས་སུ་ཚུལ་བཞིས་བཤད་པར་གསུངས་ནས། རྒྱས་བཤད་འདིར་ཡིག་
དོན་ཟུང་དུ་མ་བྱུང་བ་ནི་སྤྱི་དོན་དུ་བཤད་པ་དེ་ཉིད་ཡིག་དོན་དུ་སོང་བ་ལ་དགོངས་སོ། ། གཉིས་པ་ནི། རིན་
ཆེན་ནི་ཀུན་ད་ལྟ་བུའི་བྱང་ཆུབ་ཀྱི་སེམས་སོ། ། ཡུངས་ཀར་གྱི་ནི་འབྲུ་ཚད་ཙམ་ནི་ཆེ་ཆུང་གི་ཚད་དེ་ཙམ་
མོ། །གནས་ནི་རང་ལྟར་གསལ་བའི་གསང་གནས་ཀྱི་སྣ་ཡི་རྩེ་མོར་ཏེ་རྡོ་རྗེའི་རྩེའི་བུ་གར་མོས་ཚུལ་ནི་ཐིག་ལེ་
དེ་ཉིད་ཁ་དོག་ལྔ་སྟེ་རིགས་ལྔའི་བདག་ཉིད་དུ་མོས་ནས་རྣལ་འབྱོར་གྱིས་ནན་ཏན་དུ་རྟག་ཏུ་བསྒོམ་པར་
བྱའོ། ། རིན་ཆེན་ཐིག་ལེ་དེ་ཉིད་ལ་སེམས་བརྟན་པར་གྱུར་ན་ སྤྲོ་ཡི། བརྟན་པར་མ་གྱུར་བར་ཡོང་མི་
སྤྲོའོ། ། སྤྲོ་བའི་དོན་ནི་ཐིག་ལེ་ཡུམ་གྱི་པདྨར་ཕྱུང་སྟེ་དེའི་ནང་དུ་དཀྱིལ་འཁོར་གྱི་ལྷ་བསྐྱེད་པའི་དོན་ནོ། །
དེ་གསལ་བར་སྟོན་པ་ནི་སངས་རྒྱས་འབར་བ་འདྲ་བའི་འོད། ནས། སྔོ་བའི་བདག་ཉིད་ཅན་གྱིས་ཐིག་ལེའི་
ནང་དུ་ལྷ་བསྐྱེད་ནས་བུ་དང་ཚ་བོའི་ཚུལ་དུ་སྤྲོ་བར་བྱ་སྟེ། ཚིག་དོན་གཞན་ནི་སྔར་བཤད་པ་བཞིན་ནོ། །
གསུམ་པ་ནི། རིན་ཆེན་ནི་མ་ཤིགས་པའི་ཐིག་པའོ། ། ཁ་དོག་ལྔ་ནི་རླུང་འོད་ཟེར་ལྔ་བའོ། ། ཚད་ནི་ཡུངས་
ཀར་གྱི་ནི་འབྲུ་ཚད་ཙམ་མོ། །གནས་ནི་སྣའི་རྩེ་མོར་ཏེ་སྙིང་གའི་རྩ་འཁོར་གྱི་དྷཱ་ཏཱིའི་ནང་དུའོ། ། ཚུལ་ནི་
ཐོག་མར་མི་ཤིགས་པའི་ཐིག་ལེ་ལ་ནན་ཏན་དང་དེའི་རྗེས་སུ་རླུང་སྔགས་དབྱེར་མི་ཕྱེད་པའི་རྡོར་བཟླས་ཀྱི་རྣལ་
འབྱོར་གྱིས་ནི་རྟག་ཏུ་བསྒོམ་པར་བྱའོ། ། དེ་ཡང་ཐོག་མར་རིན་ཆེན་ཏེ་སྙིང་གའི་མི་ཤིགས་པའི་ཐིག་ལེ་ལ་
སེམས་བཟུང་སྟེ་བརྟན་པ་ཐོབ་པར་གྱུར་ནས་རླུང་སྔགས་དབྱེར་མེད་དུ་བྱས་ཏེ་སྤྲོ་བདེ་བྱའོ། བརྟན་པ་ཐོབ་
པར་མ་བྱུང་བར་ཡོད་མི་སྤྲོའོ། ། སྤྲོ་ཚུལ་རྒྱས་པར་བཤད་པ་ནི་སངས་རྒྱས་འབར་བ་འདྲ་བའི་འོད་ནི་རླུང་འོད་
ཟེར་ལྔ་བའོ། ། དེ་ཉིད་མཆོག་རབ་སྤྲིན་རྣམས་སྣའི་བུ་གར་སྤྲོ་བར་བྱའོ། ། དེ་ཡང་འཁོར་ལོ་རྡོ་རྗེ་རིན་ཆེན་
48



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་ངོ་བསྡུས་པ། ། །
དང་པདྨ་རལ་གྲི་མཚོན་ཆེན་འཛིན་པ་ནི་མགོན་པོ་ལྔའི་རླུང་ངོ༌། ། བྱང་ཆུབ་སེམས་དཔའི་སྤྲིན་ཆེན་རྣམས་ནི་
མགོན་པོ་བཞིའི་རླུང་དགུ་བརྒྱ་བ་ཕྲག་རེ་རེ་ལ་ལྷ་མོ་བཞིའི་རླུང་ཉིས་བརྒྱ་ཉེར་ལྔ་བ་ཚན་པ་བཞི་བཞི་རྒྱུ་བ་སྟེ།
དེ་ལྟར་སྤྲོ་བའི་བདག་ཉིད་ཅན་གྱིས་རླུང་སྔགས་དབྱེར་མེད་དུ་སྦྱར་ནས་སྤྲོ་བར་བྱའོ། ། གསུམ་པ་ནི། ནམ་
མཁའི་དབྱིངས་ཀྱི་དབུས་གནས་པར། ། ཞེས་པ་ནས། ཐམས་ཅད་མཁྱེན་པའི་ཚུལ་ཐོབ་པའོ། ། ཞེས་པའི་
བར་ཏེ་འདི་ལ་གཉིས། དྲང་བའི་དོན་དང་། ངེས་པའི་དོན་ནོ། ། དང་པོ་ནི། ནམ་མཁའི་དབྱིངས་ཀྱི་
དབུས་གནས་པར་ནི་ལྷག་མོས་འོད་གསལ་དུ་བསྡུས་པའི་དེ་བཞིན་ཉིད་ལས་བྱུང་ཆུབ་པའོ། །ཟླ་བའི་དཀྱིལ་
འཁོར་བྲི་བར་བྱ་ནི་ཟླ་བ་ལས་བྱང་ཆུབ་པའོ། ། གསལ་བའི་དཀྱིལ་འཁོར་ནི་ཟླ་བའི་དཀྱིལ་འཁོར་རོ། ། དེའི་
དབུས་སུ་གནས་པ་ནི་ས་བོན་ལས་བྱང་ཆུབ་པ་དང་ཕྱག་མཚན་ལས་བྱང་ཆུབ་པའོ། ། འཁོར་ལོའི་དཀྱིལ་
འཁོར་བསྒོམ་པར་བྱ་ནི་ཕྱག་མཚན་འཁོར་ལོ་ལས་རྣམ་སྣང་གི་སྐུ་རྫོགས་པར་བསྐྱེད་པའོ། ། པདྨའི་དཀྱིལ་
འཁོར་འདྲ་བ་ནི། པདྨ་སྒོམ་པས་བསྒོམ་པར་བྱ་ནི་ཕྱག་མཚན་པདྨ་ལས་འོད་དཔག་མེད་ཀྱི་སྐུ་བསྐྱེད་པའོ། །
རིན་ཆེན་དཀྱིལ་འཁོར་འདྲ་བར་ནི། ། རིན་ཆེན་བརྩོན་པས་བསྒོམ་པར་བྱ་ནི་ཕྱག་མཚན་རིན་པོ་ཆེ་ལས་རིན་
འབྱུང་གི་སྐུ་བསྐྱེད་པའོ། ། སྦྱོར་བའི་དཀྱིལ་འཁོར་ནི་སྣ་ཚོགས་རྡོ་རྗེ་སྟེ་དེ་ལས་བྱུང་བའི་དོན་གྲུབ་ཀྱི་སྐུ་བསྒོམ་
པར་བྱའོ། ། ནམ་མཁའ་དང་འདྲ་བར་སྐུ་མདོག་སྔོན་པོ་མི་བསྐྱོད་པའི་སྐུ་ཡིད་ཀྱིས་བྲི་བ་སྟེ་བསྒོམ་པར་
བྱའོ། །ཕྱག་མཚན་གང་ལས་བྱུང་བ་ནི་སྐུ་གསུང་ཐུགས་ནི་བསྒོམས་པ་ཡིས་མཚོན་པའི་དཀྱིལ་འཁོར་མི་
བསྐྱོད་པའི་སྐུ་དེ་ནི་ཕྱག་མཚན་རྡོ་རྗེ་ལས་བྱུང་བའོ། ། སངས་རྒྱས་རབ་ཀྱི་མཆོག་ལྔ་བོ་འདི་དག་བསྒོམས་པའི་
ཕན་ཡོན་ནི་མཐར་ཐམས་ཅད་མཁྱེན་པའི་ཚུལ་འཐོབ་པར་འགྱུར་བའོ། ། རྡོ་རྗེ་ནི་དེ་བཞིན་གཤེགས་པ་དང་
བཀོད་པ་ནི་དེ་རྣམས་འདུས་པ་སྟེ་དྲང་དོན་ནོ། ། གཉིས་པ་གཞུང་དེ་དག་གི་ངེས་དོན་ལ་གཉིས། སྙིང་ཀའི་
མི་ཤིགས་པ་ལ་རྡོར་བཟླས་བྱེད་ཚུལ། དེས་ཟུང་འཇུག་པ་བསྐྱེད་ཚུལ་ལོ། ། དང་པོ་ནི། ནམ་མཁའི་དབྱིངས་
ནི་འོད་གསལ་ལོ། ། དེའི་དབུས་གནས་པར་ཟླ་བའི་དཀྱིལ་འཁོར་བར་བྱ་ནི་སྙིང་ཀའི་མི་ཤིགས་པའོ། །
གསལ་བའི་དཀྱིལ་འཁོར་ཡང་མི་ཤིགས་པ་དང་། དབུས་གནས་པར་ནི་རྡོར་བཟླས་ཀྱི་རླུང་དེ་ལས་བྱུང་
བའོ། ། སོ་སོར་ཕྱེ་ན་འཁོར་ལོའི་དཀྱིལ་འཁོར་བསྒོམ་པར་བྱ་ནི་སྲོག་འཛིན། པདྨའི་དཀྱིལ་འཁོར་འདྲ་བར་
ནི། ། པདྨ་སྒོམ་པས་བསྒོམ་པར་བྱ་ནི་གྱེན་རྒྱུ། རིན་ཆེན་དཀྱིལ་འཁོར་འདྲ་བར་ནི། རིན་ཆེན་བརྩོན་པས་
བསྒོམ་པར་བྱ་ནི་ཐུར་སེལ། སྦྱོར་བའི་དཀྱིལ་འཁོར་ལས་བྱུང་བ་ནི་མཉམ་གནས། ནམ་མཁའ་འདྲ་བ་ནི་ཁྱབ་
བྱེད་ཀྱི་རླུང་ཡིན་ཡང་འགྲེལ་བར་མ་བཤད་པ་ནི་ད་ལྟ་དེ་ལ་རྡོར་བཟླས་མི་ནུས་པ་ལ་དགོངས་སོ། ། ཧྲི་པར་བྱ་
49



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནི་ཤེས་པར་བྱ་བའི་དོན་ནོ། ། གཉིས་པ་ནི། རྡོར་བཟླས་འདི་དག་གི་ཕན་ཡོན་སངས་རྒྱས་རབ་ཀྱི་མཆོག་
རྫོགས་རིམ་པའི་ལྷའི་སྐུ་གསུང་ཐུགས་ནི་བསྒོམས་པ་ཡིས་ཏེ་བསྒྲུབས་པས་རྡོ་རྗེ་འོད་གསལ་ལས་བྱུང་བའི་ཟུང་
འཇུག་གི་དཀྱིལ་འཁོར་བསྐྱེད་པར་ཤེས་པར་བྱའོ། ། གང་ཟག་རང་གི་རྒྱུད་ལ་ཞེན། ཚེ་གཅིག་ཐམས་ཅད་
མཁྱེན་པའི་ཚུལ་ཏེ་གོ་འཕང་འཐོབ་པར་འདོད་པ་རྣམས་ཀྱི་རྒྱུད་ལའོ། ། གཉིས་པ་ནི། དེ་བཞིན་གཤེགས་པ་
ཐམས་ཅད་ཀྱི་ནས། ལེའུ་སྟེ་གསུམ་པའོ་ཞེས་པའི་བར་ཏེ། རྡོ་རྗེ་ནི་ཟུང་འཇུག་གི་ལྷའི་སྐུའོ། ། བཀོད་པ་ནི་
དེའི་ཚོགས་སོ། ། དེ་ལྟ་བུ་བརྗོད་བྱར་སྟོན་པའི་ཏིང་ངེ་འཛིན་གྱི་ལེའུ་སྟེ་གསུམ་པའོ། །
བཞི་པ་ཐུགས་ཀྱི་དཀྱིལ་འཁོར་གྱི་ལེའུ་བཤད་པ་ལ་གཉིས། ལེའུའི་གཞུང་བཤད་པ་དང་། མཚན་དོན་
ནོ། ། དང་པོ་ལ་གསུམ། བསྟོད་པ་སྔོན་དུ་འགྲོ་བས་གསོལ་བ་གདབ་པ། སྡུད་པ་བོའི་ཚིག་གིས་སྟོན་པའི་
གསུང་ལ་འཇུག་པ། སྟོན་པའི་གསུང་གིས་དཀྱིལ་འཁོར་བཤད་པའོ། ། དང་པོ་ནི། དེ་ནས་བཅོམ་ལྡན་
འདས་ནས། དཀྱིལ་འཁོར་དམ་པ་བཤད་དུ་གསོལ། ། ཞེས་པའི་བར་ཏེ། དེ་ནས་འཁོར་གྱི་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཡང་འདུས་ནས། རྒྱུད་ཀྱི་སྟོན་པ་བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་ཀྱིས་བདག་པོ་རྡོ་རྗེ་འཆང་ཆེན་པོ་ལ་བསྟོད་པའི་རྒྱལ་བོ་འདིས་དཀྱིལ་འཁོར་
བཤད་པར་གསོལ་བ་བཏབ་པོ། ། དེ་ནི་སྔོན་བྱུང་དང་སྦྱར་བ་ཡིན་ལ། རྗེས་འཇུག་ལ་སྦྱར་ན་འཁོར་གྱི་རིགས་
བཞིའི་ང་རྒྱལ་འཛིན་པའི་སྒོ་བཞིའི་སློབ་མ་འདུས་ནས་སློབ་དཔོན་ལ་བསྟོད་པའི་རྒྱལ་བོ་འདིས་གསོལ་བ་གདབ་
པ་དང་སྦྱར་རོ། ། བསྟོད་ཚིག་དངོས་གཞི་ནི། དེ་བཞིན་གཤེགས་པ་ཀུན་ནི་མི་བསྐྱོད་པ་སྟེ། ཆོས་དབྱིངས་
ཡེ་ཤེས་ཀྱིས་དེ་བཞིན་གཤེགས་པ་ཀུན་ལ་ཁྱབ་པ་དང་ཡེ་ཤེས་གཞན་ལའང་ཁྱབ་པའི་ལྡོག་ཆ་ནས་བསྟོད་
པའོ། ། ཞི་བ་ནི་གཙོར་ཞི་བའི་ལས་སྒྲུབ་པའི་རྣམ་པར་སྣང་མཛད་དོ། ། དེ་བཞིན་གཤེགས་པ་ཀུན་གྱི་གནས་
ནི་འདོད་དོན་ཀུན་འབྱུང་བའི་གནས་རིན་འབྱུང་ཆོས་ཀུན་ནི་ངག་གི་ཆོས་ཀུན་རྣམ་པར་དག་པའི་འོད་དཔག་
མེད་དོ། ། བདག་མེད་པ་ཡི་མཆོག་ནི་བདག་མེད་ཀྱི་དོན་གདུལ་བྱས་རྟོགས་པར་མཛད་པའི་བྱ་བ་སྒྲུབ་པའི་
མཆོག་དོན་གྲུབ་པོ། ། དེ་འདྲ་བའི་རིགས་ལྔའི་ཡོན་ཏན་མངའ་བའི་རྒྱུད་ཀྱི་སྟོན་པའམ་རྡོ་རྗེ་སློབ་དཔོན་ཁྱོད་
ཀྱིས་དཀྱིལ་འཁོར་དམ་པ་བཤད་དུ་གསོལ་ཅེས་པའོ། །ཡང་སྐུ་གསུང་ཐུགས་ཀྱི་ཡོན་ཏན་གྱི་སྒོ་ནས་བསྟོད་པ་
ནི། ཀྱི་ཀུན་དུ་བཟང་བོ་སྐུ་ཡི་མཆོག ། ཅེས་བོས་ནས་དཀྱིལ་འཁོར་དམ་པོ་བཤད་དུ་གསོལ། ། དེ་ཇི་ལྟ་བུ་
ཞེ་ན། གྲུ་བཞི་སྒོ་བཞི་ལ་སོགས་པའི་མཚན་ཉིད་ཐམས་ཅད་ཡང་དག་རྫོགས་ཤིང༌། ཆད་ལྷག་དུ་གྱུར་བར་
སོགས་མཚན་ཉིད་མིན་པ་ཐམས་ཅད་ཡང་དག་སྤངས་པ་དེའོ། ། གཉིས་པ་ནི། གཉིས་སྣང་གི་སྤྲོས་པ་ཐམས་
50



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཅད་ཉེ་བར་ཞི་བའི་ཆོས་ནི་མཆོག་དོན་དམ་པ་འོད་གསལ་ལས་བྱུང་ཞིང་། ཡེ་ཤེས་ནི་སྣང་བ་གསུམ་དང་དེའི་
སྤྱོད་པ་ནི་རང་བཞིན་བརྒྱད་ཅུའི་རྟོགས་པ་འོད་གསལ་གྱིས་རྣམ་པར་སྦྱོང་བའོ། ། དབང་ཕྱུག་བརྒྱད་དང་
ལྡན་པས་ཀུན་དུ་བཟང་བོའོ། ། ངག་གི་དབང་ཕྱུག་བརྙེས་པས་གསུང་གི་མཆོག་སྟེ་དེ་འདྲ་བའི་ཡོན་ཏན་དང་
ལྡན་པ་ཁྱོད་ཀྱིས་དཀྱིལ་འཁོར་དམ་པོ་བཤད་དུ་གསོལ་ཞེས་པའོ། ། གསུམ་པ་ནི། སེམས་ཅན་ཀུན་གྱི་སེམས་
ཆེན་པོ་ནི་དེ་ཁོ་ན་ཉིད་དང་རོ་གཅིག་ཏུ་ཞུགས་པའི་སེམས་ཏེ་འོད་དུ་གསལ་ལོ། ། སེམས་རང་བཞིན་གྱིས་
གདོད་མ་ནས་རྣམ་པར་དག་ཅིང་གློ་བུར་གྱི་དྲི་མ་མེད་པའི་དག་པ་གཉིས་དང་ལྡན་པས་ཀུན་དུ་བཟང་བོའོ། །
དག་པ་གཉིས་སོ་སོར་ཐུགས་སུ་ཆུད་པས་ན་ཐུགས་མཆོག་གོ །གདུལ་བྱ་མྱང་འདས་ལ་འགོད་པར་མཛད་པས་
ནཁ་ལོ་སྒྱུར་བའོ། ། དེ་འདྲ་བའི་ཡོན་ཏན་དང་ལྡན་པ་ཁྱོད་ཀྱིས་དཀྱིལ་འཁོར་དམ་པ་བཤད་དུ་གསོལ་
ལོ། ། འདི་དག་ཀྱང་སྔོན་བྱུང་ལ་སྟོན་པ་དང་རྗེས་འཇུག་གི་ཚེ་རྡོ་རྗེ་སློབ་དཔོན་དང་སྦྱར་རོ། ། གཉིས་པ་ནི།
དེ་ནས་སྟོན་པ་རྡོ་རྗེ་འཛིན། ། ནས། དཀྱིལ་འཁོར་རབ་ཏུ་ཉམས་དགའ་བཤད། ། ཅེས་པའི་བར་ཏེ། དེ་
ནས་སྟོན་པ་རྡོ་རྗེ་འཛིན་རྡོ་རྗེ་འཆང་ནི་ས་སྟེང་ས་བླའི་འཇིག་རྟེན་གསུམ་གྱི་དེ་ཁོ་ན་ཉིད་ཀྱི་ངོ་བོ་ཉིད་དང་དབྱེར་
མེད་པར་བཞུགས་པ། འདོད་ཁམས་དང་གཟུགས་ཁམས་དང་གཟུགས་མེད་ཁམས་གསུམ་གྱི་དེ་ཁོ་ཉིད་དང་ངོ་
བོ་གཅིག་ཏུ་བཞུགས་པ། འཇིག་རྟེན་གསུམ་ནི་ཉན་རང་བྱང་སེམས་ཏེ་དེ་དག་གི་མཆོག་དང་གཙོ་བོར་གྱུར་
པའོ། ། ཡང་འཇིག་རྟེན་གསུམ་ནི་ཚངས་པ་དབང་ཕྱུག་ཁྱབ་འཇུག་སྟེ། དེ་དག་གི་མཆོག་དང་རྗེས་སུ་སྟོན་པ་
པོའོ། ། དེ་བཞིན་གཤེགས་པ་ཀུན་གྱི་གནས་ནི་དཀྱིལ་འཁོར་དེ་དེ་རྣམས་ཀྱི་བཞུགས་གནས་སུ་གྱུར་བའོ། །
དེ་བཞིན་གཤེགས་པ་ཀུན་གྱི་ཐུགས་ནི་དེ་རྣམས་ཀྱི་ཐུགས་ཀྱི་དཀྱིལ་འཁོར་རོ། ། ཐུགས་ཀྱི་དཀྱིལ་འཁོར་དེ་ནི་
དེ་དང་རབ་ཏུ་འདྲ་བའི་ནང་རྫོགས་རིམ་གྱི་དཀྱིལ་འཁོར་མཚོན་ཞིང་དེའི་རྣམ་པ་ཅན་ནོ། ། དཀྱིལ་འཁོར་
རབ་ཏུ་ཉམས་དགའ་བཤད་ནི་ཕྱི་དཀྱིལ་དེ་ནི་ཡིད་དུ་འོང་བ་སྟེ་སྒྲ་ཇི་བཞིན་པའོ། ། གསུམ་པ་ལ་གཉིས།
དྲང་དོན་དང་། ངེས་དོན་ནོ། ། དང་པོ་ལ་གཉིས། བཤད་པར་དམ་བཅའ་བ་དང༌། བཤད་པ་དངོས་
སོ། །དང་པོ་ནི། དེ་ནས་ཐུགས་ཀྱི་དཀྱིལ་འཁོར་མཆོག ། ནས། བཤད་པར་བྱ། ། ཞེས་པའི་བར་ཏེ།
དེ་ནས་གསོལ་བ་འདེབས་པ་དེའི་ཕྱིར་ཐུགས་ཀྱི་དཀྱིལ་འཁོར་མཆོག་དེ་ནི། ཐུགས་ཀྱི་རྡོ་རྗེ་མི་བསྐྱོད་པ་དང་
རབ་ཏུ་འདྲ་བ། སྐུ་དང་གསུང་དང་ཐུགས་རྣམས་ཀྱི་ནང་ནས་མཆོག་སྟེ་དཀྱིལ་འཁོར་དེ་རབ་དུ་བཤད་པར་
བྱའོ། ། གཉིས་པ་ལ་བཞི། ཐིག་གདབ་པ། ཕྱག་རྒྱུ་དགོད་པ། མཇུག་བསྡུས་ཏེ་གཞན་དུ་ཁ་འཕངས་པ།
དཀྱིལ་འཁོར་མཆོད་པའོ། ། དང་པོ་ནི། ལུས་ངག་སེམས་ནི་བསྒོམས་པ་ཡིས། ནས། རབ་ཏུ་ཟླུམ་པོ་བྲི་
51



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བར་བྱ། ། ཞེས་པའི་བར་ཏེ། ལུས་ངག་སེམས་ནི་བསྒོམས་པ་ཡིས་ཏེ་སྒོ་གསུམ་མ་གཡེངས་ཤིང་དཀྱིལ་འཁོར་
བྲི་སྒྲུབ་སོགས་ཚུལ་བཞིན་ཤེས་པའི་སྒྲུབ་པ་བོ་ཤེས་རབ་ཅན་གྱིས་ཐིག་གདབ་པར་བྱ་སྟེ། ཇི་ལྟར་བྱ་ན་ཐིག་སྐུད་
དཀྱིལ་འཁོར་གཞན་དུ་ལོངས་མ་སྤྱད་པའི་སར་བ་ལེགས་པར་བཀལ་བ། རིང་ཐུང་སྦོམ་ཕྲ་ལ་སོགས་ཚད་ཀྱི་
ཚད་མ་དང་ལྡན་པ། རབ་ཏུ་མཛེས་པ་ཡིས་གདབ་པར་བྱ་ལ། དཀྱིལ་འཁོར་གང་གི་ཞེ་ན་ཐུགས་ཀྱི་དཀྱིར་
འཁོར་དམ་པ་སྟེ། དཀྱིལ་འཁོར་དེ་ནི་འདིར་རྩ་ཐིག་གི་ངོས་ལ་ཁྲུ་གསུམ་གསུམ་དུ་བྱས་པའི་ཁྲུ་ནི་བཅུ་གཉིས་
ཚད་དུ་བྱའོ། ། ངོས་བཞི་དང་ནི་གྲྭ་བཞིར་ལྡན་ནི་ཞེས་པ་ཡང་འདིར་རྩ་ཐིག་ནས་མདའ་ཡབ་ཀྱི་བར་གྱི་ལོགས་
བཞི་དང་། དེའི་ཟུར་ཟིག་གི་དབང་དུ་མཛད་པའོ། ། སྒོ་བཞི་བར་ནི་རབ་ཏུ་བརྟག་ནི་ཤར་ལ་སོགས་པའི་སྒོ་
བཞི་བའོ། ། དེ་ཡི་དབུས་སུ་འཁོར་ལོ་ནི། ། རབ་ཏུ་ཟླུམ་པོ་བྲི་བར་བྱ་ནི་ནང་གི་དཀྱིལ་འཁོར་ཟླུམ་པོར་བྲི་
བའི་དོན་ནོ། ། གཉིས་པ་ནི། དེ་ནས་ལས་ཀྱི་ཆོ་ག་ནི། ནས། བྱང་གི་ཕྱོགས་སུ་རྡོ་རྗེ་བྲི། ། ཞེས་པའི་
བར་ཏེ། ཐིག་བཏབ་ཟིན་པ་དེ་ནས་ས་བརྟག་པ་སྤྱད་པ་སོགས་ལས་ཀྱི་ཆོ་ག་ནི་ཉི་ཤུའི་ཁྱད་པར་མཐོང་བའི་རྡོ་
རྗེ་སློབ་དཔོན་གྱི་ཕྱག་རྒྱ་དགོད་པར་བྱའོ། ། སྤྱིར་ཕྱག་རྒྱུ་དེ་ལ་སྐུ་ཕྱག་ཆེན། གསུང་ཆོས་ཀྱི་ཕྱག་རྒྱ། ཐུགས་
དམ་ཚིག་གི་ཕྱག་རྒྱུ་གསུམ་ཡོད་པ་ལས། འདིར་ཕྱི་མ་སྟེ་མཚན་མའི་ཕྱག་རྒྱུ་འགོད་ཚུལ་བཤད་པ་ནི། དཀྱིལ་
འཁོར་དེའི་དབུས་རྡོ་རྗེ་དྲི་བར་བྱ་སྟེ། དེ་ནི་ཨིནྡྲ་ནཱི་ལའི་ཁ་དོག་དང་འདྲ་བ་སྔོན་པོ་འོད་ཟེར་འབར་བ་ཆེན་པོ་
རྩེ་མོ་ལྔ་བ་འཇིགས་པའི་བགེགས་དག་ཀྱང་རབ་ཏུ་འཇིགས་པར་བྱེད་པའོ། ། རེའུ་མིག་ཏུ་འགོད་ཚུལ་ནི་ཤར་
གྱི་ཕྱོགས་སུ་འཁོར་ལོ་ཆེན་པོ་དཀར་པོ་རྡོ་རྗེ་སངས་རྒྱས་རིགས་ལྔའི་འོད་འབར་པའི་རྣམ་པར་བརྒྱན་པའོ། །
ལྷོ་ཕྱོགས་སུ་རིན་པོ་ཆེ་ཆེན་པོ་སེར་པོ་འོད་ཟེར་མང་བོས་རབ་ཏུ་འཁྲིགས་པའོ། ། ནུབ་ཕྱོགས་སུ་པདྨ་ཆེན་པོ་
དམར་པོ་པདྨ་རཱ་གའི་ཁ་དོག་དང་འདྲ་བའོ། ། བྱང་ཕྱོགས་སུ་རལ་གྲི་ཆེན་པོ་ལྗང་ཁུ་འོད་ཟེར་མང་བོས་རབ་ཏུ་
འཁྲིགས་པའོ། ། ཤར་ལྷོའི་གྲྭ་རུ་ནི་དབུས་ན་སྤྲིན་དང་འདྲ་བའི་འོད་དེ་དབུས་ནག་ལ་མཐའ་དཀར་བའི་སྤྲིན་
ལྟ་བུའི་སྤྱན་ནི་བྲི་བའོ། ། དེ་བཞིན་དུ་ལྷོ་ནུབ་ཀྱི་ཕྱོགས་སུ་མཱ་མ་ཀཱི་ཡི་རིགས་འབྱུང་བའི་ཕྱག་མཚན་རྡོ་རྗེ་
འདིར་བྲིའོ། ། ནུབ་བྱང་གི་ཕྱོགས་སུ་ནི་པདྨ་ཁ་ཕྱེ་བ་སྡོང་བུ་དང་བཅས་བྲི་བར་བྱའོ། ། བྱང་ཤར་ཀྱི་ཕྱོགས་
སུ་ཨུཏྤལ་མཛེས་པ་མཐིང་ག་སྤྲིན་དང་འདྲ་བ་བྲི་བར་བྱའོ། ། ཐོ་བ་འབར་བ་འོད་གསལ་བ་ཤར་ཕྱོགས་ཀྱི་སྒོར་
ནི་བྲི་བར་བྱའོ། ། རྡོ་རྗེ་འབར་བ་སོགས་དང་འོད་བཟང་བའི་བེ་ཅོན་ཏེ་དབྱུག་པ་དཀར་པོ་ལྷོ་ཡི་ཕྱོགས་ཀྱི་སྒོར་
བྲི་རོ། ། པདྨ་འབར་བ་འོད་བྱེད་པ་དམར་པོ་ནུབ་ཀྱི་ཕྱོགས་སུ་སྒོར་བྲི་བར་བྱའོ། ། རྡོ་རྗེ་བདུད་རྩི་འཁྱིལ་བ་
རྡོ་རྗེ་ཅན་གྱི་ཕྱག་མཚན་སྣ་ཚོགས་རྡོ་རྗེ་བྱང་གི་ཕྱོགས་སུ་སྒོར་བྲི་བར་བྱའོ། ། གསུམ་པ་ནི། ཐུགས་ཀྱི་དཀྱིལ་



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འཁོར་དམ་པ་དེ། ། ཞེས་སོགས་རྐང་པ་གཉིས་ཏེ། ཐུགས་ཀྱི་དཀྱིལ་འཁོར་དམ་པ་དེ་འབྲི་བའི་ཚུལ་ཡོངས་སུ་
གསལ་བར་སྟེ་རྫོགས་པར་ཤེས་པར་བྱས་ནས་ཞེས་མཇུག་བསྡུས་ཏེ་ཁ་འཕངས་སོ། ། དེ་ནི་དཀྱིལ་འཁོར་འབྲི་
ཚུལ་རྒྱུད་གཞན་དང་བཤད་རྒྱུད་དང་ཀླུ་བྱང་གི་དཀྱིལ་མཆོག་སོགས་ལས་ཤེས་པར་བྱ་བའི་དོན་ཏེ། འོན་ཀྱང་
འདིའི་བཤད་རྒྱུད་དང་དཀྱིལ་འཁོར་གྱི་ཆོ་ག་ནི་རྩ་རྒྱུད་འདི་མཛད་པའི་ཚེ་ད་དུང་མ་བྱོན་པས་ཁྱད་པར་ཕྱེད་
པར་བྱའོ། ། བཞི་བ་ལ་གསུམ། མཆོད་པ་སྤྱིར་བསྟན་པ། མཆོད་པ་ཁྱད་པར་བ། དེས་མཆོད་པའི་ཕན་
ཡོན་ནོ། ། དང་པོ་ནི། ལུས་དང་ངག་སེམས་མཆོད་པ་ཡིས། ། ནན་ཏན་དུ་ནི་མཆོད་པར་བྱ། ། ཞེས་ཏེ།
དཀྱིལ་འཁོར་བྲིས་ནས་བསྒྲུབས་ཟིན་པའི་རྗེས་སུ་སྒྲུབ་པ་བོས་ལུས་ཀྱིས་ཕྱག་སྐོར་བ་སོགས་དང་། ངག་གིས་
བསྟོད་པ་སོགས་དང་། སེམས་ཡིད་ཀྱི་མཆོད་པ་ཡིས་ལྷ་ལ་ནན་ཏན་དུ་ནི་མཆོད་པར་བྱའོ། ། གཉིས་པ་ལ་
གཉིས། ནང་གི་མཆོད་པ་དང་། ལུས་ཀྱི་རྒྱུ་མཐུན་གྱི་མཆོད་པའོ། ། དང་པོ་ནི། བུད་མེད་རབ་ཏུ་མདངས་
བཟང་བ། ། ནས། ནམ་མཁའི་དབྱིངས་ནི་རབ་ཏུ་བརྒྱན། ། ཞེས་པའི་བར་ཏེ། རང་རིགས་ཀྱི་བུད་མེད་
གཟུགས་རབ་ཏུ་མདངས་བཟང་ཞིང་། ན་ཚོད་ལོ་གྲངས་བཅུ་དྲུག་ལོན་པ་དྲི་དང་མེ་ཏོག་གི་ཕྲེང་བ་ལ་སོགས་
པས་བརྒྱན་ཅིང་གཟུགས་དང་ལང་ཚོ་ལ་སོགས་པའི་ཡོན་ཏན་སྐ་རགས་ལྟ་བུར་བརྒྱན་པའི་ཕྱག་རྒྱ་མ་དེ་ཉིད་
འདིར་མཱ་མ་ཀིའམ་རེག་བྱ་རྡོ་རྗེ་མ་གང་རུང་དུ་ཤེས་རབ་ཅན་གྱིས་བསྐྱེད་དེ་བྱིན་གྱིས་བརླབས་པ་ལ། དཀྱིལ་
འཁོར་སྔར་བཤད་པ་དེ་ཡི་དབུས་སུ་བསྒོམས་པས་སྙོམས་པར་འཇུག་པའི་ཚུལ་གྱིས་མཉེས་པར་བྱའོ། ། དེས་
རིགས་གཞན་ལ་ཕྱག་རྒྱུ་མ་སྤྱན་སོགས་སུ་བསྐྱེད་ཚུལ་ཡང་ཤེས་པར་བྱ་བ་མཚོན་ནོ། ། སྙོམས་པར་ཞུགས་ནས་
སངས་རྒྱས་ཀྱི་འབྱུང་གནས་ཞི་བ་སྟེ་ཀཱནྟ་ལྟ་བུ་ཡུམ་གྱི་པདྨར་སྤྲོས་པ་ལས་བསྐྱེད་པའི་དེ་བཞིན་གཤེགས་པའི་
ཚོགས་ཀྱི་ནང་གི་ནམ་མཁའི་དབྱིངས་ནི་རབ་ཏུ་བརྒྱན་པར་བྱའོ། ། འདི་དག་དཀྱིལ་འཁོར་སྒྲུབ་པ་དང་
བསྒྲུབས་ཟིན་མཆོད་པའི་སྐབས་གཉིས་ཀ་ལའང་སྦྱར་རོ། ། གཉིས་པ་ནི། གཤང་གཅི་ནས། དབུལ་བར་བྱ།
ཞེས་པའི་བར་ཏེ། གཤང་བ་དང་གཅི་བ་དང་ཁུ་བ་དང་ཁྲག་ལ་སོགས་པས་མཚོན་པའི་ཤ་ལྔ་དང་བདུད་རྩི་ལྔ་
རྣམས་ནི་ལྷ་རྣམས་ལ་ནི་དབུལ་བར་བྱ་ཞིང་། བདག་ཉིད་ཀྱང་ཚིམ་པར་བྱའོ། ། གསུམ་པ་ནི། དེ་ལྟར་བྱས་
ནས། མཉེས། ཞེས་པའི་བར་ཏེ། མཆོད་པ་དེ་ལྟར་བྱས་ན་སངས་རྒྱས་དང་བྱང་ཆུབ་སེམས་དཔའ་གྲགས་པ་
ཆེན་པོ་དཀྱིལ་འཁོར་བའི་ལྷ་རྣམས་མཉེས་ཤིང་ཚིམ་པར་འགྱུར་རོ། ། གཉིས་པ་དེས་དོན་ལ་གཉིས། དཀྱིལ་
འཁོར་གྱི་ངེས་དོན་གྱིས་ཟུང་འཇུག་བསྟན་པ་དང་། མཆོད་པའི་ངེས་དོན་གྱི་ཟུང་འཇུག་ཐོབ་པའི་ཐབས་རིམ་
པ་ལྔ་བསྟན་པའོ། ། དང་པོ་ལ་གསུམ། བཤད་པར་དམ་བཅའ་བ། ཐིག་གདབ་པའི་ངེས་དོན། ཕྱག་རྒྱ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དགོད་པའི་ངེས་དོན་ནོ། ། དང་པོ་ནི། འདི་དག་གི་གཞུང་ནི་སྔར་བཤད་པ་དེ་རྣམས་ཡིན་ལ། དཀྱིལ་
འཁོར་གྱི་སྐད་དོད་མཎྜལ་ཞེས་པ་དམ་ཚིག་གང་བཤད་ན་སྙིང་པོ་ལེན་པ་ཞེས་པ་སྟེ། དཀྱིལ་འཁོར་དམ་པ་
བཤད་དུ་གསོལ་ཞེས་པ་རྣམས་ཀྱང་སྙིང་པོ་ལེན་པའི་མཆོག་བཤད་དུ་གསོལ་ཞེས་པའོ ། ལན་གྱི་ཚེ་ཡང་སྙིང་
པོ་ལེན་པའི་མཆོག་ཟུང་འཇུག་པའི་ཐུགས་ཀྱི་དཀྱིལ་འཁོར་སྐུ་གསུང་ཐུགས་དབྱེར་མེད་པའི་བདག་ཉིད་ཅན་དེ་
བཤད་པར་བྱ་དེ་ཤེས་པར་འགྱུར་རོ། ། གཉིས་པ་ནི། ལུས་དབེན་དང་ ངག་དབེན་ དང་ སེམས་དབེན་
བསྒོམས་པ་ཡི་སྒྲུབ་པ་བོའི་ཡིད་ཙམ་གྱིས་ཟུང་འཇུག་གི་ཐིག་གདབ་པར་བྱའོ། ། ཐིག་སྐུད་སར་བ་ཞེས་པའི་
སར་བའི་སྐད་དོད་ན་པ་ཞེས་པ་དགུ་ཞེས་པ་ལ་འགྲོ་བས་སྒྲུབ་པ་པོའི་ཕུང་བོ་ལྔ་དང་ཁམས་བཞི་སྟེ་དགུ་བོ་འོད་
གསལ་དུ་བསྡུས་ནས་འོད་གསལ་གྱི་ཡེ་ཤེས་དང་ངོ་བོ་གཅིག་ཏུ་གྱུར་བ་ནི་ལེགས་པར་བཀལ་བའི་དོན་ནོ། །
དོན་དེ་རྒྱུད་ཀྱི་ལུང་གིས་བསྟན་ པའི་ཚད་མའོ། ། བདེན་གཉིས་དབྱེར་མེད་དུ་སྦྱར་ བས་ རབ་ ཏུ མཛེས་
པའོ། ། ཟུང་འཇུག་གི་ཡ་གྱལ་གྱི་དོན་གྱི་འོད་གསལ་ནི་འདིར་འདེབས་བྱེད་ཡིན་ལ། དེས་བཏབ་པའི་ཐིག་ནི་
དག་པའི་སྒྱུ་ལུས་སོ། ། དེ་འདྲ་བའི་ཐབས་ཤེས་དབྱེར་མེད་པའི་ཐིག་ཟུང་འཇུག་ནི་ཐུགས་ཀྱི་དཀྱིལ་འཁོར་
དམ་པའོ། ། ཁྲུ་ནི་བཅུ་གཉིས་ཚད་དུ་བྱ་ནི་ཟུང་འཇུག་དེ་ཁྱད་ཆོས་རྟེན་འབྲེལ་ཡན་ལག་བཅུ་གཉིས་རྣམ་པར་
དག་པའོ། ། ངོས་བཞི་དང་ནི་ཞེས་པ་བདེན་བཞིའི་དེ་ཁོ་ན་ཉིད་རྟོགས་པའོ། ། གྲྭ་བཞིར་ལྡན་ནི་ཚངས་པའི་
གནས་གཞིའི་སྒོ་ནས་བསམ་པ་རྣམ་པར་དག་པའོ། ། སྒོ་བཞི་བར་ནི་རབ་ཏུ་བརྟག་ནི། བསྡུ་བཞིའི་སྒོ་ནས་
སྦྱོར་བ་རྣམ་པར་དག་པའོ། ། དེ་ཡི་དབུས་སུ་འཁོར་ལོ་ནི། ། རབ་ཏུ་ཟླུམ་པོ་བྲི་བར་བྱ་ནི་སྤྲོས་པའི་གྲྭ་ཟུར་
དང་བྲལ་ཞིང་ཆོས་ཅན་ཀུན་ལ་ཁྱབ་པའི་ཆོས་ཉིད་རྟོགས་པའོ། གསུམ་པ་ནི། རྡོ་རྗེ་རྩེ་ལྔ་བའི་ངེས་དོན་ནི་
ཟུང་འཇུག་པའི་རྒྱུད་གྱི་ཡེ་ཤེས་ལྔའོ། ། འཇིགས་བདག་ཀྱང་རབ་འཇིགས་བྱེད་ནི་ཡེ་ཤེས་དེ་ལ་འཁོར་བའི་
བག་ཆགས་མ་ལུས་པ་འཇོམས་ནུས་པའོ། ། འཁོར་ལོ་ཆེན་པོ་སོགས་ནི་ཟུང་འཇུག་པའི་རྒྱུད་ཀྱི་མེ་ལོང་ལྟ་བུའི་
ཡེ་ཤེས། དེ་བཞིན་དུ་རིན་ཆེན་ཆེན་པོ་སོགས་ནི་མཉམ་པ་ཉིད་ཀྱི་ཡེ་ཤེས། པདྨ་ཆེན་པོ་སོགས་ནི་སོ་སོར་རྟོག་
པའི་ཡེ་ཤེས། རལ་གྲི་ཆེན་པོ་སོགས་ནི་བྱ་བ་གྲུབ་པའི་ཡེ་ཤེས། དབུས་ན་སྤྲིན་དང་སོགས་ནི་བྱམས་པ་ཚད་
མེད། མཱ་མ་ཀི་ལི་སོགས་ནི་སྙིང་རྗེ་ཚད་མེད། པདྨ་ཁ་ཕྱེ་སོགས་ནི་དགའ་བ་ཚད་མེད། ཨུཏྤལ་སོགས་ནི་
བཏང་སྙོམས་ཚད་མེད་མེད་དོ། ། ཐོབ་པ་ཀས་ནི་སྦྱིན་པ། རྡོ་རྗེ་འབར་སོགས་ནི་སྙན་པར་སྨྲ་བ། པདྨ་
འབར་སོགས་ནི་དོན་སྤྱོད་པ། བདུད་རྩི་འཁྱིལ་བ་ལ་སོགས་ནི་དོན་མཐུན་པའོ། ། གཉིས་པ་ལ་གསུམ། ལུས་
ངག་ཡིད་གསུམ་གྱི་མཆོད་པའི་ངེས་དོན་གྱི་དབེན་པ་གསུམ་དང་སྒྱུ་ལུས་བསྟན་པ། ནང་གི་མཆོད་པའི་ངེས་
54



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
དོན་གྱིས་འོད་གསལ་བསྟན་པ། ལུས་ཀྱི་རྒྱུ་མཐུན་གྱི་མཆོད་པའི་ངེས་དོན་གྱིས་གཉིས་སྣང་འོད་གསལ་དུ་
བསྡུས་པས་ལྷ་རྣམས་མཉེས་པར་བྱེད་པ་བསྟན་པའོ། ། དང་པོ་ནི། ལུས་ངག་སེམས་གསུམ་གྱི་ངེས་དོན་གྱི་
རིམ་པ་བཞིན་དུ་ལུས་དབེན་ངག་དབེན་སེམས་དབེན་གསུམ་དང༌། མཆོད་པ་བྱེད་མཁན་གྱི་ངེས་དོན་གྱིས་མ་
དག་པའི་སྒྱུ་མའི་སྐུ་སྟོན་ནོ། ། གཉིས་པ་ནི། བུད་མེད་ཅེས་པའི་ངེས་དོན་ནི་འོད་གསལ་གྱི་ཡེ་ཤེས་སོ། ། དེ་
ལ་རྩེ་གཅིག་ཏུ་སྙོམས་པར་བཞག་པ་ནི་རབ་ཏུ་མདངས་བཟང་བའོ། ། ཡེ་ཤེས་དེས་ཡུལ་སྟོང་ཉིད་བཅུ་དྲུག་
རྟོགས་པ་ནི་ལོ་གྲངས་བཅུ་དྲུག་ལོན་པའོ། ། འོད་གསལ་ལས་སྒྱུ་ལུས་སུ་ལྡང་པའི་འཕེན་པ་ནི་དྲི་དང་ཞེས་
པའོ། ། ཡེ་ཤེས་རྒྱས་པ་ནི་མེ་ཏོག་ཕྲེང་བས་བརྒྱན་པའོ། ། ཡེ་ཤེས་དེ་སྙིང་པོ་ཡིན་པས་དབུས་སོ། ། ཡུལ་
སྟོང་པ་ཉིད་རྟོགས་པའི་ཚེ་གཉིས་སྣང་ཕྲ་མོས་ཀྱང་མཆོད་པ་ནི་བྱིན་གྱིས་བརླབས་པའོ། ། སངས་རྒྱས་ཞི་བའི་
གནས་སྤྲོས་པས་ནི་འོད་གསལ་གྱི་ཡེ་ཤེས་སོ། ། ཡེ་ཤེས་དེས་ནམ་མཁའ་ལྟ་བུའི་དེ་ཁོ་ན་ཉིད་རྟོགས་པ་ནི་ནམ་
མཁའི་དབྱིངས་ནི་རབ་ཏུ་བརྒྱན་པའོ། གསུམ་པ་ནི། གཤང་བ་ནི་ཡུལ་དྲུག་གོ ། དེས་མཆོད་པ་ནི་དེ་དྲུག་
འོད་གསལ་དུ་སྡུད་པའོ། ། གཅི་བ་ནི་དབང་བོ་དྲུག་དང༌། དེས་མཆོད་པ་ནི་དེ་དྲུག་གིས་གཉིས་སྣང་འོད་
གསལ་དུ་སྡུད་པའོ། ། ཁུ་བ་ནི་རང་བཞིན་རྣམ་དག་གོ ། ཡེ་ཤེས་ཀྱིས་དེ་མངོན་སུམ་དུ་རྟོགས་པ་ནི་ཁུ་བས་
མཆོད་པའོ། ། དེ་ཁོ་ན་ཉིད་ཀྱི་དོན་ལ་ཆགས་པའི་འོད་གསལ་གྱི་ཡེ་ཤེས་ནི་ཁྲག་དང་། དེས་མཆོད་པ་ནི་ཁྲག་
གིས་མཆོད་པའོ། ། ལྷ་རྣམས་ནི་སྒྲུབ་པ་བོའི་ཕུང་བོ་རྣམས་སོ། ། དེ་རྣམས་ཡང་ཡང་འོད་གསལ་དུ་སྡུད་པ་
ནི་དབུལ་བར་བྱ་བའོ། ། དེ་ལྟར་བྱས་ན་ཟུང་འཇུག་འགྲུབ་པ་ནི། སངས་རྒྱས་དང་བྱང་ཆུབ་སེམས་དཔའ་
གྲགས་ཆེན་མཉེས་ཞེས་པ་སྟེ་ངེས་དོན་ནོ། ། གཉིས་པ་ནི། དེ་བཞིན་གཤེགས་པ་ཐམས་ཅད་ཀྱི། ཞེས་པ་
ནས། ཐུགས་ཀྱི་དཀྱིལ་འཁོར་གྱི་ལེའུ་སྟེ་བཞི་བའོ། ། ཞེས་པའི་བར་ཏེ་སླའོ། །
ལྔ་བ་ཀུན་དུ་སྤྱོད་པ་མཆོག་གི་ལེའུ་བཤད་པ་ལ་གཉིས། ལེའུ་གཞུང་བཤད་པ་དང་། ལེའུའི་མཚན་དོན་
བཤད་པའོ། །དང་པོ་ལ་དྲུག ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། བླ་ན་མེད་པའི་ཐེག་
པའི་ཆེ་བ་བསྟན་པ། ཐེག་པ་དེས་འགྲོ་བའི་གང་ཟག་འགལ་བའི་ཚིག་གིས་བསྟན་པ། སྤྱོད་པ་བྱ་ཚུལ་ཕན་ཡོན་
དང་བཅས་པ། མ་འོངས་པའི་དབང་དུ་བྱས་པའི་རྩོད་པ་སྤོང་བ། དེ་ལྟར་བཤད་པ་ལ་འཁོར་རྣམས་ཀྱིས་
བསྟོད་པའོ། ། དང་པོ་ནི། ནས་དེ་བཞིན་གཤེགས་པ་ནི། ། ནས། སྤྱོད་པའི་མཚན་ཉིད་བཀའ་སྩལ་
ཏོ། །ཞེས་པའི་བར་ཏེ། དེ་ནས་དེ་བཞིན་གཤེགས་པ་ནི་ཀུན་གྱི་སྐུ་དང་གསུང་དང་ཐུགས་ཀྱི་བདག་ཉིད་ཅན་
གྱི་རྡོ་རྗེ་འཆང་བའི་རྒྱལ་བོ་ནས་འོག་ལ་སོགས་པ་གསུམ་རྗེས་སུ་སྟོན་པས་ན་གནས་ཀྱི་དབང་ཕྱུག ཚངས་པ་ལ་
55



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སོགས་པ་འཇིག་རྟེན་པ་དང་ཉན་རང་ལ་སོགས་པ་འཇིག་རྟེན་ལས་འདས་པ་ཀུན་གྱི་མཆོག་གིས་ནི་སེམས་ཅན་
གྱི་དོན་དུ་སྤྱོད་པ་ཀུན་དང་། ཁྱད་པར་དུ་ཆོས་ཀྱི་མཆོག་རྡོ་རྗེ་འཆང་སྒྲུབ་པར་བྱེད་པའི་དོན་དུ་སྤྱོད་པའི་སྤྲོས་
བཅས་སོགས་སྤྱོད་པ་གསུམ་གྱི་མཚན་ཉིད་དམ་རང་བཞིན་བཀའ་སྩལ་ཏོ། ། གཉིས་པ་ལ་བཞི། རྒྱུད་ཉོན་
མོངས་ཤིན་ཏུ་ཆེས་ཀྱང་བསྒྲུབས་ན་འགྲུབ་པའི་ཆེ་བ། རིགས་དང་བྱ་བ་དམན་པས་ཀྱང་བསྒྲུབས་ན་འགྲུབ་
པའི་ཆེ་བ། མཚམས་མེད་སོགས་སྡིག་པ་ཆེན་པོ་བྱས་པས་ཀྱང་བསྒྲུབས་ན་འགྲུབ་པའི་ཆེ་བ། བླ་མ་ལ་སྨོད་པས་
བསྒྲུབས་ཀྱང་འགྲུབ་མི་སྲིད་པར་བསྟན་པའོ། ། དང་པོ་ནི། རྣམ་པར་མི་རྟོག་ནས་སྒྲུབ་པར་བྱེད། །ཅེས་
པའི་བར་ཏེ། རྣམ་པར་མི་རྟོག་པ་འོད་གསལ་དང་དེའི་དོན་ལས་བྱུང་བ་སྒྱུ་མའི་སྐུ་དེ་ནི་རྒྱུད་འདོད་ཆགས་དང་
ཞེ་སྡང་དང་གཏི་མུག་གི་རིགས་ཤིན་ཏུ་ཆེ་བས་ཀྱང་ཉམས་སུ་བླངས་ན་ཐེག་པ་མཆོག་འདི་ལ་ནི། བླ་ན་མེད་པའི་
དངོས་གྲུབ་རབ་མཆོག་སངས་རྒྱས་ཚེ་འདི་ལ་སྒྲུབ་པར་བྱེད་དོ། ། གཉིས་པ་ནི། རིགས་ངན་ནས། འགྲུབ་
པར་འགྱུར་ཞེས་པའི་བར་ཏེ། རིགས་ཀྱིས་སྨད་པ་རིགས་ངན་དང་། ལས་ཀྱིས་སྨད་པ་སྨིག་མ་མ་ཁན་དང་ལ་
སོགས་ཏེ་ལྷམ་མཁན་དང༌། རྔོན་པ་སོགས་གསོད་དོན་དོན་དུ་གཉེར་བར་སེམས་པ་རྣམས་ཀྱང་། ཐེག་ཆེན་བླ་
ན་མེད་པ་ཡི་ཐེག་པ་མཆོག་ནི་འདུས་པའི་ལམ་འདི་ལ་ཞུགས་ནས་རིམ་གཉིས་ཀྱི་དོན་ཉམས་སུ་བླངས་ན་ཚེ་འདི་
ལ་མཆོག་གི་དངོས་གྲུབ་འགྲུབ་པར་འགྱུར་རོ། ། གསུམ་པ་ནི། སེམས་ཅན་མཚམས་མེད་ནས། འགྲུབ་པའི་
བར་ཏེ། སེམས་ཅན་ཕ་མ་གསོད་པ་སོགས་མཚམས་མེད་ལྔ་དང་ལ་སོགས་ཏེ་ཉེ་བའི་མཚམས་མེད་པ་ལྔ་དང་།
རྩ་བའི་ལྟུང་བ་བཞི་ལྟ་བུའི་སྡིག་པ་ཆེན་པོ་བྱེད་པ་དེ་ཡང་རྡོ་རྗེ་ཐེག་པ་རྒྱུ་མཚོ་ཆེ་ཐེག་པ་མཆོག་ནི་འདི་ལ་ཞུགས་
ན་ཚེ་འདིར་མཆོག་འགྲུབ་པར་འགྱུར་རོ། ། བཞི་བ་ནི། སྙིང་ནས་སློབ་དཔོན་ནས། ཡོང་མི་འགྱུར་བའི་བར་
ཏེ། དེ་ལྟ་ནའང་ཐེག་པ་འདིའི་ལམ་ལེགས་པར་སྟོན་པའི་སློབ་དཔོན་ལ་སྙིང་ཐག་པ་ནས་སྨོད་པ་དག་གིས་ནི།
ལམ་འདི་བསྒྲུབས་ཀྱང་འགྲུབ་པར་ཡོང་སྟེ་གཏན་ནས་མི་འགྱུར་རོ་ཞེས་པ་རྣམས་ནི་སྒྲ་ཇི་བཞིན་པའོ། །
གསུམ་པ་ནི། སྲོག་གཅོད་པ་ཡི་སེམས་ཅན་གང་། ། ནས། དེ་དག་སྒྲུབ་པའི་སྣོད་དུ་འགྱུར། ། ཞེས་པའི་
བར་ཏེ། སློབ་དཔོན་མ་བརྟེན་པར་རྒྱུད་ལ་འཇུག་པ་དགག་པའི་ཕྱིར། སྲོག་གཅོད་པ་ཡི་སེམས་ཅན་གང་ཞེས་
པ་ནི། སེམས་ཅན་དུ་གདགས་པའི་གཞི་ཕུང་བོ་འོད་གསལ་དུ་སྡུད་པའོ། ། བརྫུན་དུ་སྨྲ་ལ་དགའ་བ་དང་ནི་
ཆོས་རྣམས་བདེན་སྟོང་སྒྱུ་མ་ལྟ་བུའི་བརྫུན་པའི་བདག་ཉིད་ཅན་དུ་སྟོན་པའོ། ། གཞན་གྱི་ནོར་ལ་ཆགས་པ་
དང་ནི་རྡོ་རྗེ་འཆང་གི་གོ་འཕང་པ་མ་བྱིན་པར་ལེན་པའི་ཚུལ་གྱིས་དོན་དུ་གཉེར་བའོ། ། རྟག་ཏུ་འདོད་ལ་སྤྱོད་
གང་དང་ནི་ཡུལ་དུ་སྟོང་ཉིད་ལ་ཡུལ་ཅན་ཡེ་ཤེས་ཀྱིས་སྙོམས་པར་འཇུག་པའོ། གཤང་གཅི་ཟས་སུ་ཟ་བ་དེ་ནི་
དུ6



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གཤང་བ་ཡུལ་ལྔ་དང་གཅི་བ་དབང་བོ་ལྔའི་སྤྲོས་པ་འོད་གསལ་དུ་སྡུད་པའོ། ། དེ་ལྟ་བུའི་དོན་ཉམས་སུ་ལེན་
པར་བྱེད་པ་དེ་དག་སྒྲུབ་པའི་སྣོད་དུ་འགྱུར་རོ་ཞེས་པ་ནི་དགོངས་པས་བཤད་པའོ། ། བཞི་པ་ལ་གཉིས། དྲང་
དོན་ངེས་དོན་ནོ། ། དང་པོ་ནི། མ་དང་སྲིང་མོ་ནས། ། འགྱུར། ། ཞེས་པའི་བར་ཏེ། འདི་ལ་གཉིས།
སྤྲོས་བཅས་བསྡུས་པའི་སྤྲོས་མེད་ཀྱི་སྤྱོད་པ་དང་། ཤིན་ཏུ་སྤྲོས་མེད་ཀྱི་སྤྱོད་པ་འཕྲོས་དང་བཅས་པའོ། ། དང་
པོ་ནི། མ་ལྟར་བྱམས་པ་དང་སྲིང་མོ་ལྟར་བརྩེ་བ་དང་བུ་མོ་ལྟར་གདུང་སེམས་ཆེ་བའི་ཕྱག་རྒྱུ་མ་ལ་འདོད་པ་
སྤྱད་པས་ནི་མཉེས་པར་བྱས་ན། ཐེག་ཆེན་མཆོག་གི་ཆོས་ཉིད་ཀྱི་དངོས་གྲུབ་རྒྱ་ཆེན་པོ་དེས་འཐོབ་པར་འགྱུར་
བའོ། ། གཉིས་པ་ནི། གལ་ཏེ་ལས་རྒྱུ་མ་རྙེད་ན་སངས་རྒྱས་གཙོ་བོའི་ཡུམ་ཤེར་ཕྱིན་འོད་གསལ་གྱི་ཡེ་ཤེས་
དག་གང་ནས་འཆར་བའི་གནས་སྙིང་ག་ནས་རང་རིགས་ཀྱི་རིག་མ་ཕྱུང་སྟེ། དེ་དང་སྙོམས་པར་འཇུག་པས་
མཉེས་པར་བྱས་ཀྱང་ཉོན་མོངས་པའི་ཉེས་པས་མི་གོས་ཏེ། སྒྲུབ་པ་བོ་དེ་ནི་སངས་རྒྱས་འགྲུབ་པར་འགྱུར་རོ།
ཉེས་པས་མི་གོས་པའི་རྒྱུ་མཚན་ནི་བློ་སྟེ་ཤེས་རབ་མ་དེ་འདྲ་གང་ལ་ཡོད་པ་ཅན་གྱི་སྒྲུབ་པ་བོས་ཕྱག་རྒྱ་དང་མཉམ་
པར་སྦྱར་བའི་རྣམ་པར་མི་རྟོག་པའི་ཡེ་ཤེས་བསྐྱེད་པའི་སྟོབས་ཀྱིས་ཉོན་མོངས་རྣམས་འཇོམས་པར་བྱེད་པའི་
ཕྱིར་རོ། ། གཉིས་པ་ངེས་དོན་ནི། སངས་རྒྱས་གཙོ་བོའི་ཡུམ་ནི་ཡུལ་གྱི་ཆོས་སྐུ་འོད་གསལ་སྟོང་བ་ཉིད་
དོ། ། སྲིང་མོ་ནི་ཟུང་འཇུག་གི་ལོངས་སྐུའི་འོད་གསལ་གྱི་ཡེ་ཤེས་སོ། ། བུ་མོ་ནི་དེ་སྤྲུལ་སྐུར་བསྒྱུར་ནས་
བསྒོམས་པའི་འོད་གསལ་གྱི་ཡེ་ཤེས་སོ། ། འདོད་པས་ནི་མཉེས་བྱས་ན་ནི་དེའི་ཚེ་བདེ་སྟོང་སྦྱོར་བའོ། ། རྣམ་
པར་མི་རྟོག་བློ་ཅན་གྱིས་མཉེས་པར་བྱས་ནི་ཟུང་འཇུག་པའི་ལོངས་སྤྲུལ་གྱི་རྟེན་ལ་བསྒོམས་པའི་འོད་གསལ་གྱི་
ཡེ་ཤེས་སོ། ། ཐེག་ཆེན་མཆོག་གི་ཆོས་ཉིད་ཀྱི། །དངོས་གྲུབ་རྒྱ་ཆེན་དེས་འཐོབ་པོ། ། ཞེས་དང༌། དེ་ནི་
སངས་རྒྱས་འགྲུབ་པར་འགྱུར། ། ཞེས་པ་གཉིས་ཀའང་ཚེ་འདིར་སངས་རྒྱས་འགྲུབ་པར་འགྱུར་བ་སྟེ་ངེས་པའི་
དོན་ནོ། ། ལྔ་བ་ལ་གསུམ། འཁོར་རྣམས་ཀྱིས་ཞུས་པ་དང་། སྟོན་པས་དེའི་ལན་བཏབ་པ་དང་། ལན་གྱི་
དོན་རྟོགས་པའི་འབྲས་བུའོ། ། དང་པོ་ནི། ། དེ་ནས་སྒྲིབ་པ་ཐམས་ཅད་ནས། གསོལ་ཏོའི་བར་ཏེ། དེ་
ནས་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས།
རིགས་ངན་ལ་སོགས་པས་ཀྱང་ཚེ་འདིར་སངས་རྒྱས་འགྲུབ་པར་ཐོས་པས་ངོ་མཚར་དུ་གྱུར། མཚམས་མེད་
སོགས་བྱས་པས་ཀྱང་འགྲུབ་པར་ཐོས་པས་རྨད་དུ་གྱུར་ཏེ། སྲོག་གཅོད་སོགས་བྱེད་པའི་དགོངས་པ་ཅན་གྱི་
གསུང་ཐོས་ནས་སྒྲ་ཇི་བཞིན་དུ་ཞེན་པ་ལྟར་བཅོས་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་
བདག་པོ། ༑ རྒྱུ་མཚན་ཅིའི་སླད་དུ་ཁྱོད་ཀྱིས་དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའི་
57



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཁོར་གྱི་ནང་དུ་འདི་ལྟ་བུའི་དོན་དམན་པའི་ཚིག་ངན་པ་གསུངས་ཞེས་གསོལ་ཏོ། ། གཉིས་པ་ནི། དེ་ནས་དེ་
བཞིན་གཤེགས་པ་ནས། བྱང་ཆུབ་སྤྱོད་པའི་གནས་འདི་ཡིན། ། ཞེས་པའི་བར་ཏེ། དེ་ནས་འཁོར་གྱི་དེ་
བཞིན་གཤེགས་པ་མི་བསྐྱོད་པ་ལ་སོགས་པ་ཐམས་ཅད་ཀྱིས་སྟོན་པའི་དགོངས་པ་མཁྱེན་ནས་སྒྲིབ་པ་ཐམས་ཅད་
རྣམ་པར་སེལ་བ་ལ་སོགས་པའི་བྱང་ཆུབ་སེམས་དཔའ་ནས། འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་
ཁྱེད་རྣམས་འདི་ལྟ་བུའི་ཚིག་ངན་པ་གསུངས་ཞེས་སྨྲ་བ་ཐོང་ལ། དེ་སྐད་མ་ཟེར་ཅིག སྲོག་གཅོད་པ་ཡི་སེམས་
ཅན་གང་། ། ཞེས་སོགས་དགོངས་པ་ཅན་ཡིན་གྱི། སྒྲ་ཇི་བཞིན་པ་མིན་ནོ། ། ཇི་ལྟར་ཞེ་ན། ཆོས་ཉིད་དག་
པ་འདི་ནི་རང་བཞིན་རྣམ་དག་དོན་དམ་པའི་བདེན་པའོ། ། སྙིང་པོ་ཆོས་ནི་དེ་དང་རོ་གཅིག་པའི་འོད་གསལ་
གྱི་ཡེ་ཤེས་སོ། ། དེའི་དོན་ནི་ཀུན་རྫོབ་བདེན་པ་སྒྱུ་མའི་སྐུའོ། ། དེ་ལས་བྱུང་ནི་སློབ་པའི་ཟུང་འཇུག་གོ །
བྱང་ཆུབ་སྤྱོད་པའི་གནས་ནི་མི་སློབ་པའི་ཟུང་འཇུག་ཡིན་ལ། སློབ་པའི་ཟུང་འཇུག་འདི་ལ་ཡང་དེའི་མིང་གིས་
བསྟན་ཅིང་། དགོངས་གཞི་དེ་ལྟ་བུ་དགོངས་ནས་སྲོག་གཅོད་པ་ཡི་སེམས་ཅན་གང་། ། ཞེས་སོགས་དགོངས་
པ་ཅན་གྱི་ཚིག་དེ་ལྟ་བུ་སངས་རྒྱས་ཀྱིས་གསུངས་སོ། ། གདུལ་བྱ་གང་ལ་གསུངས་པ་ནི། སྙིང་པོ་མི་གནས་
པའི་མྱང་འདས་དེ་ཤེས་ཤིང་ཁོང་དུ་ཆུད་ནུས་པའི་ཡེ་ཤེས་ཅན་གདུལ་བྱའི་རིན་པོ་ཆེ་ལྟ་བུའི་གང་ཟག་རྣམས་ཀྱི་
དབང་དུ་བྱས་ནས་གསུངས་སོ། ། གསུམ་པ་ལ་གཉིས། ལན་གྱི་དོན་རྟོགས་ནས་བརྒྱལ་བ་དང༌། དེ་ལས་
བསླང་བའོ། ། དང་པོ་ནི། དེ་ནས་ཡང་བརྗོད་ཀྱི་མི་ལང་པར་ནས། བརྒྱལ་བར་གྱུར་ཏོ་ཞེས་པའི་བར་ཏེ།
འདི་ལ་གཉིས། དྲང་དོན་དང་། ངེག་དོན་ནོ། ། དང་པོ་ནི། དེ་ནས་པར་ནས། བྱང་ཆུབ་སེམས་དཔའ་
རྣམས་ཀྱིས་སྔར་སྲོག་གཅོད་སོགས་བྱ་བ་གསུངས་པ་ལྟར་བྱས་ན་ངན་སོང་དུ་ལྷུང་བས་འཇིགས་ཤིང་། དེ་མ་
བྱས་ན་རྡོ་རྗེ་འཆང་གི་བཀའ་ལས་འདས་པའི་ཉེས་པས་སྐྲག་པར་གྱུར་བ་ལ་ཕྱིས་དེ་དག་གི་དགོངས་དོན་ཁྱད་
པར་ཅན་བཤད་པ་རྟོགས་ནས་ཡིད་དགའ་བའི་དབང་དུ་གྱུར་ཏེ་རྟོགས་པའི་དོན་ལ་ཡིད་རྩེ་གཅིག་ཏུ་ཞུགས་པའི་
སྒོ་ནས་བརྒྱལ་བར་གྱུར་ཏོ། ། གཉིས་པ་ནི། སྒྲུབ་པ་བོའི་ལུས་ལ་བཀོད་པའི་དེ་བཞིན་གཤེགས་པ་ལྔའི་མིང་
ཅན་གྱི་ཕུང་བོ་དང་། བྱང་ཆུབ་སེམས་དཔའི་མིང་ཅན་གྱི་སྐྱེ་མཆེད་རྣམས་འོད་གསལ་དུ་བསྡུས་པ་ནི་བརྒྱལ་
བའོ། །གཉིས་པ་ལ་གཉིས། བསླང་བར་གསོལ་བ་དང་། བསླང་བ་དངོས་སོ། དང་པོ་ནི། དེ་ནས་བཅོམ་
ལྡན་འདས་ནས། བསློང་བར་གསོལ། ཞེས་པའི་བར་ཏེ། དེ་ནས་འཁོར་གྱི་བཅོམ་ལྡན་འདས་དེ་བཞིན་
གཤེགས་པ་མི་བསྐྱོད་པ་ལ་སོགས་པ་ཐམས་ཅད་ཀྱིས་བྱང་ཆུབ་སེམས་དཔའ་དེ་དག་བརྒྱལ་བར་གྱུར་པ་གཟིགས་
ནས་བཅོམ་ལྡན་འདས་ནས། བདག་པོ་རྡོ་རྗེ་འཆང་ཆེན་པོ་ལ་འདི་སྐད་ཅེས་གསོལ་ཏོ། ། བཅོམ་ལྡན་འདས་
58



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་ང༌། །
བྱང་ཆུབ་སེམས་དཔའ་སེམས་དཔའ་ཆེན་པོ་འདི་དག་བརྒྱལ་བ་ལས་བསླང་བར་གསོལ་ཞེས་པ་ནི་སྒྲ་ཇི་བཞིན་
པའོ། ། གཉིས་པ་ནི། དེ་ནས་བཅོམ་ལྡན་འདས་ནས། སྟན་ལ་གནས་པར་གྱུར་ཏོ་ཞེས་པའི་བར་ཏེ། འདི་
ལ་གཉིས། དྲང་དོན་དང་། ངེས་དོན་ནོ། ། དང་པོ་ནི། དེ་ནས་བཅོམ་ལྡན་འདས་ནས། རྡོ་རྗེ་དེ་བཞིན་
གཤེགས་པ་ནི་རྡོ་རྗེ་འཆང་ངོ༌། ། ནམ་མཁའ་ནི་ཡུལ་སྟོང་བ་ཉིད་དོ། ། དེ་དང་མཉམ་པ་ནི་དེ་ཅི་འདྲ་བར་
ཞུགས་པའོ། ། གཉིས་སུ་མེད་པ་ནི་ཡུལ་ཡུལ་ཅན་གཉིས་རོ་གཅིག་ཏུ་སོང་བའི་ཡེ་ཤེས་སོ། ། རྡོ་རྗེ་དེ་ཉིད་
རྣམ་རྟོག་གིས་མི་ཕྱེད་པ་སྟེ། དེ་འདྲ་བའི་ཏིང་ངེ་འཛིན་ལ་སྙོམས་པར་ཞུགས་པའོ། ། སྙོམས་པར་ཞུགས་མ་
ཐག་ཏུ་བཅོམ་ལྡན་འདས་ནས། འོད་ཀྱིས་རེག་པ་ཙམ་གྱིས། དེ་ནས་བྱང་ཆུབ་སེམས་དཔའ་སེམས་དཔའ་
ཆེན་པོ་དེ་དག་བརྒྱལ་བ་ལས་ལངས་ཏེ་རང་རང་གི་སྟན་ལ་གནས་པར་གྱུར་ཏོ། ། གཉིས་པ་ནི། ནམ་མཁའ་
ནི་སྣང་མཆེད་ཐོབ་གསུམ་གྱི་ཡེ་ཤེས་སོ། ། དེ་དང་མཉམ་པ་ནི་དེ་དང་འདྲ་བའི་འོད་གསལ་གྱི་ཡེ་ཤེས་སོ། །
གཉིས་སུ་མེད་པ་ནི་ཟུང་འཇུག་གོ རྡོ་རྗེ་ནི་དེའི་སྐུ་གསུང་ཐུགས་དབྱེར་མེད་པའི་དོན་ཏེ། དེ་འདྲ་བའི་ཏིང་ངེ་
འཛིན་ལ་སྙོམས་པར་ཞུགས་པའོ། ། སྙོམས་པར་ཞུགས་མ་ཐག་ཏུ་ནི་འོད་གསལ་དུ་ཞུགས་པའོ་བཅོམ་ལྡན་
འདས་སྐུ་དང་གསུང་དང་ཐུགས་རྡོ་རྗེ་བདག་པོའི་འོད་ཀྱི་ནི་འོད་གསལ་གྱི་ཡེ་ཤེས་ཀྱི་བཞོན་པའི་རླུང་ངོ་། །
རེག་པ་ཙམ་གྱིས་ནི་རླུང་དེ་གཡོས་པ་ཙམ་གྱིས་སོ། ། དེ་ནས་བྱང་ཆུབ་སེམས་དཔའ་ནས་ སྟན་ལ་གནས་པར་
གྱུར་ཏོ། ། གཡོས་ནས་འོད་གསལ་ལས་སྒྱུ་མའི་སྐུར་ལངས་ཏེ་རང་གི་ཞིང་དུ་སེམས་ཅན་གྱི་དོན་བྱེད་པའི་སྒོ་
ནས་གནས་པའོ། ། དྲུག་པ་ལ་གཉིས། ཆོས་བསྟན་པའི་སྒོ་ནས་དང་། རིགས་ལྔའི་སྒོ་ནས་བསྟོད་པའོ། །
དང་པོ་ནི། དེ་ནས་དེ་བཞིན་གཤེགས་པ་ནས། ཆོས་དོན་དག་པ་བདག་མེད་པ་ཞེས་པའི་བར་ཏེ། དེ་ནས་
འཁོར་གྱི་དེ་བཞིན་གཤེགས་པ་ཐམས་ཅད་ཀྱང་བཅོམ་ལྡན་འདས་ཟབ་མོ་སྟོན་པར་མཁས་པས་ངོ་མཚར་དུ་གྱུར།
སྔོན་མང་དུ་མ་བྱུང་བའི་ཆོས་བྱུང་བས་རྨད་དུ་གྱུར། གདུལ་བྱས་སྟོན་པས་གསུངས་པའི་དོན་རྟོགས་ནས་འོད་
ཟུང་ཐོབ་པར་འགྱུར་བ་ལ་དགྱེས་པས་ཁྱབ་པར་གྱུར་ནས། ཆོས་ཀྱི་དབྱངས་འདི་སྐད་ཅེས་གསུངས་སོ། ། ཨེ་
མའོ་གསུམ་ནི་ངོ་མཚར་དུ་གྱུར་བའོ། ། ཆོས་སྔ་མ་རྗོད་བྱེད་ཀྱི་ཚིག་དང་། ཕྱི་མ་ནི་བརྗོད་བྱའི་དོན་ནོ། །
ཆོས་ཀྱི་དོན་འབྱུང་བ་ནི་བརྗོད་བྱ་དང་རྗོད་བྱེད་ལ་དམིགས་ནས་འབྱུང་བའམ་བྱུང་བ་སྟེ། དེ་ཡང་ཆོས་ནི་ཐོས་
པ་ལས་བྱུང་བའི་ཤེས་རབ། དོན་དག་པ་ནི་བསམ་པ་ལས་བྱུང་བའི་ཤེས་རབ། བདག་མེད་པ་ནི་བསྒོམས་པ་
ལས་བྱུང་བའི་ཤེས་རབ་པོ། ། དེས་ནི་རྒྱུད་སྡེ་ཟབ་མོའི་ཚིག་དོན་ལ་དམིགས་པའི་ཤེས་རབ་གསུམ་རིམ་གྱིས་སྐྱེ་
བར་བསྟན་པའོ། ། གཉིས་པ་ནི། རྡོ་རྗེ་རྒྱལ་པོ་ཕྱག་འཚལ་འདུད། ། ནས། སྤྱོད་པའི་གནས་ལ་ཕྱག་



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཚལ་འདུད་ཅེས་པའི་བར་ཏེ། རྡོ་རྗེ་ནི་དེ་བཞིན་གཤེགས་པ་རྣམས་ཏེ་དེ་དག་རྒྱལ་བོ་རྡོ་རྗེ་འཆང་ལ་ཕྱག་
འཚལ་ཞིང་འདུད་བའོ། ། ཕྱག་འཚལ་བ་དང་འདུད་པ་གཉིས་བྱུང་བ་ནི་སྐུ་དག་པ་སྒྱུ་མའི་སྐུ་དང་ཐུགས་འོད་
གསལ་གྱི་ཡེ་ཤེས་གཉིས་ཡོད་པའི་དབང་དུ་མཛད་པ་སྟེ། ཕྱི་མ་རྣམས་ལའང་འདྲའོ། ། སྐུ་དང་གསུང་ཐུགས་
རབ་ཏུ་དག་ནི་རྡོ་རྗེ་གསུམ་དབྱེར་མི་ཕྱེད་པའོ། ། ནམ་མཁའ་དང་ནི་མཉམ་ཉིད་གནས་ནི་འོད་གསལ་ལ་དུས་
རྟག་ཏུ་གནས་པའོ། ། རྣམ་པར་མི་འགྱུར་ནི་སྐྱེ་འཆི་སོགས་མིན་པའོ། ། སྣང་བ་མེད་ནི་མ་རིག་པའི་བག་
ཆགས་གྱིས་མ་བསླད་པའོ། ། རྡོ་རྗེ་ནི་རིགས་འདྲ་སྐད་ཅིག་ཀྱང་རྒྱུན་མི་ཆད་པ་སྟེ་དེ་ལྟ་བུའི་སྐུ་ལ་ཕྱག་འཚལ་
འདུད་དོ། ། ཐུགས་ནི་ཡོན་ཏན་ཐམས་ཅད་བསགས་པའོ། ། དེ་བཞིན་གཤེགས་པའི་གཙོ་ནི་དེ་རྣམས་
འབྱིན་པ་པོའོ། ། དུས་གསུམ་དག་གི་ལམ་དུ་བྱུང་ནི་དུས་གསུམ་དུ་ཁྱབ་པའི་རང་བཞིན་རྣམ་དག་བདེ་སྟོང་གི་
ངོབོར་གནས་པའོ། ། ནམ་མཁའ་ཆེན་པོའི་དབྱིངས་གྱུར་བ་ནི་ཁམས་གསུམ་ལ་ཁྱབ་པའི་རང་བཞིན་རྣམ་
དག་གི་ངོ་བོར་གྱུར་བའོ། ། ནམ་མཁའི་ལམ་ནི་རྫུ་འཕྲུལ་གྱི་དབང་ཕྱུག་བརྙེས་པ་སྟེ་དེ་ལ་ཕྱག་འཚལ་འདུད་
དོ། ། ནམ་མཁའི་སྐུ་ནི་མེ་ལོང་ལྟ་བུའི་ཡེ་ཤེས་དང་དེ་ལས་ཡང་དག་པར་བྱུང་བ་ནི་རྣམ་སྣང་ངོ༌། ། ནམ་
མཁའི་ལམ་ནི་མཉམ་པ་ཉིད་ཀྱི་ཡེ་ཤེས་དང་དེ་ལས་བྱུང་སྟེ་གནས་པ་ནི་རིན་འབྱུང་ངོ༌། ། ནམ་མཁའི་ཐུགས་ནི་
དེ་དང་འདྲ་བའི་ཆོས་དབྱིངས་ཡེ་ཤེས་ཏེ། དེའི་བདག་ཉིད་གྱུར་བ་ནི་མི་བསྐྱོད་པའོ། ། ཆོས་ཀྱི་མཆོག་ནི་སོར་
རྟོག་ཡེ་ཤེས་དང་། དེའི་བདག་ཉིད་དུ་གྱུར་བ་ནི་འོད་དཔག་མེད་དོ། ། སྤྱོད་པའི་གནས་ནི་སེམས་ཅན་གྱི་
དོན་བྱེད་པའི་གཞི་བྱ་གྲུབ་ཡེ་ཤེས་དང་། དེའི་བདག་ཉིད་དུ་གྱུར་བ་ནི་དོན་གྲུབ་སྟེ། རིགས་ལྔ་བོ་ཡང་རྡོ་རྗེ་
འཆང་གི་ངོ་བོ་ཡིན་པས། རིགས་ལྔའི་བདག་ཉིད་དུ་གྱུར་བ་རྡོ་རྗེ་འཆང་ཆེན་པོ་ལ་ཕྱག་འཚལ་འདུད་དོ། །
གཉིས་པ་ནི། དེ་བཞིན་གཤེགས་པ་ནས། ལེའུ་སྟེ་ལྔ་བའོ། །
དྲུག་པ་སྐུ་གསུང་ཐུགས་བྱིན་གྱིས་བརློབ་པའི་ལེའུ་བཤད་པ་ལ་གཉིས། ལེའུའི་གཞུང་དང་། ལེའུའི་
མཚན་དོན་བཤད་པའོ། ། དང་པོ་ལ་ལྔ། སྐུ་གསུང་ཐུགས་བྱིན་གྱིས་བརླབ་པ། མཆོད་པའི་ཆོ་ག རྫོགས་
རིམ་མེད་ན་མཆོག་མི་འགྲུབ་པ། ཕྲ་མོའི་རྣལ་འབྱོར། སྤྱོད་པའི་ཆོ་གའོ། ། དང་པོ་ལ་གཉིས། དྲང་དོན་
དང་། ངེས་དོན་ནོ། ། དང་པོ་ལ་གཉིས། མདོར་བསྟན་པ། དེ་ཉིད་གསལ་བར་བསྟན་པའོ། ། དང་པོ་ནི།
དེ་ནས་དེ་བཞིན་གཤེགས་པ་ནས། བཱཀ་བཛྲ་སྭ་བྷཱ་ཝ་ཨཏྨ་ཀོ་ཧཾ་ཞེས་པའི་བར་ཏེ། དེ་ནས་སྔོན་བྱུང་ལ་དེ་
བཞིན་གཤེགས་པ་རྡོ་རྗེ་མི་བསྐྱོད་པས་གསུངས་སོ། ཇི་ལྟར་ན་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་རྡོ་རྗེ་མི་བསྐྱོད་པ་སྟེ། དེའི་གསང་བ་རྡོ་རྗེ་ནི་སྒྲུབ་པ་བོའི་ཐུགས་མི་བསྐྱོད་པ་དེར་བསྐྱེད་ཅིང་
6)



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བྱིན་གྱིས་བརློབ་པའི་སྔགས་སོ། ། དེ་བཤད་པར་བྱའོ་སྙམ་དུ་དགོངས་པ་རྩེ་གཅིག་པའི་ཏིང་ངེ་འཛིན་ལ་
སྙོམས་པར་ཞུགས་ཏེ། ཐུགས་བྱིན་གྱིས་རློབ་པར་བྱེད་པའི་སྔགས་འདི་གསུངས་སོ། ། ཨོཾ་སརྦ་ནས། ཀོ་ཧི་ནི་
མོ་ནི་བཤད་ཟིན་ལ། སརྦ་ནི་ཐམས་ཅད། ཏ་ཐཱ་ག་ཏ་ནི་དེ་བཞིན་བ།ཤེགས་པ། ཙིཏྟ་ནི་ཐུགས། བཛྲ་ནི་རྡོ་རྗེ།
སྭ་བྷཱ་ཝ་ནི་རང་བཞིན། ཨཏྨ་ཀོ་ནི་བདག་ཉིད། ཨ་ཧཾ་ནི་ང་འོ་སྟེ་མདོར་ན་དེ་བཞིན་གཤེགས་པ་ཐམས་ཅད་ཀྱི་
ཐུགས་རྡོ་རྗེའི་རང་བཞིན་གྱི་བདག་ཉིད་དེ་ངའོ་ཞེས་པའོ། ། དེ་བཞིན་དུ་དེ་ནས་བཅོམ་ལྡན་འདས་དེ་བཞིན་
གཤེགས་པ་རྡོ་རྗེ་རྣམ་པར་སྣང་མཛད་དེ་ཉིད་རྡུལ་དང་བྲལ་བ་ནི་མེ་ལོང་ལྟ་བུའི་ཡེ་ཤེས་ཀྱི་བདག་ཉིད་དུ་གྱུར་
བའོ། ། རྣམ་སྣང་དེའི་གནས་རྡོ་རྗེ་ནི་སྒྲུབ་པ་པོའི་སྐུ་དེར་བསྐྱེད་ཅིང་བྱིན་གྱིས་རློབ་པའི་སྔགས་སོ། ། དེ་
བཤད་པར་བྱའོ་སྙམ་པའི་ཏིང་ངེ་འཛིན་ལ་སྙོམས་པར་ཞུགས་ཏེ། སྐུ་བྱིན་གྱིས་རློབ་པའི་སྔགས་འདི་གསུངས་
སོ། ། ཨོཾ་ནས་ཀོ་ཧོ་ནི། ཨོ་སོགས་གཞན་ནི་སྔར་ལྟར་ལ། ཀཱ་ཡ་ནི་སྐུའོ། ། དེ་ནས་བཅོམ་ལྡན་འདས་ཚེ་
དཔག་ཏུ་མེད་པ་དེ་ཉིད་མཉམ་པ་ཉིད་མི་གཉིས་པ་ནི་གཉིས་སྣང་ཐམས་ཅད་དང་བྲལ་བའི་སོར་རྟོག་ཡེ་ཤེས་ཀྱི་
བདག་ཉིད་དུ་གྱུར་བའོ། ། འོད་དཔག་མེད་དེའི་གནས་རྡོ་རྗེ་ནི་སྒྲུབ་པ་བོའི་གསུང་འོད་དཔག་མེད་དེར་
བསྐྱེད་ཅིང་བྱིན་གྱིས་རློབ་པའི་སྔགས་སོ། ། དེ་བཤད་པར་བྱའོ་སྙམ་པའི་ཏིང་ངེ་འཛིན་ལ་སྙོམས་པར་ཞུགས་
ཏེ། སྐུ་བྱིན་གྱིས་རློབ་པའི་སྔགས་འདི་གསུངས་སོ། ། ཨོཾ་ནས་ཀོ་ཧཾ། གཞན་ནི་སྔར་ལྟར་ལ། ཝཱ་ཀཱ་ནི་གསུང་
ངོ༌། །གཉིས་པ་ནི། རྡོ་རྗེ་གསུམ་པོ་ནས། བསྒྲུབ་པ་ཉིད་དུ་བྱ་བའི་བར་ཏེ། རྡོ་རྗེ་གསུམ་པོ་ནི་སྐུ་གསུང་
ཐུགས་རྡོ་རྗེ་གསུམ་མོ། ། དེ་བཞིན་གཤེགས་པ་ནི་མི་བསྐྱོད་པ་ལ་སོགས་པའོ། ། དེའི་གསང་བ་ནི་ཉན་རང་
ལ་སོགས་པའི་ཡུམ་མ་ཡིན་པའོ། །སྐུ་གསུང་ཐུགས་རྡོ་རྗེ་གསུམ་གྱི། གནས་ནི་ཡི་གེ་གསུམ་འགོད་པའི་གཞི་
རང་གི་ལུས་སོ། ། གནས་ཀྱི་ནི་སྤྱན་མ་གོས་དཀར་མཱ་མ་ཀཱིའོ། ། རྣམ་པར་བསྒོམ་པར་བྱ་ནི་རྣམ་སྣང་སྣང་
མཐའ་མི་བསྐྱོད་པ་རྣམས་སྤྱན་འདྲེན་པའི་ཕྱིར་ལྷ་མོ་གསུམ་སྤྲོ་བའོ། ། སྔགས་ཀྱི་མཚན་གྱིས་ཤིན་ཏུ་མཚན་
བྱས་ལ་ནི། རང་གི་སྤྱི་བོར་ཨོཾ་ལས་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ཡིག་དཀར་པོ་དང་། རང་གི་ལྕེའམ་
མགྲིན་པར་ཨཱཿལས་པདྨ་དམར་པོ་འདབ་མ་བརྒྱད་ཀྱི་སྟེང་དུ་ཨཱ ཡིག་དམར་པོ་དང་། སྙིང་གར་ཧཱུྃ་ལས་ཉི་
མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་སྔོན་པོ་རྣམས་བཀོད་ཅིང་། དེ་རྣམས་འོད་ཟེར་ཁ་དོག་ལྔ་འཕྲོ་བ་དང་།
ཡི་གེ་གསུམ་ལས་རིམ་པ་བཞིན་སྤྱན་མ་གོས་དཀར་མཱ་མ་ཀིའི་ཚོགས་ནམ་མཁའ་གང་བ་སྤྲོས་ཏེ། རྣམ་སྣང་འོད་
དཔག་མེད་མི་བསྐྱོད་པའི་ལྷའི་ཚོགས་ནམ་མཁའ་གང་བ་སྤྱན་དྲངས་ཏེ། གསོལ་བ་བཏབ་པའི་མཐར་འོད་ཀྱི་
རྣམ་པར་རང་གི་སྤྱི་བོ་མགྲིན་པ་སྙིང་ག་གསུམ་དུ་རིམ་པར་ཞུགས་པས་བྱིན་གྱིས་རློབ་པའོ། ། དེ་ལྟ་བུའི་མཆོག་
6



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ༔ ༈ །
རབ་འདི་ཡིས་སྒྲུབ་པ་ཉིད་དུ་བྱ་ནི་སྒོ་གསུམ་རྡོ་རྗེ་གསུམ་གྱི་བདག་ཉིད་དུ་བྱིན་གྱིས་རློབ་ཅིང་སྒྲུབ་པར་བྱེད་
པའོ། །གཉིས་པ་ངེས་དོན་ལ་གཉིས། བྱིན་གྱིས་རློབ་བྱེད་སྔགས་གསུམ་གྱི་ངེས་དོན་དང་། བྱིན་གྱིས་རློབ་
པའི་ཆོ་གའི་ངེས་དོན་ནོ། ། དང་པོ་ནི། མི་བསྐྱོད་པའི་ཐུགས་དང་། རྣམ་སྣང་གི་སྐུ་དང་། ཚེ་དཔག་མེད་
ཀྱི་གསུང་བྱིན་གྱིས་རློབ་པའི་སྔགས་གསུངས་པ་གསུམ་གྱི་ངེས་དོན་ནི། སྒྱུ་ལུས་ཐོབ་པའི་སྒྲུབ་པ་བོས་སྐུ་གསུང་
ཐུགས་ཀྱི་རིམ་འཛིན་དང་རྗེས་གཞིག་གི་བསམ་གཏན་གཉིས་སྒོམ་པའོ། ། ཏིང་ངེ་འཛིན་གསུམ་ནི་འོད་གསལ་
ཀྱི་ཡེ་ཤེས་སོ། ། ཕྱིན་གྱིས་བརླབས་པ་ནི་རྡོ་རྗེ་གསུམ་དབྱེར་མི་ཕྱེད་པའི་རྡོ་རྗེ་འཆང་དུ་བསྐྱེད་པའོ། ། བྱིན་
གྱིས་རློབས་པའི་ཐབས་ནི་སྔགས་གསུམ་ཀྱི་ངེས་དོན་བཤད་པས་སྟོན་ཏེ། དེ་ཡང་ཨོཾ་ནི་སྒྱུ་ལུས་བསམ་གཏན་
གཉིས་ཀྱི་སྒོ་ནས་ཕུང་བོ་ལྔ་འོད་གསལ་དུ་བཅུག་པའི་དོན་གྱི་འོད་གསལ་དེས་གཟུགས་ཕུང་དག་པར་བྱས་པའི་
ཆ་མེ་ལོང་ལྟ་བུའི་ཡེ་ཤེས་ཏེ་ངེས་དོན་གྱི་རྣམ་སྣང་། དེ་བཞིན་དུ་སརྦ་ཏ་ཐཱ་ག་ཏ་ནི་ཚོར་ཕུང་འོད་གསལ་དུ་དག་
པར་བྱས་པའི་ཆ་མཉམ་ཉིད་ཡེ་ཤེས་ཏེ་ངེས་དོན་གྱི་རིན་འབྱུང་། ཙེ་ཏྟ་ནི་འདུ་ཤེས་ཀྱི་ཕུང་པོ་འོད་གསལ་དུ་
དག་པར་བྱས་པའི་ཆ་སོར་རྟོག་ཡེ་ཤེས་ཏེ་ངེས་དོན་གྱི་ཚེ་དཔག་མེད། བཛྲ་ནི་འདུ་བྱེད་ཀྱི་ཕུང་བོ་འོད་གསལ་དུ་
དག་པར་བྱས་པའི་ཆ་བྱ་གྲུབ་ཡེ་ཤེས་ཏེ་ངེས་དོན་གྱི་དོན་གྲུབ། སྭ་བྷཱ་ཝ་ཨཏྨ་ཀོ་ནི་རྣམ་ཤེས་ཀྱི་ཕུང་བོ་འོད་
གསལ་དུ་དག་པར་བྱས་པའི་ཆ་ཆོས་དབྱིངས་ཡེ་ཤེས་ཏེ་ངེས་དོན་གྱི་མི་བསྐྱོད་པ། ཨ་ཧཾ་ནི་ཡེ་ཤེས་ལྔ་བོ་གང་ལ་
ལྡན་པའི་འོད་གསལ་གྱི་ཡེ་ཤེས་ཏེ་དེ་ཉིད་ངེས་དོན་གྱི་རྡོ་རྗེ་འཆང་ཆེན་པོའོ། ། སྔགས་གསུམ་དུ་བཅད་པའི་ཨོ་
སརྦ་ཏ་ཐཱ་ག་ཏ་དང་། ཙི་ཏྟ་བཛྲ་དང་། སྭ་བྷཱ་ཝ་ཨཏྨ་ཀོ་ཧོ་གསུམ་གྱིས་སྒྱུ་ལུས་ཐོབ་པའི་འོད་གསལ་གྱི་ཡེ་ཤེས་
དེ་ལ་ལྡོག་པས་ཕྱེ་ན་རིམ་བཞིན་སྐུ་གསུང་ཐུགས་རྡོ་རྗེ་གསུམ་གྱི་དབྱེ་བ་ཡོད་པར་སྟོན། དེ་བཞིན་དུ་སྔགས་འོག་
མ་གཉིས་ལའང་ཀྭ་ཡ་དང་ཝཱཀའི་ཁྱད་པར་ཕྱེ་ནས་གསུམ་དུ་སྦྱར་བར་བྱའོ། ། གཉིས་པ་ནི། རྡོ་རྗེ་གསུམ་པོ་
ནི་སྣང་མཆེད་ཐོབ་གསུམ་གྱི་ཡེ་ཤེས་ཡིན་ལ། ། དེ་གསུམ་ཀ་དེ་བཞིན་གཤེགས་པའི་མིང་ཅན་གྱི་རླུང་འོད་ཟེར་
ལྔ་བ་ལས་བྱུང་བའོ། ། གསང་བ་ནི་དེ་ཉིད་བསྐྱེད་ རིམ་ པས་ རང་དུས་སུ་མྱོང་སྟོབས་ཀྱིས་ངེས་མི་ནུས་
པའོ། ། གནས་ནི་དཔེའི་འོད་གསལ་དང་། གནས་ཀྱི་ན་མ་དག་པའི་སྒྱུ་ལུས་ཏེ། དེ་ཉིད་དོན་གྱི་འོད་གསལ་
དུ་བཅུག་པའི་ཚུལ་གྱིས་བསྒོམ་པར་བྱ་བའོ། མཆོག་རབ་ནི་ཟུང་འཇུག་རྡོ་རྗེ་འཆང་སྟེ། འདི་ཡིས་སྒྲུབ་པ་ཉིད་
དུ་བྱ་ནི་སྟོང་བ་བཞི་བོ་འདིས་ཟུང་འཇུག་གི་སྐུ་དེ་བསྒྲུབ་པར་བྱ་བའོ། ། ཇི་ལྟར་བྱ་ན། སྔགས་ཀྱི་ནི་ཐུང་
འཇུག་གོ། མཚན་གྱིས་ནི་སྐུ་དེ་ཉིད་རླུང་སེམས་ལས་གྲུབ་པའི་འཇའ་ཚོན་ལྟ་བུ་སྟེ། དེ་འདྲ་བའི་མཚན་ཉིད་
ཀྱིས་ཤིན་ཏུ་མཚན་པར་བྱས་ལ་བསྒྲུབ་པར་བྱའོ། ། གཉིས་པ་ལ་བ།སུམ། ། རྗེས་ཆགས་ཀྱི་སྦྱོར་བ། བྱང་



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཆུབ་ཀྱི་སེམས་ཀྱི་མཆོད་པ། རྫོགས་རིམ་པའི་མཆོད་པ་གཞན་བཤད་པའོ། ། དང་པོ་ནི། དེ་ནས་བཅོམ་ལྡན་
འདས་ནས། ཨཏྨ་ཀོ་ཧཾ་ཞེས་པའི་བར་ཏེ། སྔོན་བྱུང་ལ་དེ་ནས་བཅོམ་ལྡན་འདས་དེ་བཞིན་གཤེགས་པ་དཀོན་
མཆོག་དཔལ་རིན་འབྱུང་ནི། ལེའུ་དང་པོར་བཤད་པ་ལྟར་ཡེ་ཤེས་སྒྲོན་མ་ཞེས་བྱ་བའི་ཏིང་ངེ་འཛིན་ལ་སྙོམས་
པར་ཞུགས་ཏེ། རྗེས་ཆགས་ཀྱི་ང་རྒྱལ་འཛིན་པའི་སྔགས་འདི་གསུངས་སོ། ། ཨོཾ་སརྦ་ནས་ཀོ་ཧཾ། དེའི་ཨ་ནུ་
ནི་རྗེས་སུ། རཱ་ཀ་ནི་ཆགས་པ། གཞན་ནི་སྔར་ལྟར་རོ། །འདིའི་ངེས་དོན་ནི་མཐའ་གཅོད་དུའོ། ། གཉིས་
པ་ནི། དེ་ནས་ནས། མཆོད་པར་བྱ་ཞེས་པའི་བར་ཏེ། སྔོན་བྱུང་ལ་གྲུབ་པ་གདོན་མི་ཟ་བ་དོན་གྲུབ། ལེའུ་
དང་པོར་བཤད་པ་བཞིན་གདོན་མི་ཟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། མཆོད་པའི་ང་
རྒྱལ་འཛིན་པའི་སྔགས་འདི་གསུངས་སོ། ། ཨོཾ་ནས་ཀོ་ཧཾ། ། དེའི་པཱུ་ཛ་ནི་མཆོད་པ། གཞན་ནི་སྔར་ལྟར་
རོ། ། རྗེས་འཇུག་ལ་སྒྲུབ་པ་བོས་ཡང་རིན་འབྱུང་དང་དོན་གྲུབ་ཀྱི་ང་རྒྱལ་གྱིས་དེ་ལྟར་བྱ་དགོས་པར་སྟོན་
ནོ། ། དེ་ལྟར་རྟག་ཏུ་འདོད་པའི་ཡོན་ཏན་ལྔ་ལ་ལོངས་སྤྱོད་པའི་སྒོ་ནས་བདེ་ཆེན་གྱི་མཚན་པའི་སངས་རྒྱས་
དཀྱིལ་འཁོར་བའི་ལྷ་ རྣམས་ ཚུལ་ བཞིན་ མཆེད་པར་བྱའོ། ། གསུམ་པ་ནི། མཆོད་ པ་ རྣམ་ པ་ ལྔ་ ནས།
གསུངས་སོའི་བར་ཏེ། མཆོད་པ་རྣམ་པ་ལྔ་རྣམས་ཀྱིས། ། ཞེས་པ་ནི། འདི་དཔུང་བོ་ལྔ་འོད་གསལ་དུ་
བཅུག་པའི་ཡེ་ཤེས་ལྔའོ། ། ལྔ་བོ་དེ་གང་ལ་ཡོད་པའི་འོད་གསལ་གྱི་ཡེ་ཤེས་དེ་ཉིད་སྡུས་རིམ་གྱིས་མྱུར་དུ་སངས་
རྒྱས་སྐུ་གསུམ་གྱི་བདག་ཉིད་ཅན་ཐོབ་པར་འགྱུར་རོ། ། ཞེས་པ་ནས། རྡོ་རྗེ་འཆང་བས་གསུངས་སོ། །
གསུམ་པ་ལ་གཉིས། སྡུད་པ་པོའི་ཚིག་གིས་མཚམས་སྦྱར་བ་དང་། དོན་དངོས་སོ། ། དང་པོ་ནི། དེ་ནས་
བཅོམ་ལྡན་འདས་ནས། གསུངས་ སོའི་བར་ཏེ། དེ་ནས་བཅོམ་ལྡན་འདས་དེ་བཞིན་གཤེགས་པ་ནས།
བདག་པོ་རྡོ་རྗེ་འཛིན་ཏེ་རྡོ་རྗེ་འཆང་ཆེན་པོས་དེ་བཞིན་གཤེགས་པ་ཐམས་ཅད་ཀྱི་སྔགས་ཀྱི་གསང་བ་འོག་ཏུ་
འཆད་པ་འདི་གསུངས་སོ། ། གཉིས་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་
པོ་ནི། སྔགས་ལ་དམིགས་པའི་ནས། བསྒྲུབ་པར་བྱ། ། ཞེས་པའི་བར་ཏེ། འདི་ལ་པ་ཚབ་ཀྱི་འགྱུར་དུ།
སྔགས་ལ་ངེས་རྟོག་ལུས་ཀྱིས་ནི། ངག་གིས་ཡིད་ལ་བསྐུལ་གྱུར་བས། །བསྒྲུབ་བྱ་རབ་མཆོག་དངོས་གྲུབ་
དང་། །ཡིད་ནི་དགའ་ཞིང་མགུ་བའོ། ། ཞེས་འབྱུང་བ་བདེ་བས་དེ་ལྟར་ན། སྔགས་ལ་དེས་རྟོག་ནི། རླུང་
སྔགས་དབྱེར་མེད་དུ་སྦྱོར་བའི་རྡོར་བཟླས་ལ་རྩེ་གཅིག་ཏུ་དམིགས་པའོ། ། ལུས་ཀྱིས་ནི་ལུས་དབེན་སྔོན་དུ་
སོང་བའི་སྒོ་ནས་རྡོར་བཟླས་བྱ་དགོས་པའོ། ། ངག་གིས་ཡིད་ལ་བསྐུལ་གྱུར་པས་ནི། ངག་དབེན་རྡོར་བཟླས་
ཀྱིས་ཡིད་སྙིང་གའི་ཧཱུ་ཏཱིའི་ནང་གི་མི་ཤིགས་པའི་ཐིག་ལེ་ལ་བསྐུལ་བར་གྱུར་བའི་སྒོ་ནས་བསྒྲུབ་པའོ། ། གང་



བྱ། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྒྲུབ་པར་བྱ་ན༔ དེ་ལྟར་བསྐུལ་བ་ལ་བརྟེན་ནས་རླུང་ཐམས་ཅད་མི་ཤིགས་པ་ལ་ཞུགས་གནས་ཐིམ་གསུམ་བྱས་
པ་ལ་བརྟེན་ནས་སྣང་བ་གསུམ་འོད་གསལ་དང་བཅས་པའི་སེམས་དབེན་བསྒྲུབ་པར་བྱ་བའོ། ། རབ་མཆོག་
ནི་ངག་དབེན་ལས་སེམས་དབེན་མཆོག་ཏུ་སྟོན་པའོ། ། དངོས་གྲུབ་ནི་སེམས་དབེན་ལས་གྲུབ་པའི་མ་དག་ཏེ་
སྒྱུ་མའི་སྐུ་དང་། སྒྱུ་ལུས་དེ་འོད་གསལ་དུ་བཅུག་ནས་དག་པ་ལས་ཡིད་ནི་དགའ་ཞིང་སྟེ་ལྷན་སྐྱེས་ཀྱི་དགའ་བ་
ཆེན་པོའི་ཡེ་ཤེས་ཀྱིས་དེ་ཁོ་ན་ཉིད་མངོན་སུམ་དུ་རྟོགས་པའི་དོན་གྱི་འོད་གསལ་བསྒྲུབ་པར་བྱ་ལ་དེ་ནས་འོད་
གསལ་རླུང་དང་བཅས་པ་དེ་ལས་མགུ་བ་སྟེ་ཡིད་དུ་འོང་བའི་ཟུང་འཇུག་བསྒྲུབ་པར་བྱའོ་ཞེས་པའོ། ། གཉིས་
པ་ལ་གསུམ། སེམས་དམིགས་ལ་སོགས་རིམ་པ་བཤད་པ། ཡེ་ཤེས་ཀྱི་སྐུ་བསྐྱེད་པ་མེད་ན་ཚེ་འདིར་མཆོག་མི་
འགྲུབ་པར་བསྟན་པ། ཟུང་འཇུག་གི་རིམ་པ་བཤད་པའོ། ། དང་པོ་ནི། སེམས་ལ་དམིགས་པ་བདག་མེད་
པ། ། ནས། དམིགས་སུ་མེད་པའི་བར་ཏེ། སེམས་ལ་དམིགས་པ་བདག་མེད་པ་ནི་སེམས་དབེན་གྱི་ཡེ་ཤེས་
གསུམ་གྱིས་སེམས་དབེན་གནས་ལུགས་བདག་མེད་ལ་དམིགས་པ་དེར་མ་ཟད་ལུས་དང་ངག་ཀྱང་བདག་མེད་
པར་རྣམ་པར་བསྒོམ་པར་བྱའོ། ། དེས་སེམས་དབེན་བསྟན་ལ། སེམས་དབེན་རྟོགས་ནས་གོང་བསྒྲུབ་པར་
བྱ་སྙམ་ན། ནམ་མཁའ་བཞིན་དུ་མཉམ་པའི་གང་དང་ནི་ནམ་མཁའ་ལྟ་བུའི་དོན་གྱི་འོད་གསལ་དེ་ཉིད་གང་
ལས་འབྱུང་བའི་གནས་མ་དག་པའི་སྒྱུ་ལུས་བསྒྲུབ་པར་བྱའོ། ། ཇི་ལྟར་བསྒྲུབ་ན། སེམས་དབེན་གྱི་ཡེ་ཤེས་
རྣམ་པ་གསུམ་པོ་སྔ་མ་ཕྱི་མ་ལ་ཐིམ་པའི་སྒོ་ནས་གཅིག་ཏུ་སྦྱོར་བའི་ཚུལ་གྱིས་བསྒྲུབ་པར་བྱའོ། ། ལུས་སྐུ་སྣང་
བ་དང་ངག་གསུང་མཆེད་པ་དང་སེམས་ཐུབ་ལ་ཉེར་ཐོབ་རྣམས་དམིགས་པ་སྟེ་བསྒོམས་པ་ལ་བརྟེན་ནས་མ་དག་
པའི་སྒྱུ་མའི་སྐུ་བསྒྲུབས་ནས། སྐུ་དེའི་ངོ་བོ་ཉིད་ཕུང་ཁམས་སྐྱེ་མཆེད་རྣམས་ནི་དོན་གྱི་འོད་གསལ་དུ་སྦྱངས་པ་
ན་དམིགས་སུ་མེད་པར་འགྱུར་རོ། ། གཉིས་པ་ནི། སྔགས་ཀྱི་ལུས་སུ་ནས། སྒོམ་པའང་མེད་པའི་བར་ཏེ།
གལ་ཏེ་སྒྱུ་ལུས་མ་ཐོབ་ཀྱང་གཟུགས་སྐུའི་རིགས་འདྲའི་སྒྱུ་བ་བསྐྱེད་རིམ་གྱི་ལྷ་བསྒོམས་པ་ཙམ་གྱིས་ཆོག་གམ་
སྙམ་ན། ས་བོན་སྔགས་ཀྱིས་ལྷའི་ལུས་སུ་བསྐྱེད་པའི་བསྐྱེད་རིམ་པའི་སྦྱོར་བ་སྟེ་རྣལ་འབྱོར་ཙམ་ལ་ནི་བྱང་ཆུབ་
གཟུགས་སྐུ་མེད་དེ། འདི་ཡིད་ཀྱིས་བསམ་པའི་རྗེས་སུ་བྱེད་ཅིང་གྱུར་བའི་ཕྱིར་དང་། བསྒོམ་བཞིན་པའི་ཚེ་
ཡིད་ངོར་ལྟར་སྣང་བ་ཙམ་ཡིན་གྱི། རང་གི་ལུས་ལྷར་སོང་བའང་མེད་པའི་ཕྱིར་རོ། གསུམ་པ་ནི། སྐུ་གསུང་
ཐུགས་གྱི་ནས། བསྒོམ་པར་བྱ་བའི་བར་ཏེ། སྐུ་གསུང་ཐུགས་ཀྱི་མཚན་ཉིད་ནི་ཞེས་པ་སེམས་དབེན་གྱི་ཡེ་ཤེས་
གསུམ་པོ་འདི་ནི་རྣམ་པར་དཔྱད་པ་སྟེ་རྟོགས་པར་བྱས་པའི་རྗེས་སུ་མ་དག་པའི་སྒྱུ་ལུས་སུ་འདུས་པའི་ཉིད་འོད་
གསལ་དུ་བཅུག་པའི་སྒོ་ནས་མདོར་བསྡུས་ན་སྟེ་གཅིག་ཏུ་བྱས་པའོ། ། སྔགས་ཀྱིས་བརྟགས་པའི་ཏིང་ངེ་
64



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འཛིན་ཞེས་པའི་སྔགས་ནི་དོན་གྱི་འོད་གསལ་གྱི་བཞོན་པའི་རླུང་ཡིན་ལ། བརྟགས་པ་ནི་རླུང་དེས་བསྐྱེད་
པའོ། ། གང་ན་ཏིང་ངེ་འཛིན་ཏེ་དག་པའི་སྒྱུ་ལུས་སོ། ། བྱང་ཆུབ་སྦྱོར་བ་བསྒོམ་པར་བྱ་ཞེས་པའི་བྱང་ཆུབ་
ནི་དོན་གྱི་འོད་གསལ། སྦྱོར་བ་ནི་དེ་དང་སྒྱུ་མའི་སྐུ་ངོ་བོ་གཅིག་ཏུ་སྦྱོར་བ། བསྡུས་པར་བྱ་ནི་བསྐྱེད་པར་བྱ་བ་
སྟེ་དགོངས་པས་བཤད་པའོ། ། བཞི་བ་ལ་བཞི། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། རྟེན་
གང་གིས་བསྒོམ་པ། དཀྱིལ་འཁོར་བཞིའི་རྡོར་བཟླས་བྱ་བ། རྣལ་འབྱོར་བ་གཉིས་ཀའི་ཕྲ་མོའི་རྣལ་འབྱོར་
གཞན་བསྟན་པའོ། ། དང་པོ་ནི། དེ་ནས་དཔལ་ལྡན་ནས། བཀའ་སྩལ་ཏོའི་བར་ཏེ། དེ་ནས་དཔལ་ལྡན་
རྡོ་རྗེ་འཛིན་ཅེས་པ་ལ་ཚུལ་བཞི་སྟེ། རྡོ་རྗེ་རྩེ་ལྔ་ཕྱག་ཏུ་འཛིན་པ་ནི་ཡིག་དོན། རྣམ་རྟོག་གིས་མི་བྱེད་པའི་ཡེ་
ཤེས་ལྔ་རང་གི་བདག་ཉིད་དུ་འཛིན་པ་ནི་སྤྱི་དོན། རྡོ་རྗེ་མ་དག་པའི་སྒྱུ་མའི་སྐུ་རང་གི་ངོ་བོར་འཛིན་པ་ནི་སྦས་
དོན། བདེན་གཉིས་དབྱེར་མི་ཕྱེད་པའི་ཟུང་འཇུག་གི་སྐུ་རང་གི་བདག་ཉིད་དུ་འཛིན་པ་ནི་མཐར་ཐུག་གོ །
དེ་བཞིན་གཤེགས་པ་ཀུན་གྱིས་མཆོད་ནི་སྤྱན་སོགས་ཀྱིས་མཆོད་པའོ། ། སངས་རྒྱས་ཀུན་མཆོག་ཀུན་མཁྱེན་
གྱིས་ནི་རྣམ་སྣང་ལ་སོགས་པ་ཀུན་གྱི་གཙོ་བོ་དང་། ཆོས་འཆད་དམ་མཁྱེན་པའོ། ། དེ་ལྟ་བུའི་རྡོ་རྗེ་འཆང་
གིས་སྒོམ་པའི་མཆོག་འོག་ནས་འབྱུང་བ་འདི་བཀའ་སྩལ་ཏོ། ། གཉིས་པ་ལ་གཉིས། ཕྲ་མོ་སྒོམ་པའི་རྟེན་ལྷའི་
རྣལ་འབྱོར་དང་། ཕྲ་མོའི་ཉིད་བཤད་པའོ། ། དང་པོ་ནི། ནམ་མཁའི་དབྱིངས་ནས། ཀུན་དུ་བརྩམ་པའི་
བར་ཏེ། ནམ་མཁའི་དབྱིངས་ཀྱི་དབུས་གནས་པར་ནི་བསྐྱེད་རིམ་པས་ལྷག་མོས་འོད་གསལ་དུ་བསྡུས་པ་དང་།
རྫོགས་རིམ་པས་སྒྱུ་ལུས་འོད་གསལ་དུ་བཅུག་པའོ། ། ཟླ་བའི་དཀྱིལ་འཁོར་ནི་བསྐྱེད་རིམ་པའི་ཟླ་བ་ལས་བྱུང་
ཆུབ་པ་དང་། རྫོགས་པའི་དོན་གྱི་འོད་གསལ་ལས་ལུགས་ལྡོག་ཏུ་ཤར་བའི་སྣང་བ་གསུམ་མོ། ། བསྒོམ་པར་བྱ་
ནི་བསྐྱེད་རིམ་པས་དང་པོའི་མགོན་པོ་བསྒོམ་པ་དང་། རྫོགས་རིམ་པས་ཟུང་འཇུག་ལོངས་སྐུ་བསྐྱེད་པའོ། །
སངས་རྒྱས་གཟུགས་ནི་རབ་བསྒོམས་ནས་ཞེས་པ་བསྐྱེད་རིམ་པས་དང་པོའི་མགོན་པོ་རྡོར་སེམས་སུ་བསྒྱུར་བ་
དང་། རྫོགས་རིམ་པས་ཟུང་འཇུག་ལོངས་སྐུ་བསྐྱེད་པའི་རྗེས་སུ་རགས་པའི་སྤྲུལ་སྐུ་བཟུང་ནས་རྟེན་དེ་ལ་ཕྲ་
མོའི་སྦྱོར་བ་ཀུན་དུ་བརྩིས་པར་བྱའོ། །གཉིས་པ་ནི། སྣ་ཡི་རྩེ་མོ་ནས། ཀྱིས་བརྟགས་བསྒོམ་པའི་བར་ཏེ།
འདི་ལ་གཉིས། དྲང་དོན་དང༌། ངེས་དོན་ནོ། ། དང་པོ་ནི། བསྐྱེད་རིམ་པས་ཕྱག་རྒྱུ་དང་སྦྱར་ཏེ་བྱང་
སེམསཞུ་བ་ཡུམ་གྱི་པདྨའི་སྣ་ཡི་རྩེ་མོར་ལྷུང་བའི་ཐིག་ལེ་ཡུངས་ ཀར་གྱི་སྒྲས་བསྟན་པ་དེ་ཉིད་བསམ་པར་
བྱའོ། ། ཡུངས་ཀར་ལྟ་བུའི་ཐིག་ལེ་དེའི་ནང་དུ་འགྲོ་བ་དཀྱིལ་འཁོར་བའི་ལྷ་དང་མི་འགྲོ་བ་ལྷའི་གནས་བསྒོམ་
མོ། །ཡེ་ཤེས་ཀྱི་གནས་ཐིག་ལེ་ནི་ཉམས་དགའ་བ་སྟེ་དེ་ལ་བརྟེན་ནས་བདེ་ཆེན་གྱི་ཡེ་ཤེས་སྐྱེ་བའི་ཕྱིར་རོ། །



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསང་བའི་གནས་སུ་ཡེ་ཤེས་ཏེ་ཡིད་ཀྱིས་རྟགས་ནས་བསྒོམ་པར་བྱའོ། ། གཉིས་པ་ནི། ཁྱབ་བྱེད་མ་གཏོགས་
པའི་རྩ་བའི་རླུང་བཞི་བོ་སྟེང་གི་སྣ་ཡི་རྩེ་མོའི་སྒོར་འབྱུང་འཇུག་བྱེད་པ་ལ་དམིགས་ནས་རླུང་སྔགས་དབྱེར་མེད་
དུ་སྦྱར་བའི་རྡོར་བཟླས་བྱེད་པ་ནི་ཡུངས་དཀར་བསམ་པའོ། །འགྲོ་བ་སྣང་བ་གསུམ་གྱི་བཞོན་པའི་རླུང་དང་།
མི་འགྲོ་བ་རླུང་ལ་ཞོན་པའི་ཡེ་ཤེས་ཡིན་ལ། ཡུངས་དཀར་ནི་རླུང་དང་ཡེ་ཤེས་གཉིས་རྟེན་དང་བརྟེན་པར་ངོ་བོ་
གཅིག་ཏུ་གྱུར་བའོ། ། དེ་ལྟ་བུའི་རླུང་སེམས་ལས་གྲུབ་པའི་སྒྱུ་ལུས་ནི་འོད་གསལ་གྱི་ཡེ་ཤེས་ཀྱི་འགྱུར་གནས་ཏེ།
སྐུ་དེ་ནི་འཇའ་ཚོན་ལྟ་བུའི་སྐུ་འོད་ཟེར་རྣམ་པ་ལྔ་དང་ལྡན་པས་ཉམས་དགའ་བའོ། ། བསྐྱེད་རིམ་པའི་ཡུལ་
མིན་པས་གསང་བའོ། ། འོད་གསལ་གྱི་ཡེ་ཤེས་ལས་བྱུང་བས་ན་ཡེ་ཤེས་ཀྱིས་བརྟགས་པ་སྟེ་བསྐྱེད་ནས་བསྒོམ་
མོ། ། གསུམ་པ་ལ་ལྔ། གྱེན་རྒྱུ་འོད་དཔག་མེད་ཀྱི་རྡོར་བཟླས། སྲོག་འཛིན་མི་བསྐྱོད་པ། ཐུར་སེལ་རིན་
འབྱུང་། མཉམ་གནས་དོན་གྲུབ་ཀྱི་རྡོར་བཟླས། རླུང་གི་གཙོ་བོ་རེ་རེ་རྒྱུ་བ་ན་འཁོར་གྱི་རྒྱུ་ཚུལ་བཟླས་པའི་
གྲངས་དང་བཅས་པའོ༔ ༔ དང་པོ་ནི། ནམ་མཁའི་དབྱིངས་ནས། གནས་བཞག་གོ ། ཧཱུྃ་གི་བར་ཏེ། ནམ་
མཁའི་དབྱིངས་ནི་འདིར་མི་ཤིགས་པའི་ཐིག་ལེའོ། ། དེའི་དབུས་ན་གནས་པར་ནི་དེ་ལས་འབྱུང་བའོ། ། ཉི་
མའི་དཀྱིལ་འཁོར་ནི་མེ་རླུང་གྱེན་རྒྱུ་སྟེ། གཙོ་བོ་ནས་གཞན་གསུམ་འཁོར་དུ་བྱས་ཏེ་སྣ་བུག་གཡས་ཁོ་ན་ནས་རྒྱུ་
བའི་ཚེ་བསྒོམ་པར་བྱའོ། ། ཇི་ལྟར་ན་རླུང་ནང་དུ་འཇུག་པ་སངས་རྒྱས་རྣམ་སྣང་གི་གནས་མོ་གྱི་གདངས་དང་།
གནས་པའི་གདངས་འདིར་སྐུ་འོད་དཔག་མེད་ཀྱི་གནས་ཨོ འི་གདངས་སུ་བསྒོམས་ཏེ། དེ་ཡི་སྟེང་དུ་མི་བསྐྱོད་
པའི་གནས་ཧཱུྃ་བཞག་སྟེ་རླུང་ཕྱིར་འབྱུང་བའི་གདངས་ཧཱུྃ་གི་གདངས་སུ་བསྒོམ་པར་བྱའོ། ། གཉིས་པ་ནི།
ནམ་མཁའི་ནས། རྣམ་པར་བསྒོམ་པའི་བར་ཏེ། ནམ་མཁའི་དབྱིངས་ཀྱི་དབུས་གནས་པར་ནི་སྔར་ལྟར་
རོ། ། གསལ་བའི་དཀྱིལ་འཁོར་ནི་ཆུ་རླུང་སྲོག་འཛིན་ཏེ། དེས་གཙོ་བོ་བྱས་ནས་སྔར་བཞིན་སྣ་ཁུག་གཉིས་
ནས་མཉམ་དུ་དལ་བར་རྒྱུ་བའི་ཚེ་བསྒོམ་པར་བྱའོ། ། སྲོབག་འཛིན་དེ་ཇི་ལྟ་བུ་ཞེ་ན། སྤྱན་གྱི་ཚུལ་དུ་སྦྱོར་བ་ལ་
ཞེས་སྤྱན་མ་མདོག་དཀར་ཞིང་འགྲོས་དལ་བ་ལྟར། རླུང་དེ་ནི་ཁ་དོག་དཀར་ཞིང་དལ་བར་རྒྱུའོ། །ཇི་ལྟར་
བསྒོམ་ན། ཨོཾ་གྱི་གདངས་ཀྱིས་རླུང་ནང་དུ་ཞུགས་པའི་རྗེས་སུ་པདྨོ་སྟེ་ཨཱ༔ ཡི་གདངས་ཀྱི་ནང་དུ་གནས་པ་དང་།
རྡོརྗེ་སྟེ་ཧཱུཾ་གྱི་གདངས་ཀྱིས་ཕྱིར་འབྱུང་བར་རྣམ་པར་བསྒོམ་པར་བྱའོ། ། གསུམ་པ་ནི། ནམ་མཁའི་ནས།
ཡོངས་སུ་བསྒོམ་པའི་བར་ཏེ། ནམ་མཁའི་དབྱིངས་སོགས་སྔར་བཞིན་ནོ། ། རིན་ཆེན་དཀྱིལ་འཁོར་ནི་ས་
རླུང་ཐུར་སེལ་ཏེ། དེས་གཙོ་བོ་བྱས་ནས་སྔར་ལྟར་སྣ་བུག་གཉིས་ནས་རྒྱུ་བའི་ཚེ་བསྒོམ་པར་བྱའོ། ། ཚུལ་ཇི་
ལྟར་ན་རླུང་དེ་ཡི་སྟེང་དུ་མཆོག་གི་སྦྱོར་བ་སྟེ་རླུང་སྔགས་དབྱེར་མེད་དུ་སྦྱོར་བ་ལ་ནན་ཏན་གྱིས་ཡོངས་སུ་བསྒོམ་



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པར་བྱའོ། ། བཞི་བ་ནི། ནམ་མཁའི་ནས། ཞི་བ་སྤྲོའི་བར་ཏེ། ནམ་མཁའི་སོགས་སྔར་བཞིན། འོད་ཀྱི་
དཀྱིལ་འཁོར་ན་རླུང་གི་རླུང་མཉམ་གནས་ཏེ། དེས་གཙོ་བོ་བྱས་ནས་སྔར་ལྟར་སྣ་བུག་གཡོན་ཐོན་ནས་རྒྱུ་བའི་
ཚེ་བསྒོམ་པར་བྱའོ། ། ཚུལ་ཇི་ལྟར་ན། ཆོས་ཀྱི་གདངས་ཀྱིས་རླུང་ནང་དུ་ཞུགས་ཤིང་ཨཱའི་གདངས་ཀྱིས་ནང་
དུ་གནས་པའི་རྗེས་སུ་སངས་རྒྱས་མི་སྤྱོད་པའི་ཚུལ་ཕྱོགས་ནི་ཞི་བ་སྟེ་ཐུང་ངུའི་གདངས་ཀྱིས་རླུང་ཕྱིར་སྤྲོའོ། ། རྡོ་རྗེ་
འཕྲེང་བར་ཧཱུྃ་རིང་བོ་ཡང་བཤད་པས་གང་རུང་ངོ་། ། ལྔ་བ་ནི། འཁོར་ཡང་ཁྱད་པར་དག་ཏུ་སྤྲོ། ཞེས་
གསུངས་ཏེ། རླུང་རེ་རེས་གཙོ་བོ་བྱས་ནས་རྒྱུ་བ་ན་གཞན་གསུམ་ཡང་འཁོར་དུ་ཆུད་པར་བྱས་ནས་རླུང་སྔགས་
དབྱེར་མེད་དུ་སྦྱོར་བའི་རྡོར་བཟླས་བྱས་པའི་ཚུལ་གྱིས་ཁྱད་པར་དག་ཏུ་སྤྲོ་བར་བྱའོ། ། བཞི་བ་ལ་གཉིས།
རྫོགས་རིམ་པས་གསང་བའི་སྣ་རྩེར་ཕྱག་མཚན་ཕྲ་མོ་སྒོམ་པ་དང་། དེ་བསྒོམ་པའི་རིམ་པའོ། ། དང་པོ་ནི།
ཨུཏྤལ་མཐིང་གའི་ནས། དེར་ནི་བརྟག་པར་བྱ། ། ཞེས་པའི་བར་ཏེ། ཨུཏྤལ་མཐིང་གའི་མདོག་དང་འདྲ་
བའི་རྡོ་རྗེ་རྩེ་མོ་ལྔ་བ་ནས་ཀྱི་འབྲུ་ཚད་ཙམ་རང་གི་གསང་གནས་ཀྱི་སྣ་ཡི་རྩེ་མོར་ཏེ་རྡོ་རྗེ་ནོར་བུའི་བུ་གར་ཁྱད་
པར་དུ་སྟེ་ནན་ཏན་གྱིས་རྣམ་པར་བསམ་པར་བྱའོ། ། བུད་མེད་ཀྱིས་ནི་ཙ་ན་ཀ་སྟེ་སྲན་མའི་འབྲུ་ཚད་ཙམ་གྱི་
པདྨ་དམར་པོ་འདབ་མ་བརྒྱད་པ་གེ་སར་དང་བཅས་པ་གསང་གནས་ཀྱི་པདྨའི་སྣ་ཡི་རྩེ་མོར་སྒོམ་པ་འདི་ཤིས་པ་
ཡིན་ཏེ། དེ་ལྟར་བསྒོམས་པས་བྱང་ཆུབ་ཏུ་གཞོལ་བར་འགྱུར་བའི་ཕྱིར་རོ། ། གསང་བའི་སྣ་རྩེ་དེའི་ནི་འཁོར་
ལོ་དང་ལོ་སོགས་པས་རིན་པོ་ཆེ་དང་རྡོ་རྗེ་སྒོམ་པའང་མེ་ཏོག་ཕོག་པའི་ལྷའི་རིགས་ཀྱི་དབྱེ་བས་ཁྱད་པར་དུ་
བརྟག་པར་བྱའོ། གཉིས་པ་ནི། དངོས་གྲུབ་ཐམས་ཅད་ནས། རབ་ཏུ་བརྗོད་པའི་བར་ཏེ། དངོས་གྲུབ་
ཐམས་ཅད་ནི་ཞི་སོགས་ཀྱི་ལས་འགྲུབ་པ་འཇིག་རྟེན་པའི་དངོས་གྲུབ་དང་། ཡོན་ཏན་གནས་ནི་མཆོག་གི་
དངོས་གྲུབ་དང་། བྱང་ཆུབ་ནི་ཟུང་འཇུག་དང་། དེའི་གནས་ནི་དོན་གྱི་འོད་གསལ་དང་། ཉམས་དགའ་བ་
ནི་ཡེ་ཤེས་དེས་ཉོན་མོངས་སྦྱོང་བ་སྟེ། མདོར་ན་དེ་ལྟ་བུའི་འོད་གསལ་གྱི་ཡེ་ཤེས་འགྲུབ་པར་འགྱུར་བ། སངས་
རྒྱས་བྱང་ཆུབ་གནས་རྣམས་ནི་ཞེས་པ་འོད་གསལ་དང་དེས་རྒྱུའི་ཕུང་ཁམས་སྐྱེ་མཆེད་དོ། ། མདོར་ན་ནི་
སེམས་དབེན་གྱི་སྣང་བ་གསུམ་གྱི་ཡེ་ཤེས་རྣམས་ཐིམ་པ་ལས་མ་དག་པའི་སྒྱུ་ལུས་ནི་འོད་གསལ་དེ་རུ་སྤྲོ་བ་སྟེ་
ཞུགས་པར་བྱའོ། ། སྐུ་གསུང་ཐུགས་ཀྱིས་མཚན་པ་ཡི་ནི་རྡོ་རྗེ་གསུམ་དབྱེར་མི་ཕྱེད་པའི་ཟུང་འཇུག་གོ །
ཆོས་ཀྱི་ཚིག་ནི་རབ་ཏུ་བརྗོད་ཅེས་པའི་ཆོས་ནི་འོད་གསལ་དང་། དེའི་ཚིག་ནི་གནས་སམ་རྒྱུ་སྟེ་འོད་གསལ་ལས་
ཟུང་འཇུག་གི་སྐུ་འགྲུབ་པར་འགྱུར་བ་རབ་ཏུ་བརྗོད་དེ་དགོངས་པས་བཤད་དོ། ། ལྔ་བ་ལ་གཉིས། དྲང་དོན་
དང་། ངེས་དོན་ནོ། ། དང་པོ་ལ་བཞི། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྤྱོད་པ་དངོས་
67



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཤད་པ། ཁ་ཟས་ཀྱི་ཁྱད་པར། དེ་དག་གི་ཕན་ཡོན་བསྟན་པའོ། ། དང་པོ་ནི། དེ་ནས་དཔལ་ལྡན་ནས།
བཀའ་སྩལ་ཏོའི་བར་ཏེ། དེ་ནས་དཔལ་ལྡན་རྡོ་རྗེ་འཛིན་པ་རྡོ་རྗེ་འཆང་གཉིས་སུ་མེད་པའི་ཡེ་ཤེས་དེ་ཉིད་ཀྱི་
དོན་ཀུན་སྟོན་པ་བོས་སྤྲོས་བཅས་ལ་སོགས་པའི་སྤྱོད་པ་ཀུན་གྱི་མཆོག་ཤིན་ཏུ་སྤྲོས་མེད་ཀྱི་སྤྱོད་པ་རྡོ་རྗེ་འཆང་
མྱུར་དུ་ཐོབ་པར་བྱེད་པའི་ཐབས་ལེགས་ཤིང་དག་པ་གསང་བར་བྱ་བའི་གནས་དམ་པ་འདི་བཀའ་སྩལ་ཏོ། །
གཉིས་པ་ནི། གཟུགས་སྒྲ་ནས། བསྒོམ་པར་བྱ་བའི་བར་ཏེ། གཟུགས་དང་སྒྲ་དང་རོ་ལྡན་པ་ཡེ་ཤེས་ཀྱི་ཕྱག་
རྒྱུའི་འདོད་ཡོན་ལྔ་ལ་ལོངས་སྤྱོད་པའི་ཤེས་རབ་ཅན་གྱི་དུས་ནི་ཟླ་བ་དྲུག་ཏུ་བསྒོམ་པར་བྱའོ། ། ཅི་ཞིག་བསྒོམ་
ན། གསང་བའི་ཡེ་ཤེས་དེ་ཁོ་ན་ཉིད་ཀྱི་མཆོད་པ་ཆེན་པོ་དོན་གྱི་འོད་གསལ་གྱིས་ལེགས་པར་མཆོད་ནས་བསྒོམ་
པར་བྱའོ། ། གསུམ་པ་ནི། དངོས་གྲུབ་འབྲས་བུ་ནས། མ་ཟོས་ནའི་བར་ཏེ། ཤིན་ཏུ་སྤྲོས་མེད་ཀྱི་སྤྱོད་པ་
བྱེད་པའི་ཚེ་དངོས་གྲུབ་ཀྱི་འབྲས་བུ་འདོད་པ་ཡིས་ཟས་སུ་བཤང་གཅི་བདུད་རྩི་ལྔ་ཟོས་ན་ནི་ལུས་དང་དབང་བོ་
རྒྱས་ནས་ཁམས་འཕེལ་བའི་སྒོ་ནས་བདེ་ཆེན་བསྐྱེད་དེ། སངས་རྒྱས་བྱང་ཆུབ་སྐྱོན་མེད་པ་ཡང་དག་བློ་ན་མེད་
པ་མྱུར་དུ་འགྲུབ་པར་འགྱུར་རོ། ། དེའི་ཁ་ཟས་ཀྱི་ཁྱད་པར་གཞན་ལ་རང་རང་གི་རིགས་ཀྱི་ཁྲོ་བོ་ལ་བརྟེན་པའི་
དྲག་ལས་བསྒྲུབ་པའི་ཚེ། མི་བསྐྱོད་པའི་རིགས་ཀྱི་སྒྲུབ་པ་བོས་ཟས་སུ་ཤ་རྣམས་ཟ་བ་དང་། གཏོར་མ་ལ་མིའི་
ཤ་ཆེན་དག་ནི་རབ་ཏུ་བརྟགས་ན། སྐུ་དང་གསུང་དང་ཐུགས་ཀྱི་གསང་བ་གསད་ལས་ལ་སོགས་པའི་དངོས་
གྲུབ་ཐམས་ཅད་འགྲུབ་པར་འགྱུར་རོ། ། དེ་བཞིན་དུ་རྣམ་སྣང་གི་རིགས་ཀྱི་སྒྲུབ་པ་བོས་གླང་བོའི་ཤ་དང་།
རིམ་འབྱུང་གི་དེས་རྟ་ཡི་ཤ་དང་། དེ་བཞིན་དུ་འོད་དཔག་མེད་ཀྱི་དེས་དམ་པ་བ་གླང་གི་ཤ་དང་
། དོན་གྲུབ་ཀྱི་
རིགས་ཀྱི་སྒྲུབ་པ་བོས་ཁྱི་ཡི་ཤ་རྣམས་ཟས་ཀྱི་ཕྱིར་ནི་བཟའ་བར་བྱ་ཞིང་གཏོར་མ་ཡང་དབུལ་བར་བྱའོ། །དེའི་
ཚེའབྲས་ཆེན་དང་རྩམ་པ་ལ་སོགས་པ་ཟས་གཞན་དག་ནི་མ་ཟས་ན་དེ་བཟའ་བར་མི་བྱའོ། ། བཞི་བ་ནི།
བྱང་ཆུབ་སེམས་དཔའ་ནས། སེམས་ལས་འདའ་བའོ། ། ཞེས་པའི་བར་ཏེ། དེ་ལྟར་བྱས་ན་རིགས་དེ་དང་
དེར་འབྲེལ་བའི་བྱང་ཆུབ་སེམས་དཔའ་རྣམས་དང་། བློ་ཅན་ཏེ་རང་གི་ཕྱག་རྒྱུ་མ་དང་། སངས་རྒྱས་མི་བསྐྱོད་
པ་ལ་སོགས་པ་རྣམས་ནི་མཉེས་པར་འགྱུར་ཞིང་། དེ་ལ་བརྟེན་ནས་འདི་ལྟ་བུའི་གཏོར་མ་སོགས་ཀྱི་སྦྱོར་བ་འདི་
ཡིས་མྱུར་དུ་སངས་རྒྱས་ཉིད་ཐོབ་པར་འགྱུར་ལ། འདོད་པའི་ཁམས་ནི་དེའི་ཁྱད་པར་བུད་མེད་རྣམས་ལ་
ལོངས་སྤྱོད་པའི་དབང་ཕྱུག་ཏུ་འགྱུར་བ་དང་། འཇིག་རྟེན་འཛམ་གླིང་འདི་ན་ཕྱིར་མི་ལྡོག་པའི་གོ་འཕང་ཐོབ་
ནས་སེམས་ཅན་སྨིན་གྲོལ་ལ་འགོད་པའི་ལས་ནི་བྱང་བར་འགྱུར་རོ། ། བསྐྱེད་རིམ་ལས་མཆོག་ཏུ་གྱུར་བས་ན་
གཙོ་བོའོ། ། སྡུག་བསྔལ་སོགས་ཟིལ་གྱིས་གནོན་པས་ན་གཟི་བརྗིད་ཅན་ནོ། ། ཆོས་བརྒྱད་ཀྱིས་མི་བརྫི་བས་



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤུས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། ། །
ན་སྟོབས་དང་ལྡན་པའོ། །རྡོ་རྗེ་སེམས་དཔའི་ཚེ་དང་ལང་ཚོ་ལྡན་པས་ན་མདངས་བཟང་བའོ། ། རབ་ཏུ་
དགའ་བར་འགྱུར་བས་ན་མཐོང་ན་ཡིད་དུ་འོང་བའོ། ། མཐོང་བ་ནི་ཤེས་པ་སྟེ། དེ་ཙམ་གྱིས་འཇིག་རྟེན་ཏེ་
སྐྱེ་གནས་སྣ་ཚོགས་པས་རྣམ་པར་ཕྱེ་བའི་འཇིག་རྟེན་ཏེ་འགྲོ་བ་འདི་དག་དབང་དུ་བྱེད་པར་འགྱུར་རོ། ། ཟུང་
འཇུག་ཐོབ་ནས་བསྐུལ་མེད་པར་ཏེ། ཕྱིའི་བྱ་བ་སྔགས་དང་ཕྱག་རྒྱ་སོགས་ལ་མི་ལྟོས་པར་དངོས་གྲུབ་ཐམས་
ཅད་འགྲུབ་པར་འགྱུར་བའོ། ། བཤད་མ་ཐག་པའི་སྤྲོས་མེད་ཀྱི་སྤྱོད་པ་འདི་ནི་བསྐྱེད་རིམ་པའི་རྣལ་འབྱོར་བ་
ཐམས་ཅད་ཀྱི་མཆོག་ཏུ་གྱུར་པའི་སངས་རྒྱས་ཏེ་རྫོགས་རིམ་པའི་སྒྲུབ་པ་པོ་ཐམས་ཅད་ཀྱི་སྤྱོད་པའོ། ། གསང་
བ་ནི་བསྐྱེད་རིམ་པ་ལའང་རེ་ཞིག་མི་སྟོན་པའོ། །བྱང་ཆུབ་དམ་པ་ནི་སྤྱོད་པ་མཚོག་སྟེ། དེས་ཡང་དག་པའི་
སྔགས་ཀྱི་གསང་བ་སློབ་པའི་ཟུང་འཇུག་འདི་ཐོབ་ནས། ཐ་མལ་བའི་ལུས་ངག་སེམས་ལས་འདའ་བར་འགྱུར་
ཏེ་རྡོ་རྗེའི་ལུས་ཅན་དུ་འགྱུར་རོ། ། འདི་རྣམས་དུང་དོན་དུ་བཤད་པ་ནི་ཕལ་ཆེར་ལ་ཡིན་གྱི་ཐམས་ཅད་ནི་མིན་
ཏེ། ཕྱི་མ་འདི་དག་ངེས་དོན་དུ་བཤད་དགོས་པའི་ཕྱིར་རོ། ། གཉིས་པ་དེ་རྣམས་ཀྱི་ངེས་དོན་ལ། སྔར་ལྟར་
བཞི་ལས། དང་པོ་ནི། དེ་ནས་དཔལ་ལྡན་རྡོ་རྗེ་འཛིན་གཉིས་མེད་ཀྱི་ཡེ་ཤེས་དེ་ཉིད་ཀྱི་དོན་ཀུན་སྟོན་པ་བོས་
སྤྱོད་པ་ཀུན་གྱི་མཆོག་རྫོགས་རིམ་པའི་ཤིན་ཏུ་སྤྲོས་མེད་ཀྱི་སྤྱོད་པ་གསང་བའི་དམ་པ་བཀའ་སྩལ་ཏོ། གཉིས་པ་
ནི། གཟུགས་སྒྲ་རོ་གསུམ་ནི་སེམས་དབེན་གྱི་ཡེ་ཤེས་གསུམ་བཞོན་པ་དང་བཅས་པའོ། ། ཡེ་ཤེས་གསུམ་དང་
བཞོན་པའི་རླུང་གསུམ་སོ་སོར་བགྲང་བ་ནི་ཟླ་བ་དྲུག་གི་དོན་ནོ། ། དེ་ལས་སྐད་ཅིག་གིས་སྒྱུ་ལུས་སུ་འགྲུབ་པ་
ནི་ལྡན་པའོ། ། དེ་ནས་ཤེས་རབ་ཅན་གྱི་སྒྲུབ་པ་བོས་སྒྱུ་ལུས་དེ་བསམ་གཏན་གཉིས་ཀྱིས་འོད་གསལ་དུ་བཅུག་
ནས་བསྒོམ་པར་བྱའོ། དེ་ལྟར་འོད་གསལ་དུ་བཅུག་པའི་མཆོད་ཆེན་གྱིས་ལེགས་པར་མཆོད་པ་སྟེ་བསྐྱེད་ནས་
གསང་བའི་དེ་ཁོ་ན་ཉིད་ཟུང་འཇུག་བསྒོམ་པར་བྱའོ། གསུམ་པ་ནི། བཤང་གཅི་ནི་ཡུལ་ལྔ་དང་དབང་བོ་ལྔ་སྟེ་
ཟོས་པ་ནི་དེ་རྣམས་འོད་གསལ་དུ་བསྡུས་པའོ། དེ་ལྟར་བྱས་ན་དངོས་གྲུབ་འབྲས་བུ་འདོད་པ་ཡིས་སངས་རྒྱས་
བྱང་ཆུབ་སྐྱོན་མེད་པ་ཡང་དག་པ་བླ་ན་མེད་པ་འགྲུབ་པར་འགྱུར་རོ། ། ཟས་སུ་ཤ་རྣམས་ནི་འདིར་ཟུང་འཇུག་
སྟེ། ཟ་བ་ནི་དེ་ལ་དགའ་བས་ལོངས་སྤྱོད་པའོ། ཤ་ཆེན་ལ་སོགས་པའི་ཤ་ལྔ་དག་རབ་ཏུ་བརྟགས་པ་ནི་རིགས་
ལྔའི་ངོ་བོ་ཟུང་འཇུག་གི་ཕུང་བོ་ལྔ་བསྐྱེད་པའོ། དེ་ལྟ་བུའི་ཟུང་འཇུག་གི་སྐུ་དེ་ལས་ཀྱི་ཕྱིར་ནི་བཟའ་བ་སྟེ་
གོམས་པར་བྱས་ན་སྐུ་གསུང་ཐུགས་རྡོ་རྗེ་གསུམ་དབྱེར་མི་ཕྱེད་པའི་མི་སློབ་པའི་ཟུང་འཇུག་གི་དངོས་གྲུབ་ཐམས་
ཅད་ཚེ་འདིར་འགྱུར་རོ། ། ཟས་གཞན་དག་ནི་མ་ཟོས་ནས་ཞེས་པ་ནི་ཕ་རོལ་ཏུ་ཕྱིན་པ་དང་རྒྱུད་སྡེ་འོག་མའི་
ཏིང་ངེ་འཛིན་ཙམ་ལ་མཆོག་ ཏུ་མི་འཛིན་པའོ། ། བཞི་བ་ནི། བྱང་ཆུབ་སེམས་དཔའ་བློ་ཅན་དང་ནས།



༄༅། ། རྗེ་བཙུན་གྲགས་པ་་བཤད་སྒྲུབ་ཀྱི་གསུང་འབུམ་བཞུགས་སོ། །
འཇིག་རྟེན་འདི་དག་དབང་དུ་འགྱུར་ཞེས་པའི་བར་ནི་སྔར་ལྟར་རོ། ། ཟུང་འཇུག་གི་གོ་འཕང་འདི་ནི་སངས་
རྒྱས་ཏེ་རྫོགས་རིམ་པའི་ཏིང་ངེ་འཛིན་ཁྱད་པར་ཅན་བསྐྱེད་རིམ་ལས་ཕུལ་དུ་བྱུང་བའི་གསང་བའོ། ། བྱུང་
ཆུབ་ནི་འདིར་སྤྱོད་པ་སྟེ། དེ་འདྲ་བའི་ཡང་དག་པའི་སྔགས་ཀྱི་གསང་བ་འདི་ནི། ཐ་མལ་བའི་ལུས་ངག་སེམས་
ལས་འདའ་བ་སྟེ་འདས་ནས་མཐར་ཐུག་གི་ཟུང་འཇུག་མྱུར་དུ་འགྲུབ་པར་འགྱུར་རོ། ། གཉིས་པ་ནི། དེ་
བཞིན་གཤེགས་པ་ནས། ལེའུ་སྟེ་དྲུག་པའོ། ། །
བདུན་པ་སྔགས་ཀྱི་སྤྱོད་པ་མཆོག་གི་ལེའུ་བཤད་པ་ལ་གཉིས། ལེའུའི་གཞུང་དང་། ལེའུའི་མཚན་དོན་
ནོ། ། དང་པོ་ལ་ལྔ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྤྱོད་པ་གསུམ་བསྟན་པ། རྗེས་
དྲན་དྲུག་གིས་དག་པའི་ལྷའི་སྐུ་བསྐྱེད་པ། རྣལ་འབྱོར་བ་ཐམས་ཅད་ཀྱི་སྤྱོད་པའི་ཆོ་ག རྗེས་དྲན་བཅུ་དྲུག་
བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ནས། གསུངས་སོ་ཞེས་པའི་བར་ཏེ། དེ་ནས་སོགས་
ལས། དམ་ཚིག་ཆེན་པོ་སྟེ་དེ་ཁོ་ན་ཉིད་ནི་འཆད་པར་འགྱུར་བའི་རྗེས་དྲན་སོགས་ཀྱི་ཡན་ལག་དྲུག་གི་སྔགས་ཀྱི་
སྤྱོད་པ་བསྐྱེད་རིམ་མངོན་པར་རྫོགས་པར་བྱང་ཆུབ་པའི་ཐོབ་བྱ་མཆོག་ཟུང་འཇུག་གི་གོ་འཕང་ཐོབ་པའི་ཐབས་
བརྗོད་བྱར་སྟོན་པའི་ལེའུ་འདི་གསུངས་སོ། །གཉིས་པ་ལ་གསུམ། འདོད་ཡོན་ལ་ཆགས་པ་ལམ་བྱེད་གྱི་སྤྱོད་
པས་བྱང་ཆུབ་སྒྲུབ་དགོས་པར་བསྟན་པ། ལམ་འདི་ལ་བརྟེན་ནས་བྱོན་ཟིན་གྱི་སངས་རྒྱས་བྱང་སེམས་རྣམས་
ཀྱིས་སྤྱོད་པ་འདིས་འབྲས་བུ་ཐོབ་པར་བསྟན་ལ་འདོད་ཡོན་ལ་ལོངས་སྤྱོད་པའི་དུས་ཀྱི་སྒོམ་བསམ་བསྟན་
པའོ། ། དང་པོ་ལ་གསུམ། སྤྲོས་བཅས་ཀྱི་སྤྱོད་པ་ནས་འདོད་ཡོན་མི་དགག་པར་བསྟེན་པ། སྤྲོས་མེད་ཀྱི་
སྤྱོད་པ་ནས་འདོད་ཡོན་བསྟེན་ཅིང་ལུས་གདུང་བ་དགག་པ། ཤིན་ཏུ་སྤྲོས་མེད་ཀྱི་སྤྱོད་པ་བྱེད་པས་འདོད་ཆེན་
བསྟེན་ནས་སྒོ་གསུམ་བདེ་བར་གནས་པའོ། ། དང་པོ་ནི། འདོད་པའི་ལོངས་སྤྱོད་ནས། ཐོབ་པར་འགྱུར་
བའི་བར་ཏེ། གང་ལ་སྤྱོད་ན་རང་གི་དབང་བོ་རྟེན་བཅས་རྒྱུས་པར་འགྱུར་བའི་འདོད་པའི་ལོངས་སྤྱོད་ཐམས་
ཅད་ལ་ཇི་ལྟར་འདོད་པར་བསྟེན་ནས་སྤྲོས་བཅས་ཀྱི་སྤྱོད་པ་སྤྱད་ན་ནི་སྤྱོད་པ་ཁྱད་པར་ཅན་འདི་ལྟ་བུའི་སྤྱོད་པ་
ཡིས་ཚེ་འདིར་སངས་རྒྱས་རྡོ་རྗེ་འཆང་མྱུར་དུ་ཐོབ་པར་འགྱུར་རོ། །གཉིས་པ་ནི། འདོད་པའི་ནས། འགྲུབ་
པར་འགྱུར་བའི་སྤྲོས་མེད་ཀྱི་སྤྱོད་པ་དེས་ཀྱང་འདོད་པའི་ལོངས་སྤྱོད་ཐམས་ཅད་ནི་ཇི་ལྟར་འདོད་པར་བསྟེན་
པར་བྱ་སྟེ། དེ་ཡང་རང་གི་ལྷ་ཡི་སྦྱོར་བ་སྟེ་རྣལ་འབྱོར་ལ་གནས་པ་ཡི་སྒོ་ནས་བྱ་ཞིང་། མཆོད་པས་བདག་དང་
གཞན་ལྷ་རྣམས་ལའང་མཆོད་པར་བྱའོ། ། ཐེག་པ་འདིར་ལུས་ངལ་ཞིང་གདུང་བར་བྱེད་པའི་དཀའ་སྤྱད་
དང་། སྦྱངས་པའི་ཡོན་ཏན་བཅུ་གཉིས་ཀྱི་སྡོམ་པ་དང་། ཟས་གཅོད་པ་དང་མེར་འཆོང་པ་ལ་སོགས་པའི་ལས་
70



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མི་བཟད་པ་དེ་རྣམས་བསྟེན་ཀྱང་དངོས་གྲུབ་མཆོག་འགྲུབ་པར་མི་འགྱུར་གྱི། འདོད་པའི་ལོངས་སྤྱོད་ཐམས་
ཅད་ལ་དེའི་རང་བཞིན་ཤེས་པའི་སྒོ་ནས་བསྟེན་ན་མྱུར་དུ་འགྲུབ་པར་འགྱུར་རོ། ། གསུམ་པ་ནི། སློང་མོ་
བཞིན་ནས། སྲེག་པར་འགྱུར་བའི་བར་ཏེ། འདི་ལ་གཉིས། དྲང་དོན་དང༌། ངེས་དོན་ནོ། དང་པོ་ནི།
ཟས་ལ་ཧ་ཅང་སྲེད་པས་སློང་མོ་སློང་བ་དང་ཞིང་ལས་དང་ཚོང་སོགས་བྱས་པ་ལས་བྱུང་བའི་ཟས་ཟ་ཞིང་སྔགས་
མི་བཟླ་སྟེ། ཚུལ་དེ་ལྟ་བུའི་སྒོ་ནས་སློང་བ་སོགས་ལའང་དགའ་བར་མི་བྱའོ། ། དབང་པོ་རྟེན་བཅས་རྒྱས་པར་
འགྱུར་པའི་འདོད་པ་ཀུན་ལ་ལོངས་སྤྱོད་ཅིང་། སྔགས་ཀྱི་ཡན་ལག་ལྷའི་རྣལ་འབྱོར་མ་ཉམས་པར་བཟླས་པ་སྟེ་
བསྒོམ་མོ། ། ཚུལ་དེ་ལྟར་ལུས་དང་ངག་དང་སེམས་རྣམས་ནི་བདེ་བར་གནས་ན་ལྷན་སྐྱེས་ཀྱི་བདེ་བ་འཕེལ་ན་
རྫོགས་པའི་བྱང་ཆུབ་རྡོ་རྗེ་འཆང་ཐོབ་པར་འགྱུར་ཞིང་། དེ་ལས་གཞན་དུ་མུ་སྟེགས་ཀྱི་དཀའ་སྤྱད་དང་འདྲ་
བར་ལམ་འདིར་དཀའ་ཐུབ་བསྟེན་ན་དུས་མ་ཡིན་པར་འཆི་བ་དང་དམྱལ་བར་ངེས་པར་སྲེག་པར་འགྱུར་
རོ། ། གཉིས་པ་ནི། སློང་མོ་ནི་རླུང་སྔགས་ངོ་བོ་ཐ་དད་དུ་ཞེན་པའོ། ། ཟས་ནི་དེ་ལྟར་བཟུང་ནས་སྔགས་
བཟླ་བ་མི་བློ་སྟེ་སློངས་ལ་དགའ་བར་མི་བྱའོ་ནི་སྔར་ལྟར་མི་བྱེད་པར་རླུང་སྔགས་དབྱེར་མེད་དུ་སྦྱར་བའོ། །
འདོད་པ་ཀུན་ལ་ལོངས་སྤྱོད་ཅིང་སྔགས་ཀྱི་ཡན་ལག་མ་ཉམས་བཟླས་ནི། འདོད་ཡོན་ལ་ལོངས་སྤྱོད་པའི་སྒོ་
ནས་ལྷའི་རྣལ་འབྱོར་དང་ལྡན་པས་རླུང་ལྡང་འཇུག་གནས་གསུམ་གྱི་རང་གདངས་ཡི་གེ་གསུམ་གྱི་གདངས་སུ་
སྦྱར་ནས་བཟླ་བའོ། ། གཉིས་པ་ནི། སངས་རྒྱས་ནས། བསྟེན་པས་སོའི་བར་ཏེ། སངས་རྒྱས་རིན་པོ་ཆེ་ལྟ་
བུ་དང་། བྱང་ཆུབ་སེམས་དཔའ་པད་དཀར་ལྟ་བུ་ལ་སོགས་གང་ཟག་རིགས་བཞི་དང་། སྔགས་ཀྱི་སྤྱོད་པ་ནི་
རྒྱུད་སྡེ་འོག་མ་གསུམ་གྱི་སྤྱོད་པ་སྟེ་དེ་དག་ལས་མཆོག་ཏུ་གྱུར་བའི་བླ་མེད་ལ་སྤྱོད་པ་རྣམས་ཀྱིས། ཆོས་ཏེ་སྒྱུ་
ལུས་དང་། མི་གཡོ་བ་སྟེ་འོད་གསལ་གྱི་ཡེ་ཤེས་གཉིས་དབྱེར་མི་ཕྱེད་པའི་ཟུང་འཇུག་གི་གོ་འཕང་མཆོག་བརྙེས་
པ་ནི། འདོད་པའི་ཡོན་ཏན་ཐམས་ཅད་ལ་ལོངས་སྤྱོད་པ་བསྟེན་ནས་བྱུང་བས་སོ་ཞེས་པ་ནི་དགོངས་མིན་དུ་
བཤད་པའོ། ། གསུམ་པ་ལ་གཉིས། མདོར་བསྟན་པ་དང༌། རྒྱས་པར་བཤད་པའོ། ། དང་པོ་ནི། ཆགས་
ཅན་ནས། ཆགས་པར་བྱ་བའི་བར་ཏེ། ཆགས་ཅན་འདོད་ཡོན་ལ་ལོངས་སྤྱོད་པར་དགའ་བ་ཟུང་འཇུག་གི་ཡེ་
ཤེས་ཚེ་འདིར་ཐོབ་པར་འདོད་པའི་དབང་པོ་རྣོན་པོ་ཡིས། རྟག་ཏུ་སྟེ་སྤྱོད་ལམ་ཐམས་ཅད་དུ་འདོད་ཡོན་ལྔ་
རྣམས་བསྟེན་པར་བྱའོ། ། དགོས་པ་ནི་བྱང་ཆུབ་སེམས་དཔའ་སྟེ་མིག་ལ་སོགས་པའི་དབང་བོ་རྣམས་མཉེས་
པར་ཏེ་ཚིམ་པར་བྱ་ཞིང་། དེ་ལ་བརྟེན་ནས་བྱང་ཆུབ་སྟེ་ལུས་ཀྱི་འབྱུང་བ་བཞི་དང་། ཉི་མ་ཕུང་བོ་ལྔ་རྣམས་
རྒྱས་པར་བྱ་ལ། དེ་ལ་བརྟེན་ནས་ཆགས་པར་བྱ་བ་ལྷན་སྐྱེས་ཀྱི་བདེ་ཆེན་རྒྱས་པར་འགྱུར་རོ། ། གཉིས་པ་ལ་
71



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསུམ། སྤྱི་དོན་གྱི་སྤྲོས་བཅས་ཀྱི་སྒོམ་བསམ། སྦས་དོན་གྱིས་སྤྲོས་མེད་ཀྱི་སྒོམ་བསམ། མཐར་ཐུག་གི་ཤིན་ཏུ་
སྤྲོས་མེད་གྱི་སྒོམ་བསམ་བསྟན་པའོ། ། དང་བོ་ལ་གསུམ། གཟུགས་སོགས་ཐབས་ཀྱི་ལྷར་བསྒོམ་པ། ཤེས་
རབ་ཀྱི་ལྷར་བསྒོམ་པ། ཐམས་ཅད་ཀྱང་རྡོ་རྗེ་འཆང་གི་བདག་ཉིད་དུ་བལྟ་བའོ། ། དང་པོ་ལ་གཉིས། རྒྱས་
པར་བཤད་པ་དང་། དོན་བསྡུ་བའོ། ། དང་པོ་ནི། གཟུགས་ལ་རྣམ་གསུམ་ཤེས་བྱས་ནས། ། ནས། མི་
བསྐྱོད་པ་ཡི་ཚུལ་བརྙེས་པའོ། ། ཞེས་པའི་བར་ཏེ། གཟུགས་ལ་མཆོག་དམན་བར་མ་རྣམ་པ་གསུམ་དུ་ཤེས་
པར་བྱས་ནས་དེ་ཉིད་བཅོམ་ལྡན་འདས་སྣ་ཚོགས་པ་སྟེ་སངས་རྒྱས་ཐམས་ཅད་ཀྱི་སྐུ་རྡོ་རྗེའི་རིགས་ཀྱི་སྤྲུལ་བའི་
གཞི་རྣམ་པར་སྣང་མཛད་ཀྱི་ངོ་བོར་མོས་ནས་མཆོད་པ་སྟེ་སྤྲོས་བཅས་ཀྱི་སྤྱོད་པ་བྱེད་པས་ལྷ་རྣམས་མཆོད་པར་
བྱའོ། ། སྒྲ་ལའང་རྣམ་པ་གསུམ་དུ་ཤེས་པར་བྱས་ནས་ལྷ་རྣམས་ལ་ནི་དབུལ་བར་བྱ་སྟེ། གསུམ་པོ་དེ་ཉིད་
བཅོམ་ལྡན་འདས་སྣ་ཚོགས་པ་སངས་རྒྱས་རིན་ཆེན་འབྱུང་གནས་ཀྱི་ངོ་བོར་མོས་ནས་དེས་གཙོ་མཛད་པ་རྣམས་
ལའོ། ། དྲིལ་རྣམ་པ་གསུམ་དུ་ཤེས་པར་བྱས་ནས་སངས་རྒྱས་འོད་དཔག་མེད་སོགས་ཏེ་འཁོར་བཅས་ལ་
དབུལ་བར་བྱ་སྟེ། དེ་ཉིད་བཅོམ་ལྡན་འདས་སྣ་ཚོགས་པ་འདོད་ཆགས་ཆོས་ཀྱི་འབྱུང་གནས་འོད་དཔག་མེད་
ཀྱི་ངོ་བོར་མོས་ནས་དེས་གཙོར་མཛད་པ་རྣམས་ལའོ། །རོ་ལའང་རྣམ་པ་གསུམ་དུ་ཤེས་པར་བྱས་ནས་དོན་
གྲུབ་ཀྱི་རིགས་ཀྱི་ལྷ་རྣམས་ལ་ནི་དབུལ་བར་བྱ་སྟེ། དེ་ཉིད་སངས་རྒྱས་སྣ་ཚོགས་པའི་བདག་ཉིད་ཅན་སངས་
རྒྱས་ཐོགས་མེད་རྡོ་རྗེ་འཛིན་དོན་གྲུབ་ཀྱི་ངོ་བོར་མོས་ནས་དེས་གཙོ་མཛད་པ་རྣམས་ལའོ། ། རེག་ལའང་རྣམ་
པ་གསུམ་དུ་ཤེས་པར་བྱས་ནས་བདག་གི་རིགས་ཏེ་རྡོ་རྗེའི་རིགས་ཀྱི་ལྷ་རྣམས་ལ་དབུལ་བར་བྱ་སྟེ། དེ་ཉིད་
བཅོམ་ལྡན་འདས་རྡོ་རྗེ་ཅན་མི་བསྐྱོད་པའི་ཚུལ་བརྙེས་པ་སྟེ་ངོ་བོར་མོས་ནས་དེས་གཙོ་མཛད་པ་རྣམས་ལ་
དབུལ་བར་བྱའོ། ། གཉིས་པ་ནི། གཟུགས་སྒྲ་ནས། བཏུས་པའོ་ཞེས་པའི་བར་ཏེ། གཟུགས་སྒྲ་དྲི་རོ་ལ་
སོགས་ལྔ་རིགས་ལྔའི་ངོ་བོར་མོས་ནས་ལོངས་སྤྱོད་པ་ལ་རྟག་ཏུ་སེམས་ནི་སྦྱར་བར་བྱ་སྟེ། འདི་དེ་སངས་རྒྱས་
ཐམས་ཅད་ཀྱི་གསང་ཤིང་སྦས་པ་མཆོག་གི་དངོས་གྲུབ་ཐོབ་པར་བྱེད་པའི་ཐབས་ཀྱི་སྙིང་པོ་བཏུས་པའོ། །
གཉིས་པ་ནི། གཟུགས་སྒྲ་ནས། རྣམ་པར་བསྒོམ་པའི་བར་ཏེ། གཟུགས་སྒྲ་དྲི་སོགས་སྔགས་པ་ཡི་ཤེས་རབ་ཀྱི་
ལྷ་ཉིད་དུ་ནི་རྟག་ཏུ་བསྒོམ་པར་བྱ་སྟེ། དེ་ཡང་གཟུགས་སོགས་ལྔ་སྤྱན་སོགས་ལྔའི་ངོ་བོར་བསྒོམ་པར་བྱའོ། །
ཡང་ན་དེ་ལ་སྒོམ་པ་ནི་རྣམ་སྣང་ལ་སོགས་པའི་རིགས་ཀྱི་ཚུལ་དུ་རྣམ་པར་བསྒོམ་པར་བྱ་སྟེ། གཟུགས་གཟུགས་
རྡོ་རྗེ་མ་ནས། རེག་རེག་རྡོ་རྗེ་མའི་ངོ་བོར་བསྒོམ་མོ། ། གསུམ་པ་ནི། འགྲེལ་བ་ཁ་བསྐང་བ་སྟེ། ཡུལ་ལྔ་བོ་
ཐམས་ཅད་རྡོ་རྗེ་འཆང་གི་ངོ་བོར་བལྟས་ནས་ལོངས་སྤྱོད་པ་སྟེ་སྤྱི་དོན་ནོ། ། གཉིས་པ་སྦས་དོན་ལ་གསུམ།
72



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྒྱས་པར་བཤད་པ། ཉམས་སུ་ལེན་ཚུལ་གསལ་བར་བསྟན་པ། ཡེ་ཤེས་གསུམ་གྱི་དབྱེ་བ་བསྟན་པའོ། ། དང་
པོ་ནི། གཟུགས་ལ་རྣམ་གསུམ་སོགས་ནི། གཟུགས་ཡིད་དུ་འོང་མི་འོང་བར་མ་གསུམ་རིམ་པ་བཞིན་དུ་སྣང་
མཆེད་ཐོབ་གསུམ་གྱི་རང་བཞིན་བརྒྱད་ཅུའི་ཡུལ་དུ་ཤེས་པར་བྱས་ནས་རྗེས་སུ་མྱོང་བ་ནི་མཆོད་པ་སྟེ། དེས་
བདག་ཉིད་ལ་མཆོད་པར་བྱའོ། ། ཇི་ལྟར་ན་མཆོད་པའི་འཁོར་གསུམ་རང་རྡོ་རྗེ་འཆང་དུ་བྱས་པའི་ངོ་བོར་ལྟ་
བའི་སྒོ་ནས་སྣ་ཚོགས་པ་སྟེ་རྟེན་བརྟེན་པའི་དཀྱིལ་འཁོར་ཐམས་ཅད་ཀྱི་བདག་ཉིད་སངས་རྒྱས་རྣམ་པར་སྣང་
མཛད་ཀྱི་སྤྲུལ་གཞི་རྡོ་རྗེ་འཆང་རྣལ་འབྱོར་བ་རང་ཉིད་ལའོ། ། དེ་བཞིན་དུ་སྒྲ་སོགས་བཞི་ལའང་སྦྱར་ཏེ།
སངས་རྒྱས་རིན་ཆེན་འབྱུང་གནས་དང་། འདོད་ཆགས་ཆོས་ཀྱི་འབྱུང་གནས་འོད་དཔག་མེད་ཀྱི་གཙོ་བོ་རྡོ་རྗེ་
འཆང་དང་། ཐོགས་མེད་རྡོ་རྗེ་ཅན་ནི་དོན་གྲུབ་དང་། མི་བསྐྱོད་པའི་ཚུལ་བརྙེས་པ་སྟེ་སྐྱེད་པར་བྱེད་པའི་རྡོ་
རྗེ་འཆང་གི་ངོ་བོ་རྣལ་འབྱོར་པ་དེ་ལ་མཆོད་པའོ། ། མདོར་ན་དེ་རྣམས་ཀྱིས་སྒྲུབ་པ་བོ་རང་ཉིད་རིགས་ལྔའི་
བདག་ཉིད་རྡོ་རྗེ་འཆང་དུ་བསྐྱེད་པའི་ཚུལ་བསྟན་ནོ། ། གཉིས་པ་ནི། གཟུགས་སྒྲ་རོ་ལ་སོགས་པ་སྣང་བ་
གསུམ་གྱི་ཡེ་ཤེས་ཀྱི་ངོ་བོར་སྒོམ་པ་ལ་རྟག་ཏུ་སེམས་ནི་སྦྱར་བར་བྱ་ཞིང་། བཤད་མ་ཐག་པའི་ཚུལ་འདི་དེ་
སངས་རྒྱས་ཐམས་ཅད་ཀྱི་གསང་བའི་སྙིང་པོ་བཏུས་པའོ། ། གཟུགས་སྒྲ་དྲི་སོགས་སྔགས་པ་ཡིས་སྣང་བའི་ཡེ་
ཤེས་གསུམ་གྱི་ངོ་བོ་ཉིད་དུ་ནི་རྟག་ཏུ་བསྒོམ་པར་བྱའོ། ། གསུམ་པ་ནི། ཡང་ན་དེ་ལ་སྒོམ་པ་ནི་ཞེས་པ་ནི་
གཟུགས་སོགས་ཕྱི་རོལ་ཐ་མལ་བའི་ཡུལ་དུ་ཞེན་པ་བཟློག་ནས་མཉམ་གཞག་ཏུ་སྣང་བ་གསུམ་གྱི་ཡེ་ཤེས་ཉམས་
སུ་མྱོང་བ་ལས་རྗེས་ཐོབ་ཏུ་རང་བཞིན་གྱི་རྟོག་པ་རྣམས་ཉམས་སུ་མྱོང་བའི་ཚེ་ན་ཡུལ་རྣམས་ཡེ་ཤིས་གསུམ་གྱི་ངོ་
བོར་ཤེས་པར་བྱ་བའི་དོན་ནོ། ། གསུམ་པ་ནི། ཚིགས་བཅད་ལྔའི་རྐང་པ་དང་པོའི་གཟུགས་སྒྲ་སོགས་རྣམ་པ་
གསུམ་དུ་ཤེས་པར་བྱ་བ་ནི་འོད་གསལ་དུ་གཞུག་རྒྱུ་ངོས་བཟུང་བའོ། ། རྐང་པ་གཉིས་པའི་མཆོད་པ་དང་
དབུལ་བའི་དོན་ནི་གཟུགས་སྒྲ་སོགས་འོད་གསལ་དུ་བཅུག་པའོ། ། རྐང་པ་གསུམ་པ་དང་བཞི་བ་རྣམས་གྱི་
དོན་ནི་བཅུག་ནས་སྐྱེས་པའི་དོན་གྱི་འོད་གསལ་གྱི་ཡེ་ཤེས་སོ། ། འདིར་ཡིག་དོན་ཟུར་དུ་མ་བྱུང་ཀྱང་དང་པོའི་
སྤྱི་དོན་གྱི་ངེས་དོན་ཡང་བཤད་པ་ཡིན་ནོ། ། གསུམ་པ་ནི། སངས་རྒྱས་རྗེས་སུ་དྲན་པར་སྦྱོར། ། ནས།
འཐོབ་པར་འགྱུར་བའི་བར་ཏེ། སྐུ་སྒོམ་པ་ནི་རིགས་བརྒྱ་སོགས་ཀྱི་ལུས་དབེན་གྱིས་སངས་རྒྱས་རྗེས་སུ་དྲན་
པར་སྦྱོར་བ་དང་། གསུམ་ སྒོམ་ པ་ནི་རླུང་སྔགས་དབྱེར་མི་ཕྱེད་པའི་ཆོས་ནི་རྗེས་སུ་དྲན་པ་སྒོམ་པ་དང་།
ཐུགས་སྒོམ་པ་ནི་རྡོ་རྗེ་སྟེ་སེམས་དབེན་གྱི་སྣང་བ་གསུམ་གྱི་ཡེ་ཤེས་རྗེས་སུ་དྲན་པ་སྒོམ་མོ། །རིགས་ནི་ཞེས་པ་
སྒྱུ་ལུས་པའི་ལུས་ངག་ཡིད་གསུམ་གྱི་དེ་ཁོ་ན་ཉིད་དོ། ། དེའི་རྗེས་སུ་དྲན་པ་ནི་ཡེ་ཤེས་གསུམ་གྱིས་རང་གི་ཡུལ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ། -
དེ་དག་སོ་སོར་ཤེས་པ་དང་སྦྱོར་བ་ནི་དེ་གསུམ་རིམ་གྱིས་ཐིམ་ནས་འོད་གསལ་དང་གཅིག་ཏུ་གྱུར་བའོ། ། ཁྲོ་བོ་
ནི་མ་དག་པའི་སྒྱུ་མའི་སྐུའོ། ། དེའི་རྗེས་སུ་དྲན་པ་སྒོམ་པ་ནི། དེ་ནི་འོད་གསལ་ལས་བར་མ་ཆོད་པའི་ཚུལ་
གྱིས་སྐྱེ་བའོ། ། ལྷ་ནི་མ་དག་པའི་སྒྱུ་ལུས་སོ། ། རྗེས་སུ་དྲན་པ་ནི་དེ་ཉིད་ཆུ་ཟླ་སོགས་དང་འདྲ་བར་བསམ་
པའོ། ། སྦྱོར་བ་ནི་དེ་དོན་གྱི་འོད་གསལ་དུ་དག་པ་སྟེ། དེ་ལྟར་བསྒོམས་ན་བྱང་ཆུབ་ཟུང་འཇུག་གི་སྐུ་འཐོབ་
པར་འགྱུར་རོ་ཞེས་པ་ནི་དགོངས་བཤད་དོ། ། བཞི་བ་ལ་གཉིས། རིམ་གཉིས་ཐུན་མོང་བའི་སྙོམས་འཇུག་གི་
ཆོག བསྐྱེད་རིམ་པའི་སྙོམས་འཇུག་གི་ཆོ་ག་བྱེ་བྲག་ཏུ་བཤད་པའོ། ། དང་པོ་ནི། བུད་མེད་རབ་ཏུ་
མདངས་བཟང་བ། ། ནས། འཐོབ་པར་འགྱུར་བའི་བར་ཏེ། བུད་མེད་གཟུགས་རབ་ཏུ་མདངས་བཟང་བ།
ན་ཚོད་ལོ་གྲངས་བཅུ་དྲུག་ལོན་པ་རྙེད་ནས་རེག་བྱ་རྡོ་རྗེ་མར་བསྐྱེད་དེ་བྱིན་གྱིས་བརླབས་པའི་གནས་ཏེ་ཡུལ་
ཡིད་དུ་འོང་བ་ཆེ་འབྲིང་ཆུང་ངུ་གསུམ་གྱིས་དབེན་པར་བདག་ཉིད་ལ་མཆོད་པ་རབ་ཏུ་བརྩམ་པར་བྱའོ། །
རྣམ་སྣང་གི་སྒྲུབ་པ་བོས་ནི་རིག་མ་དེ་བཞིན་གཤེགས་པའི་བཙུན་མོའི་མཆོག་སྤྱན་མར་བསྒོམ་མོ། ། ལ་སོགས་
པས་ནི་རིན་འབྱུང་འོད་དཔག་མེད་དོན་གྲུབ་ཀྱི་རིགས་ཀྱི་སྒྲུབ་པ་བོ་རྣམས་ཀྱིས་མཱ་མ་ཀི་གོས་དཀར་མོ་སྒྲོལ་མར་
བསྐྱེད་པར་བསྟན་ཏོ། ། དེའི་ཚེ་ཕོ་མོའི་དབང་བོ་གཉིས་ནི་མཉམ་པར་སྦྱར་བ་སོགས་ཀྱི་སྒོ་ནས་སངས་རྒྱས་རྡོ་
རྗེ་འཆང་ཆེན་པོའི་དངོས་གྲུབ་ཚེ་འདིར་ཐོབ་པར་འགྱུར་རོ། ། གཉིས་པ་ནི། ཡི་གེ་ཧཱུྃ་དང་ནས། བསྒོམ་
པར་བྱ་བའི་བར་ཏེ། ཡི་གེ་ཧཱུྃ་དང་ཨོཾ་དག་དང་ཨཱདང་ཕཊ་ཀྱང་རབ་བརྟག་བྱ་ནི། རང་གི་གསང་གནས་མི་
དམིགས་པ་ལས་ཧཱུཾ་དང་དེ་ལས་རྡོ་རྗེ་སྔོན་པོ་རྩེ་ལྔ་བ་ནོར་བུར་ཨོཾ་གྱིས་མཚན་ཞིང་བུ་གར་ཕཊ་ཡིག་སེར་པོས་
བཀག་པ་དང་། ཡུམ་གྱི་གསང་གནས་ཡཿ དང་དེ་ལས་པདྨ་དམར་པོ་འདབ་བརྒྱད་ཀྱི་བུ་གར་ཕཊ་སེར་པོས་
བཀག་པར་བསམ་པའོ། ། རྡོ་རྗེ་དང་པདྨའི་ནང་འོད་ཟེར་རྣམ་པ་ལྔས་ཁྱབ་པར་བསྒོམ་པར་བྱ་ཞིང་། དེའི་ཚེ་
སྤྱན་ལ་ནི་ཟླ་བའི་འོད་བཞིན་དུ་དཀར་པོ་འབར་དང་བཅས་པ་ཡིད་དུ་འོང་བ་བསྒོམ་པར་བྱ་ལ། དེས་གཞན་གྱི་
མདོག་ཀྱང་རིགས་འགྲོས་ཀྱིས་མཚོན་ནོ། ། ལྔ་ བ་ལ་གསུམ། མདོར་བསྟན་པ་དང༌། རྒྱས་པར་བཤད་པ་
དང་། དེ་དག་གི་འབྲས་བུ་བསྟན་པའོ། དང་པོ་ནི། སངས་རྒྱས་སོགས་རྐང་པ་གཉིས་ཏེ། སངས་རྒྱས་རྗེས་
སུ་དྲན་པར་སྦྱོར་བ་ལ་སོགས་པ་ནི་བྱང་ཆུབ་ཐོབ་པར་འདོད་པས་བསྒོམ་པར་བྱའོ། ། གཉིས་པ་ལ་དྲུག
སངས་རྒྱས་རྗེས་དྲན་སོགས་ཀྱིས་ཟུང་འཇུག་པའི་དང་པོ་སྦྱོར་བ་བསྟན་པ། དམ་ཚིག་རྗེས་དྲན་གྱི་ལྕེ་ཆུང་གི་
བདུད་རྩི་བཏུང་ཚུལ། དཀྱིལ་འཁོར་རྗེས་དྲན་གྱིས་ཟུང་འཇུག་པའི་དཀྱིལ་འཁོར་རྒྱལ་མཆོག་བསྟན་པ། སྐུ་
རྗེས་དྲན་སོགས་ལྔས་རིམ་གཉིས་ཀྱི་སྐུ་གསུང་ཐུགས་བྱིན་གྱིས་བརླབས་པ། དམ་ཚིག་རྗེས་དྲན་གྱིས་དོན་དམ་
74



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའི་དཀྱིལ་འཁོར་དུ་འཇུག་ཚུལ། དེ་ལས་ལྡང་བའི་རིམ་པ་བསྟན་པའོ། ། དང་པོ་ནི། དེ་ལ་སངས་རྒྱས་
ནས། ཁྲོ་བོའི་སྤྲིན་རྣམས་སྤྲོ་བའི་བར་ཏེ། དེ་ལ་སངས་རྒྱས་རྗེས་སུ་དྲན་པ་ཇི་ལྟར་བསྒོམ་ཞེ་ན། བྷ་ག་ནི་འོད་
གསལ་ལོ། ། ལིངྒ་ནི་སྒྱུ་ལུས་སོ། བཞག་པ་ནི་སྒྱུ་ལུས་འོད་གསལ་དུ་བཅུག་པའོ། ། སངས་རྒྱས་གཟུགས་ནི་
བསྒོམ་པར་བྱ་ནི་འོད་གསལ་ལས་ཟུང་འཇུག་གི་སྐུར་བཞེངས་པའོ། ། བ་སྤུ་རྣམས་ཀྱི་བུ་ག་ན་སྟེ་ཟུང་འཇུག་
པའི་ཡུམ་གྱི་པདྨ་ནས། མཁས་པས་སངས་རྒྱས་རྣམ་སྣང་གི་སྤྲིན་རྣམས་སྤྲོ་བར་བྱའོ། གཞན་རྣམས་ནི་སྔར་
ལྟར་ལ། ཆོས་རྗེས་སུ་དྲན་པ་དང་རྡོ་རྗེ་ཆོས་སོགས་ནི་རང་རང་གི་ཁྱད་པར་དང་། ཆོས་ཀྱི་སྤྲིན་རྣམས་སྤྲོ་
སོགས་རྐང་པ་ཐ་མ་རྣམས་ཀྱི་དོན་ནི་ཆོས་འོད་དཔག་མེད། རྡོ་རྗེ་མི་བསྐྱོད་པ། རིགས་རིན་འབྱུང་
། ཁྲོ་བོ་
དོན་གྲུབ་རྣམས་སྤྲོ་བའོ། ། གཉིས་པ་ནི། དེ་ལ་དམ་ཚིག་ནས། རྡོ་རྗེ་སེམས་དཔའ་མཆོད་ཀྱི་བར་ཏེ།
བདག་གི་རྡོ་རྗེ་ནི་འདིར་ལྕེའོ། ། པདྨ་ནི་རྐང་ནོ། དབང་པོ་གཉིས་ནི་མཉམ་པར་སྦྱར་བ་ནི་ལྕེ་རྩེ་དང་ལྕེ་
ཆུང་གི་རྩེ་མོ་གཉིས་སྦྱར་ནས་དྲུད་པའོ། དེའི་སྟོབས་ཀྱིས་རང་གི་ཀླད་རྒྱ་ན་གནས་པའི་ཁུ་བའི་ཐིག་པ་ལྕེ་ཆུང་གི་
ལམ་ནས་བརྒྱུད་དོ། ། ལྷའི་སྟེང་དུ་བབ་པ་ཡིས་སངས་རྒྱུས་རང་གི་ཕུང་བོ་ལྔ་དང་རྡོ་རྗེ་སེམས་དཔའ་སེམས་
དང་སེམས་བྱུང་རྣམས་མཆོད་དེ་ཚིམ་པར་བྱའོ། ། གསུམ་པ་ནི། དེ་ལ་དཀྱིལ་འཁོར་ནས། ཚུལ་དུ་བྱ་བའི་
བར་ཏེ། དཀྱིལ་འཁོར་ནི་ཕྱུང་བའི་དཀྱིལ་འཁོར་ཏེ། ཟུང་འཇུག་ལ་གནས་པའི་སྒྲུབ་པ་བོས་ཕྱིའི་ཕྱག་རྒྱ་དང་
དབང་བོ་གཉིས་ནི་མཉམ་པར་གཞག་པ་སྟེ་སྙོམས་འཇུག་བྱེད་པའི་ཚེ། འདོད་པའི་སྒྱུ་རྩལ་ལ་མཁས་པ་ལ་
བརྟེན་ནས། བདག་རང་གི་ཁུ་བ་དག་རྣལ་འབྱོར་བས་ནི་རྟག་ཏུ་ཡུམ་གྱི་པདྨར་དབྱུང་ཞིང་། དེ་ལས་དཀྱིལ་
འཁོར་བུ་དང་ཚ་བོ་དང་ཡང་ཚའི་ཚུལ་དུ་སྤྲོ་བར་བྱའོ། ། དཀྱིལ་འཁོར་ཇི་ལྟ་བུ་ཞེ་ན། དཀྱིལ་འཁོར་ཏེ་སྙིང་
པོ་ལེན་པའི་ཚུལ་ཏེ་ཐབས་སུ་བྱའོ་ཞེས་པ་ནི་དགོངས་བཤད་དོ། ། བཞི་བ་ལ་གཉིས། སྐུ་རྗེས་དྲན་སོགས་
གསུམ་གྱིས་བསྐྱེད་རིམ་པའི་སྒོ་གསུམ་བྱིན་གྱིས་བརླབ་པ་དང་། སེམས་རྗེས་དྲན་སོགས་གཉིས་ཀྱིས་རྫོགས་རིམ་
པའི་སྒོ་གསུམ་བྱིན་གྱིས་བརླབ་པ་བསྟན་པའོ། ། དང་པོ་ནི། དེ་ལ་སྐུ་རྗེས་སུ་དྲན་པ་ནས། སེམས་ཀྱང་དེ་
འདྲར་འགྱུར་བའི་བར་ཏེ། རྣལ་འབྱོར་བཞིར་བྱས་ནས། རྣལ་འབྱོར་ཆེན་པོའི་སྐབས་སུ། ལེའུ་བཅུ་གཅིག་
པ་དང་བཅུ་གཉིས་པ་ནས་འབྱུང་བ་ལྟར་རྡོ་རྗེ་གསུམ་གྱི་ལྷ་ཚོགས་སྤྱན་དྲངས་ནས་གསོལ་བ་བཏབ་སྟེ་བསྟིམ་
པའི་རྗེས་སུ། དེ་ལ་སྐུ་རྗེས་སུ་དྲན་པ་ཇི་ལྟར་བསྒོམ་པར་བྱ་ཞེ་ན། དུས་གསུམ་སངས་རྒྱས་ཀུན་གྱི་སྐུ་གང་ཡིན་
པ་རྣམ་པར་སྣང་མཛད་དང་འབྲེལ་བའི་ཕུང་བོ་ལྔ་ཡིས་རབ་ཏུ་རྒྱས་པར་སྤྲུལ་བའི་སྐུ་གང་ཞིག་ཡོད་པ་ལྟར།
བདག་གི་ལུས་ཀྱང་སངས་རྒྱས་ཀྱི་སྐུ་ཡི་རང་བཞིན་གྱི་རྣམ་སྣང་དེ་དང་འདྲ་བར་གྱུར་ཅིག དེ་ལ་གསུང་ནས།



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྡོ་རྗེ་ཆོས་འོད་དཔག་མེད་ཀྱི་གསུང་གང་ཡིན་པའི་གསུང་དེ་ནི། ངེས་པའི་ཚིགས་སོ་ཡང་དག་པ་རིག་པས་
སོ། ། ཁྱད་པར་དུ་བྱས་པའི་ངག་ཕུན་སུམ་ཚོགས་པ་ཡིན་ལ། བདག་གི་ཚིག་ཀྱང་དེ་དང་འདྲ་བར་གྱུར་ཅིག
དེ་ལ་ཐུགས་ནས། གསང་བ་བ་རྣམས་ཀྱི་བདག་པོ་བློ་སྟེ་རེག་བྱ་རྡོ་རྗེ་མ་དང་ལྡན་པ་ཀུན་དུ་བཟང་བོ་མི་བསྐྱོད་
པའི་ཐུགས་གང་ཡིན་པ་དེ་ལྟ་བུར་ནི་བདག་གི་སེམས་ལ་དེ་དང་འདྲ་བར་གྱུར་ཅིག གཉིས་པ་ནི། དེ་ལ་སེམས་
ཅན་ནས། མཉམ་གྱུར་ཅིག་གི་བར་ཏེ། དེ་ལ་ནས། སེམས་ཅན་ཀུན་ཀྱི་ནི་མངལ་སྐྱེས་ལ་སོགས་པའོ། ། དེ་
འདོགས་པའི་གཞི་མཐར་ཐུག་ནི་དེ་རྣམས་ཀྱི་སེམས་གང་ཡིན་པ་སྟེ། དེ་སེམས་ཅན་རྣམས་ཀྱི་འདི་ནི་སྐུ་སྟེ་ལུས་
སོ། ། འདི་ནི་གསུང་སྟེ་ངག་གོ ། འདི་ནི་ཐུགས་ཏེ་ཡིད་དོ་ཞེས་མཚོན་པར་བྱེད་པའི་མཚན་ཉིད་སེམས་དེ་དེ་
ཁོ་ན་ཉིད་དང་རོ་གཅིག་ཏུ་འགྱུར་རོ། ། ཇི་ལྟར་འགྱུར་ན་སངས་རྒྱས་ཐམས་ཅད་ཀྱི་ཞེས་འདི་འདིར་མཁས་པ་
རྣམས་ཀྱིས་དེ་ཁོ་ན་ཉིད་ཀྱི་དོན་བདེ་བ་ཆེན་པོའི་ཡེ་ཤེས་ཀྱིས་རྟོགས་པར་བྱས་པ་ལས། དེ་ཁོ་ན་ཉིད་ཀྱི་ནམ་
མཁའ་དང་བདག་གི་སེམས་གཉིས་རོ་གཅིག་ཏུ་མཚུངས་པར་སྤྱོད་པར་གྱུར་ཅིག དེས་རྫོགས་རིམ་པའི་ཐུགས་
བྱིན་གྱིས་བརླབ་པ་བསྟན་ཏོ། ། སྐུ་དང་གསུང་བྱིན་བརླབ་བྱ་བ་ནི། དེ་ལ་སྔགས་ཐམས་ཅད་ནི་ངག་རྣམས་
སོ། །གཟུགས་ནི་ཚོགས་པའི་དོན་ཏེ་ངག་གི་ཚིགས་སོ། ། དེའི་ཚེ་སྐུ་འདི་དང་འདི་ལྟ་བུའོ་ཞེས་བརྗོད་པ་ནི་
གསུང་དང་། བརྗོད་བཞིན་པའི་ཚེ་ན་ཐུགས་ཏེ་སེམས་ཀྱང་ཇི་ལྟར་བརྗོད་པའི་སྐུའི་རྣམ་པར་ཡོངས་སུ་གྱུར་བ་
ནི་སྐུ་དང་གསུང་དང་ཐུགས་རྗེས་སུ་དྲན་པ་ཇི་ལྟར་བྱ་ཞེ་ན། སྔགས་ཀྱི་རྡོ་རྗེ་ནི་གསུང་གི་རྡོ་རྗེའོ། ། གང་ཡིན་
ནི་ལུས་གང་ཡིན་པ་སྡེ་འདིར་ལུས་ནི་ཚོགས་པའི་དོན་ཏེ་སེམས་ཅན་གྱི་ངག་གི་ཚོགས་སོ། ། གསུང་གི་སྐུ་ཡང་
རྣམ་པ་སྒོམ་པ་ནི། སྐུའི་དོན་ཚིག་ཏུ་བརྗོད་བཞིན་པའི་ཚེ་ཡིད་ཀྱིས་སྐུ་ཞེས་བསམས་པའོ། ། སེམས་ཅན་
ཐམས་ཅད་ཀྱི་སྒོ་གསུམ་གྱི་དེ་ཁོ་ན་ཉིད་དང་། རྡོ་རྗེ་འཆང་གི་སྐུའི་དེ་ཁོ་ན་ཉིད་དབྱེར་མི་ཕྱེད་པ་དེ་དང་འདྲ་
བར་བདག་གི་ལུས་ངག་གཉིས་ཀྱང་། རྟག་ཏུ་སྔགས་འཛིན་པ་རྡོ་རྗེ་འཆང་དང་མཉམ་པར་གྱུར་ཅིག འདིས་
རྫོགས་རིམ་པའི་སྒོ་གསུམ་བྱིན་བརླབ་བྱ་ཚུལ་བསྟན་ཏེ། དགོངས་པས་བཤད་པའོ། ། ལྔ་བ་ནི། དེ་ལ་དམ་
ཚིག་ནས། འཐོབ་པར་འགྱུར་བའི་བར་དམ་ཚིག་ནི་འདིར་འོད་གསལ་ལོ། ། དེ་རྗེས་སུ་དྲན་པ་ལ། དམ་
ཚིག་གི་མཉམ་པ་ཉིད་དེ་ཕོ་མོ་གཉིས་མཉམ་པར་སྦྱོར་བའོ། ། དེའི་ཚེ་ཕའི་ཁུ་བ་མའི་མངལ་དུ་ཕྱུང་བ་ལས་རིམ་
གྱིས་གྲུབ་པའི་ཕུང་སོགས་ནི་དོན་དམ་པའི་འོད་གསལ་དུ་གཞུག་པར་བྱ་རྒྱུའོ། ། བཏུང་བར་བྱ་ནི་དེ་རྣམས་
འོད་གསལ་དུ་བཅུག་པའོ། ། ཚུལ་ཇི་ལྟར་གཞུག་ན། བཤད་རྒྱུད་རྡོ་རྗེ་འཕྲེང་བ་ལས་འབྱུང་བ་ལྟར་རགས་པ་
ཉེར་ལྔ་རིམ་གྱིས་ཐིམ་པའི་སྒོ་ནས་འཇུག་ཚུལ་གསུངས་པའི་ཆོ་ག་བཞིན་དུའོ། ། དགོས་པ་གང་ན། དོན་གྱི་
76



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འོད་གསལ་གྱི་འབྲས་བུ་ཟུང་འཇུག་ཐོབ་པར་འདོད་པས་སོ། ། དེ་བཞིན་གཤེགས་པའི་ཚོགས་ནི་རྣམ་སྣང་གི་
མིང་ཅན་གྱི་གཟུགས་ཀྱི་ཕུང་བོ་ལ་སོགས་པའོ། ། བསད་ན་ནི་སྲོག་གི་མིང་ཅན་གྱི་རླུང་དྷུ་ཏིར་ཐིམ་པའི་ཚུལ་
གྱིས་རླུང་འབྱུང་འཇུག་བཅད་དེ་འོད་གསལ་དུ་ཞུགས་པའོ། ། དེས་ཅིར་འགྱུར་བ་ནི་འབྲས་བུ་ཟུང་འཇུག་གི་
དངོས་གྲུབ་རབ་ཏུ་ཐོབ་པར་འགྱུར་བ་བོ་ཞེས་པ་ནི་དགོངས་བཤད་དེ། འདིས་གཞི་དུས་ཀྱི་འཆི་བ་འོད་གསལ་
དུ་སྡུད་པ་དང་། བསྐྱེད་རིམ་གྱི་ལྷག་མོས་འོད་གསལ་དུ་སྡུད་ཚུལ་དང་། རྫོགས་རིམ་པའི་འོད་གསལ་དུ་འཇུག་
ཚུལ་གསུམ་ཀ་བསྟན་ཏོ། ། དྲུག་པ་ལ་གཉིས། ཤེར་ཕྱིན་དང་མ་སྐྱེས་པ་རྗེས་དྲན་གྱི་འོད་གསལ་དུ་ཞུགས་ནས་
ཟུང་འཇུག་ཏུ་ལྡང་ཚུལ་དང་། མཆོད་པ་རྗེས་དྲན་གྱིས་དཀྱིལ་འཁོར་རྒྱལ་མཆོག་གི་སྤྲུལ་སྐུར་ལྡང་བའི་གཞི་
དགོད་པའོ། ། དང་པོ་ནི། དེ་ལ་ཤེས་རབ་གྱི་ནས། ནམ་མཁའ་བཞིན་གྱི་བར་ཏེ། དེའི་ཤེས་རབ་ནི་སྣང་བ་
གསུམ་དང་། ཕ་རོལ་ཏུ་ཕྱིན་པ་ནི་འོད་གསལ་ལོ། སེམས་ཅན་ཐམས་ཅད་མཐར་འོད་གསལ་དུ་འཇུག་པ་ལས་
མི་འདའ་བས་ན་དམ་ཚིག ། འོད་གསལ་དེར་བསམ་གཏན་གཉིས་ཀྱི་སྒོ་ནས་རྗེས་སུ་དྲན་པ་ཇི་ལྟར་སྒོམ་ཞེ་ན།
སྣང་བ་གསུམ་ལ་སོགས་པ་རང་བཞིན་བརྒྱད་ཅུ་དང་བཅས་པ་ཐམས་ཅད་ཀྱང་རང་བཞིན་གྱིས་ནི་འོད་གསལ་
བའི་དེ་ཁོ་ན་ཉིད་ཀྱི་ངོ་བོར་རྣམ་པར་དག་པའོ། ། འོད་གསལ་ལས་སྒྱུ་མ་ལྟ་བུའི་ལུས་སུ་བྱུང་བས་ན་ཡང་སྲིད་
ཕྱི་མར་མ་སྐྱེས་པའོ། ། དོན་གྱི་འོད་གསལ་གྱི་ངོར་གཉིས་སྣང་གི་སྤྲོས་པ་མེད་པས་ན་ཟག་པ་མེད་པའོ། །
ཟུང་འཇུག་གི་གནས་སྐབས་ན་བྱང་ཆུབ་དག་པའི་སྒྱུ་ལུས་དང་། མངོན་རྟོགས་འོད་གསལ་གཉིས་ངོ་བོ་ཐ་དད་
དུ་མངོན་པར་ཞེན་པ་མེད་དོ། ། ཁམས་ནི་འདིར་འཛིན་པ་སྟེ་སྣོད་ཀྱི་འཇིག་རྟེན་ནོ། ། འབྱུང་བ་ནི་བཅུད་
ཀྱི་སེམས་ཅན་ནོ། འོད་མེད་ནི་དེ་གཉིས་ཀྱི་སྣང་བའང་དོན་གྱི་འོད་གསལ་གྱི་ངོར་མེད་པ་སྟེ་དགོངས་མིན་དུ་
བཤད་པའོ། །དེ་ལ་མ་སྐྱེས་པ་ནི་དོན་གྱི་འོད་གསལ་ལས་ལུགས་ཟློག་ཏུ་ལངས་པ་འཛིན་པའི་ཡན་ལག་སྟེ།
དེ་རྗེས་སུ་དྲན་པའི་སྒོ་ནས་ཟུང་འཇུག་ཇི་ལྟར་སྒོམ་ན། ཐམས་ཅད་ནི་འདིར་དེ་ནས་སུ་འགྱུར་བ་ལྟར་སྔར་གྱི་
འོད་གསལ་དེ་ནས་བར་མ་ཆད་པར་བྱུང་བ་སྟེ། དེ་གང་ན་རང་བཞིན་ནི་དག་པའི་སྒྱུ་ལུས་སོ། ། འོད་གསལ་
བ་ནི་དེའི་ཡ་གྱལ་གྱི་ཡེ་ཤེས་སོ། ། འོད་ཟུང་གཉིས་ངོ་བོ་ཐ་དད་དུ་མེད་པས་ན་མཚན་མ་མེད་པའོ། །དེ་སྐད་
ཅིག་ཀྱང་རིགས་འདྲ་རྒྱུན་མི་ཆད་པས་ན་མི་འགྱུར་བའོ། ། ནམ་མཁའ་ན་ཡོད་པའི་འཇའ་ཚོན་བཞིན་ཏེ་དེ་
དང་འདྲ་བའོ། ། ཟུང་འཇུག་གི་འོད་ཟུང་གཉིས་ངོ་བོ་ཐ་དད་པ་མིན་པས་ན་གཉིས་སུ་མེད་པའོ། ། ཡ་
གཉིས་ཟུང་དུ་འཇུག་པས་ན་གཉིས་སུ་མེད་པའང་མིན་ནོ། ། སྡུག་བསྔལ་ཉེ་བར་ཞི་བས་ན་ཞི་བའོ། ། ཉོན་
མོངས་པའི་ཟག་པ་མེད་པས་ན་ཤིན་ཏུ་དྲི་མ་མེད་པའོ། ། གཟུགས་ཅན་རགས་པ་ལྟར་ལུས་ཀྱིས་རེག་པར་བྱ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བའི་ཡུལ་མ་ཡིན་པས་ན་ནམ་མཁའ་བཞིན་ཏེ་དགོངས་བཤད་དོ། ། གཉིས་པ་ནི། དེ་ལ་ཞེ་སྡང་ནས། ཁུ་
བས་མཆོད་པར་བྱ་བའི་བར་ཏེ། ཞེ་སྡང་ནི་མི་བསྐྱོད་པ་དང༌། དེའི་རིགས་ནི་མི་བསྐྱོད་པའི་རིགས་ཀྱི་ལྷ་མོ་
རྣམས་སོ། ། སོགས་པ་ནི་རྣམ་སྣང་སོགས་ཀྱི་རིགས་གཞན་སྟོན་པའི་ཚིག་གོ ། མཆོད་པ་ནི་ཕྱག་རྒྱ་དང་
འབྲེལ་བའི་རེག་བྱའི་མཆོད་པའོ། རྗེས་སུ་དྲན་པ་ནི་དེ་ལ་བརྟེན་ནས་ཡེ་ཤེས་གསུམ་སྐྱེ་བ་ཤེས་པའོ། ། དེ་ཇི་
ལྟར་སྒོམ་ན། བུད་མེད་སེམས་ནི་རབ་ཏུ་བརྟན་པ་ན་ཚོད་ལོ་གྲངས་བཅུ་གཉིས་ལོན་པ་རྙེད་པ་ན། དེ་ཡང་
པདྨ་ཅན་ལ་སོགས་པའི་རིགས་ཀྱི་དབྱེ་བས་མཉམ་པར་སྦྱོར་བ་རབ་ཏུ་བསྒོམས་ཏེ་སྒྲུབ་པ་བོ་བདག་གི་ཁུ་བ་སྟེ།
ལྷན་སྐྱེས་ཀྱི་དགའ་བས་བདག་ཉིད་ལ་མཆོད་པར་བྱའོ། ། གསུམ་པ་ལ་གཉིས། མཆོག་འགྲུབ་པ། དངོས་
གྲུབ་དམན་པ་འགྲུབ་པའོ། ། དང་པོ་ནི། འདིས་ནི་ནས། ཐུགས་ཀྱང་འགྲུབ་པའི་བར་ཏེ། རྗེས་དྲན་བཅུ་
དྲུག་པོ་འདིས་འབྲས་བུ་དེ་བཞིན་གཤེགས་པ་རྣམ་སྣང་གི་སྐུ་རྡོ་རྗེ་དང་རྡོ་རྗེ་འཛིན་པའི་ཐུགས་དང་ཆོས་འཛིན་
མཆོག་འོད་དཔག་མེད་ཀྱི་གསུང་རྡོ་རྗེ་དག་ཀྱང་། ། ཚེ་འདི་ཉིད་ལ་ཐོབ་པར་འགྱུར་ཞིང་། སྐུ་དང་གསུང་
དང་ཐུགས་རྡོ་རྗེ་གསུམ་དབྱེར་མི་ཕྱེད་པའི་རྡོ་རྗེ་འཆང་ཉིད་ཀྱང་ཚེ་འདི་ཉིད་ལ་འགྲུབ་པར་འགྱུར་རོ། །
གཉིས་པ་ནི། གང་གཞན་ནས། དེ་འགྲུབ་འགྱུར་ཞེས་པའི་བར་ཏེ། དངོས་གྲུབ་གང་སྔར་བཤད་པ་ལས་
གཞན་ཕྲ་མོ་སྟེ་དངོས་གྲུབ་དམན་པ་བསྐྱེད་རིམ་དང་འབྲེལ་བའི་འཇིག་རྟེན་པའི་དངོས་གྲུབ་ཏུ་བཤད་པ་རྣམས་
ཀྱང་། རྡོ་རྗེ་མི་ཕྱེད་གསུམ་བསྒོམས་ཏེ་ཞེས་པའི་རྡོ་རྗེ་ནི་འདིར་ཁམས་གསུམ་མོ། ། མི་ཕྱེད་པ་ནི་རང་དང་
ཁམས་གསུམ་གྱི་དེ་ཁོ་ན་ཉིད་ངོ་བོ་དབྱེར་མེད་པ་སྟེ། དེ་ལྟར་བསྒོམས་ནས་བཟླས་པ་ཙམ་གྱིས་འགྲུབ་པར་
འགྱུར་བ་ནི། རྡོ་རྗེ་བཟླས་པ་བྱས་པ་ལས་དེ་རྣམས་མྱུར་དུ་འགྲུབ་པར་འགྱུར་རོ། ། གཉིས་པ་ནི། དེ་བཞིན་
གཤེགས་པ་ནས་སྔགས་ཀྱི་སྤྱོང་བ་མཆོག་ནི་སྤྱོད་པ་གསུམ་སྟེ་དེ་སྟོན་པའི་ལེའུ་བདུན་པའོ། ། །
བརྒྱད་པ་བཤང་གཅིའི་དམ་ཚིག་གི་ལེའུ་བཤད་པ་ལ་གཉིས། ལེའུ་གཞུང་དང་། མཚན་དོན་ནོ། །
དང་པོ་ལ་གསུམ། སྡུད་པ་བོའི་ཚིག་གིས་གསོལ་བ་བཏབ་པ། བསྟོད་ཅིང་གསོལ་བ་བཏབ་པ། གསོལ་བ་
བཏབ་པའི་དོན་བཤད་པའོ། །དང་བོ་ནི། དེ་ནས་བཅོམ་ལྡན་འདས་ནས། བཏབ་པོའི་བར་ཏེ། དེ་ནས་
སོགས་ལས་དཀོན་མཆོག་ནི་འདིར་ཀུན་ལྟ་བུའི་བྱང་སེམས་རིན་པོ་ཆེའོ། ། དཔལ་ནི་བྱང་སེམས་དེས་ཡིད་
དགའ་བར་བྱེད་པའོ། ། དབང་ཕྱུག་ནི་གཙོ་བོ་སྟེ། དམ་པ་དེ་སྤྱན་ལ་སོགས་པའི་གཙོ་བོར་གྱུར་བའོ། ། རྡོ་
རྗེ་འཛིན་ནི་རྡོ་རྗེ་འཆང་ཆེན་པོ་སྟེ། དེ་ལ་བསྟོད་པའི་རྒྱལ་བོ་འདིས་ནི་འཆད་པར་འགྱུར་བ་འདི་ཉིད་ཀྱིས་
གསོལ་བ་བཏབ་པོ། ། གཉིས་པ་ལ་གཉིས། སྤྱོད་པའི་སྒོ་ནས་བསྟོད་པ། ལམ་སྟོན་པའི་སྒོ་ནས་བསྟོད་
78



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའོ། ། དང་པོ་ནི། རྡོ་རྗེ་སེམས་དཔའི་ནས། བཤད་དུ་གསོལ་བའི་བར་ཏེ། འོད་ཟུང་གཉིས་ངོ་བོ་དབྱེར་
མི་ཕྱེད་པའི་ཚུལ་གྱིས་མཛེས་པས་ན་རྡོ་རྗེ་སེམས་དཔའོ། ། དེ་ཉིད་ནི་སངས་རྒྱས་སུ་བགྲོད་པར་བྱེད་པའི་
ཐབས་ཆེན་པོ་ཡིན་པས་ན་ཐེག་པ་ཆེན་པོའོ། ། ནམ་མཁའ་ནི་འོད་གསལ་ལོ། ། དོན་དམ་དེས་རྣམ་པར་དག་
པར་བྱས་པའི་སྤྱོད་པ་ནི་ནམ་མཁའི་སྤྱོད་པའོ། ། དེས་རྣལ་འབྱོར་པའི་རྒྱུད་སྦྱོང་བས་ན་རྣམ་སྦྱོང་བའོ། །
རྣམ་རྟོག་གི་སྤྲོས་པ་ཐམས་ཅད་དང་བྲལ་བའི་སྤྱོད་པ་ཡིན་པས་ན་ཀུན་ཏུ་བཟང་བོའི་སྤྱོད་པའོ། །ཉན་རང་
དགྲ་བཅོམ་པ་ནི་ཉོན་མོངས་པ་ལས་གྲོལ་བས་ན་རྒྱལ་བ་སྟེ། དེ་དག་ལས་མཆོག་ཏུ་གྱུར་བ་ཁྱོད་ཀྱིས་མཆོད་པ་དེ་
བཤད་དུ་གསོལ་བའོ། ། གཉིས་པ་ནི། འདོད་ཆགས་ནས། རྡོ་རྗེ་ཐེག་པ་ལའོ། ། ཞེས་པའི་བར་ཏེ། འདི་
ལ་གཉིས། དྲན་དོན་དང་། ངེས་དོན་ནོ། ། དང་པོ་ནི། འདོད་ཆགས་ཞེ་སྡང་གཏི་མུག་རྣམ་པར་སྦྱོང་བའི་
བྱེད་པའི་ ཐབས་རྡོ་རྗེ་ ཐག་པ་རབ་ཏུ་སྟོན་པར་མཛད་ཅིང་། ཆོས་ ཐམས་ ཅད་ནམ་མཁའི་དབྱིངས་དང་
མཚུངས་པར་བདེན་སྟོང་དུ་སྟོན་པའི་མཆོག རྒྱལ་བ་རྣམས་བསྐྱེད་པའི་གཞིར་གྱུར་བ་ཁྱོད་ཀྱིས་མཆོད་པ་དེ་
བཤད་དུ་གསོལ། ཐར་པ་ནི་འཁོར་བའི་བག་ཆགས་མ་ལུས་པ་སྤངས་པའི་ཡེ་ཤེས་སོ། །ལམ་ནི་དེ་ཐོབ་བྱེད་
ཀྱི་ཐབས་སོ། ། དེ་ཉིད་རབ་ཏུ་སྟོན་པ། ཐེག་པ་གསུམ་གྱི་ཡོན་ཏན་རྫོགས་པའི་ལམ་ལ་གནས་ཤིང་། སངས་
རྒྱུས་ནི་རྣམ་སྣང་ལ་སོགས་པའོ། ། སྐལ་མཆོག་ནི་དེ་རྣམས་ཀྱི་བདག་པོར་གྱུར་བའོ། ། དེས་ན་དག་པའི་
བདག་ཉིད་ཅན་གྱི་མི་མཆོག་ཁྱོད་ཀྱིས་མཆོད་པ་བཤད་དུ་གསོལ། འོད་གསལ་གྱི་བྱང་ཆུབ་ཀྱི་སེམས་ཀྱི་བདག་
ཉིད་དུ་བཞུགས་ཤིང༌། སེམས་དེ་ནི་རྒྱས་པའི་སྤྱན་ཏེ་དེ་ཁོ་ན་ཉིད་ཇི་ལྟ་བ་བཞིན་གཟིགས་པའོ། ། དེ་དང་
ལྡན་པའི་ཆོས་ཀྱི་འཁོར་ལོ་རབ་ཏུ་བསྐོར་བ། སྐུ་དང་གསུང་ཐུགས་རྡོ་རྗེ་གསུམ་དབྱེར་མི་ཕྱེད་པས་ཤིན་ཏུ་དག་
པའི་རྡོ་རྗེ་ཐེག་པ་ལ་ཕྱག་འཚལ་ལོ། ། གཉིས་པ་ངེས་དོན་ནི། འདོད་ཆགས་མཆེད་པ། ཞེ་སྡང་སྣང་བ་
གཏི་མུག་ཉེར་ཐོབ་སྟེ་ཡེ་ཤེས་གསུམ་གྱི་སྒོ་ནས་བསྟོད་པའོ། ། རྡོ་རྗེ་སྟེ་འོད་གསལ་གྱི་ཡེ་ཤེས་སོ། ། དེས་སྣང་
བགསུམ་དང་དེའི་རང་བཞིན་ཀུན་རྟོག་རྣམས་སྦྱོང་བས་ན་ཐེག་པའོ། ། དེ་རབ་ཏུ་སྟོན་པ་ནི་བཅོམ་ལྡན་
འདས་སོ། ། ཡེ་ཤེས་ཀྱི་མིག་དང་ལྡན་པ་ཁོ་ནས་བལྟ་བར་བྱ་བའི་ཡུལ་ཡིན་པས་ན་ནམ་མཁའི་དབྱིངས་དང་
མཚུངས་པའི་མཆོག་གོ། ། རྒྱལ་ གཞི་ནི་རྣམ་སྣང་སོགས་གང་དུ་ཐིམ་པར་འགྱུར་བའི་གཞི་འོད་གསལ་ལོ།
མཆོད་པ་ནི་འོད་གསལ་དེ་ལས་ཟུང་འཇུག་ཏུ་ལངས་པ་སྟེ། དེ་ཉིད་བཤད་དུ་གསོལ་ལོ། ། ཐར་བ་ནི་མི་སློབ་
པའི་ཟུང་འཇུག་གོ །ལམ་ནི་དེ་ཐོབ་བྱེད་ཀྱི་ཐབས་སོ། ། རབ་སྟོན་པ་ནི་དེ་ཉིད་སྟོན་པར་མཛད་པའོ། །
ཐེག་པ་གསུམ་གྱི་ལམ་ལ་གནས་པ་ནི་སྣང་བ་གསུམ་གྱི་ཡེ་ཤེས་ལ་གནས་པའོ། ། སངས་རྒྱས་སྐལ་མཆོག་ནི་བདེ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བ་ཐམས་ཅད་ཀྱི་བདག་ཉིད་སྒྲུབ་པར་མཛད་པའོ། ། དག་པའི་བདག་ནི་བདེན་གཉིས་ཟུང་དུ་འཇུག་པའི་
བདག་ཉིད་ཅན་ཡིན་པའོ། ། དེ་ལྟ་བུའི་ཡོན་ཏན་དང་ལྡན་པའི་མི་མཆོག་ཁྱོད་ཀྱིས་མཆོད་པ་བཤད་དུ་གསོལ་
ལོ། །བྱང་ཆུབ་ནི་དོན་གྱི་དོན་གསལ་ལོ། ། སེམས་ནི་དག་པའི་སྒྱུ་ལུས་སོ། ། རྒྱས་པའི་སྤྱན་ནི་ཟུང་འཇུག་
པའི་སྤྱན་ལྔའོ། ། ཆོས་ཀྱི་འཁོར་ལོ་རབ་ཏུ་བསྐོར་བ་ནི་བདེན་པ་གཉིས་ཀྱི་ཆོས་ལེགས་པར་སྟོན་པའོ། ། སྐུ་
དང་གསུང་ཐུགས་ཤིན་ཏུ་དག་ནི་འོད་གསལ་གྱིས་སྦྱངས་པར་བྱས་པའི་རྡོ་རྗེ་ཐེག་པའི་བདག་ཉིད་ཅན་ཁྱོད་ལ་
ཕྱག་འཚལ་ལོ་ཞེས་པ་སྟེ་ངེས་དོན་ནོ། ། གསུམ་པ་ལ་གསུམ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་
པ། མཆོད་པའི་ཆོ་ག གསང་བའི་ཆོ་གའོ། ། དང་པོ་ནི། དེ་ནས་རྒྱལ་བོ་ནས་ འགྱུར་བར་བཤད་པའི་
བར་ཏེ། དེ་ནས་རྒྱལ་བོ་རྡོ་རྗེ་འཛིན་ནི་རྡོ་རྗེ་འཆང་ངོ༌། ། ཐམས་ཅད་ནམ་མཁའ་མི་འགྱུར་ཆེ་ནི་ཐམས་ཅད་
སྟོང་བའི་འོད་གསལ་ཏེ། དེ་ཉིད་མི་འགྱུར་བ་དང་ཆེན་པོ་ཡིན་པའོ། །ཐམས་ཅད་ཀྱི་དབང་འདི་ལ་བསྐུར་
བར་གྱུར་ཅིག སེམས་ཅན་ཀུན་གྱི་ཡིད་ཀྱི་འདོད་དོན་རྫོགས་པར་མཛད་པ་དང་འཇིག་རྟེན་པ་ཀུན་ཀྱི་དབང་
བོའོ། ། རྡོ་རྗེ་ནི་དོན་དམ་བདེན་པ་དང་། རིན་ཆེན་ནི་ཀུན་རྫོབ་བདེན་པ་སྟེ་དེ་གཉིས་ཟུང་དུ་འཇུག་པའི་
ཚུལ་གྱིས་འཛིན་པའོ་ཞེས་པ་ནི་དགོངས་མིན་དུ་བཤད་པའོ། ། དེ་བཞིན་གཤེགས་པ་དང་འབྲེལ་བའི་མཆོད་
པ་བསྐྱེད་རིམ་པ་དང་ཐུན་མོང་མ་ཡིན་པའི་མཆོག ། བརྗོད་ནས་རྡོ་རྗེ་གསུམ་དབྱེར་མི་ཕྱེད་པ་ལ་གནས་པ།
ཁམས་གསུམ་པ་རྣམས་རྡོ་རྗེ་འཆང་རང་ཉིད་ཀྱི་སྐུ་གསུང་ཐུགས་སུ་རང་བཞིན་གྱི་སྒོ་ནས་འདུས་པར་མཛད་པས་
ན་སྐུ་དང་གསུང་དང་ཐུགས་སྐལ་མཆོག་གོ །རྒྱལ་བ་རྣམས་འདི་ལས་འབྱུང་བས་ན་རྒྱལ་བ་འབྱུང་བར་འགྱུར་
བའི་མཆོད་པར་བཤད་དེ། དགོངས་ པ་ བཤད་དོ། ། གཉིས་པ་ལ་གསུམ། རྫོགས་རིམ་པའི་མཆོད་པ།
བསྐྱེད་རིམ་པའི་མཆོད་པ། རིམ་གཉིས་ཐུན་མོང་བའི་མཆོད་པའི་ཡན་ལག་གོ ། དང་པོ་ནི། ན་ཆུང་ནས་
རབ་ཏུ་བརྟག་པའི་བར་ཏེ། ན་ཆུང་གཞོན་ནུ་ནི་འདིར་ཡིད་དུ་འོང་བའོ། ། མི་གཡེངས་པ་ནི་འོད་ཟུང་གི་
བདེན་པ་གཉིས་སོ། ། གཟུགས་བཟང་ནི་མཚན་དཔེས་སྤྲས་བའོ། ། གཞོན་པས་བརྒྱན་པ་ནི་ལང་ཚོ་དར་ལ་
བབ་པའོ། ། ལོ་གྲངས་ཉི་ཤུ་ལྔ་ལོན་ནི། ཟུང་འཇུག་གི་ལྷའི་ཕུང་བོ་ལྔ་ཁམས་ལྔ་དབང་བོ་ལྔ་ཡུལ་ལྔ་ཡེ་ཤེས་ལྔ་
སྟེ་ཉེར་ལྔའོ། ། རྙེད་ནི་སྐུ་དེ་ལྟ་བུ་ཐོབ་པའི་ཚུལ་གྱིས་མཆོད་པའོ། ། བྱོལ་སོང་ནི་ལོགས་ན་ཡོད་པའི་དོན་ཏེ།
གཙོ་བོ་ལས་ལོགས་སུ་ཡོད་པའི་འཁོར་གྱི་ལྷ་རྣམས་ཀྱང་རབ་ཏུ་བརྟག་པ་སྟེ་མཆོད་པར་བྱ་བའོ་ཞེས་པ་དགོངས་
བཤད་དོ། ། གཉིས་པ་ལ་གཉིས། གནས་སྦྱངས་ཤིང་མཆོད་པའི་ཡོ་བྱད་བསྒྲུབ་པ་དང་། ཏིང་ངེ་འཛིན་དང་
པོ་གཉིས་སྒོམ་ཚུལ་ལོ། ། དང་པོ་ནི། ས་ཕྱོགས་ནས། རབ་བརྟག་བྱ་བའི་བར་ཏེ། ས་བརྟག་པ་སོགས་བྱས་
80



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའི་སྒོ་ནས་ས་ཕྱོགས་གཙང་ཞིང་འདུ་འཛིས་རྣམ་པར་དབེན་པའམ། ཡང་ན་ས་ཆོག་མི་དགོས་པ། རྒྱལ་བ་རྡོ་
རྗེ་འཆང་ཉིད་ཀྱི་རིགས་སུ་སྐྱེས་པའི་སྔགས་པ་དང་། ཞི་བ་ནི་སྐྱེས་བུ་དམ་པ་གཞན་གྱི་གནས་དང་། ཞི་བའི་
གནས་ཏེ་ལྷའི་ཁང་བ་རྣམས་སུ། བའི་བཤང་གཅིས་མཚོན་པའི་འབྱུང་ལྔ་དང་། ཆུ་གཙང་མ་དང་དྲི་བཟང་ལ་
སོགས་པས་བྱུག་པ་དང་། འམ་གྱི་སྒྲས་མེ་ཏོག་ལ་སོགས་པའི་མཆོད་པ་གཞན་ཡང་བསྡུས་ཏེ་བསྟན་ལ། དཀྱིལ་
འཁོར་དེར་རྒྱལ་བ་རྣམས་མཆོད་པའི་ཕྱིར་རྟག་པར་ཏེ་ཉིན་རེ་བཞིན་རབ་ཏུ་འབད་པར་བྱའོ༔ ། གཉིས་པ་ལ་
བཞི། དང་པོ་སྦྱོར་བ་བྱེད་ཚུལ། དཀྱིལ་འཁོར་རྒྱལ་མཆོག་བྱེད་ཚུལ་འགལ་སྤོང་དང་བཅས་པ། དང་པོ་སྦྱོར་
བའི་སྐབས་སུ་ལུས་རྟེན་གྱི་དཀྱིལ་འཁོར་དུ་སྒོམ་ཚུལ། དཀྱིལ་འཁོར་རྒྱལ་མཆོག་གི་ལྷ་སྤྲོ་བའི་ཚུལ་ལོ། ། དང་
པོ་ནི། ནུ་མའི་དབུས་ནས། དགོད་པར་རབ་ཏུ་བྱ་བའི་བར་ཏེ། ནུ་མའི་དབུས་བར་ནི་མ་གིན་པ་ནས་ནུ་མ་
གཉིས་ཀྱི་དབུས་ཀྱི་སྙིང་གའི་བར་དུ་རྣམ་ཤེས་ཀྱི་ངོ་བོ་ཧཱུྃ་སྔོན་པོ་ལས་མི་བསྐྱོད་པ་དང་། སྤྱི་གཙུག་མཐའ་ནི་སྤྱི་
གཙུག་ནས་སྐྲ་མཚམས་ཀྱི་བར་གཟུགས་ཀྱི་ཕུང་བོའི་ངོ་བོ་ཨོཾ་དཀར་པོ་ལས་རྣམ་སྣང་། བར་ཞེས་པས་སྐྲ་
མཚམས་ནས་མགྲིན་པའི་བར་འདུ་ཤེས་ཀྱི་ངོ་བོ་ཨཱ དམར་པོ་ལས་འོད་དཔག་མེད་དང་། བསྐྱེད་རིམ་གྱི་ཆོ་ག་
ཤེས་པས་ཡ་མཐའ་རླའི་རྩ་བ་ནས་མ་མཐའ་རྐང་པའི་བར་དུའང་འདུ་བྱེད་ཀྱི་ངོ་བོ་ཧཱ་ལྗང་ཁུ་ལས་དོན་གྲུབ་དང་།
ཡ་མཐའ་ལྟེ་བ་དང་རྐེད་པ་ནས་མ་མཐའ་གསང་གནས་ཀྱི་བར་དུ་ཚོར་བའི་ངོ་བོ་སྭ་སེར་པོ་ལས་རིན་འབྱུང་སྟེ་
རིགས་ལྔ་རྣམས་ནི་དགོད་པར་རབ་ཏུ་བྱའོ། ། ཡང་ན་ནི་འདིར་ནི་ཞེས་པར་འགྱུར་བ་འདིའོ། ། རིགས་ལྔ་
འགོད་ཚུལ་འདི་ལ་མདོར་བྱས་དང་ཅུང་ཟད་མི་འདྲ་བ་ཡོད་ཀྱང་མི་འགལ་ཏེ། གང་བྱས་ཀྱང་རུང་བའི་དོན་
ཡིན་པའི་ཕྱིར་ཏེ། འདིར་ལྷ་དང་རང་གི་མཚན་དངོས་སུ་མ་སྨོས་ཀྱང་། རྒྱལ་བ་ནི་རྣམ་སྣང་སོགས་རིགས་ལྔ་
དང་། སྲས་ཞེས་པས་དེའི་རིགས་ཀྱི་ལྷ་རྣམས་བསྡུས་ནས་སྟོན་ཏེ། མདོར་ན་རིགས་ལྔས་བསྡུས་པའི་ལྷ་རྣམས་
ནི་རབ་ཏུ་དགོད་པར་བྱའོ། ། གང་ལ་འགོད་པ་ནི་རང་དང་ཕྱག་རྒྱའི་ལུས་ལ་འགོད་ཅིང་། ཡུམ་གྱི་ལུས་ལ་
འགོད་པའི་ཚེ་ཁྲོ་མོ་བཅུ་དགོད་པར་བྱ་བའི་ཁྱད་པར་རོ། ། གཉིས་པ་ནི། ནམ་ མཁའི་དབྱིངས་ཀྱི་ནས།
རབ་ཏུ་བྱ་བའི་བར་ཏེ། ནམ་མཁའི་དབྱིངས་ནི་ཡུམ་གྱི་ཆོས་འབྱུང་ངོ༌། ། དེའི་དབུས་སུ་གནས་པའི་ཡེ་ཤེས་
ནི་ཐིག་ལེའོ། ། རྒྱ་མཚོ་ནི་ཐིག་ལེ་མང་བོ་བསྒོམ་པར་བྱ་བའོ། ། ཟླ་བ་ནི་ཐིག་ལེ་དང་དེ་དག་གི་དབུས་གནས་
པར་ནི་དེ་རྣམས་ལས་བྱུང་བའི་ལྷ་སོ་གཉིས་གནས་པར་ཏེ་བཞུགས་པར་བསམ་པའོ། ། ལྷདེ་སོ་སོ་ལའང་
བདག་ཉིད་ཀྱི་ང་རྒྱལ་བཞག་ཅིང་། མཁས་པས་ལུས་ཀྱི་པདྨ་ནས་ཡབ་གྱི་རྡོ་རྗེའི་ལམ་ནས་རང་གི་སྙིང་གར་
དྲངས། མཚན་སྔགས་རྣམས་བརྗོད་དེ་ཕྱིར་སྤྲོས་སྤྱི་སྒོས་ཀྱི་མཛད་པ་རྣམས་མཛད་ནས་ཡེ་ཤེས་པ་དང་འདྲེས་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཏེ། བྱོན་ནས་རང་རང་གི་གནས་སུ་འཁོད་པར་བསྒོམ་པར་བྱའོ། ། ཞི་བ་ནི་སེམས་རྩེ་གཅིག་པའོ། ། རྡོ་རྗེ་
འཛིན་འདོད་ན་ནི་སེམས་རྡོ་རྗེ་ལྟར་བརྟན་པར་འཛིན་པའི་སྒྲུབ་པ་བོས་འདོད་ན་ཐུན་མཚམས་ཀྱི་ཚེ་དཀྱིལ་
འཁོར་སྙིང་གར་བསྡུ་བ་དག་ཀྱང་རབ་ཏུ་བྱའོ། ། དེས་ནི་དེ་འདྲ་བ་གཞན་ཡང་མཚོན་པས་གཅིག་ཁོ་ནར་མི་
བཟུང་ངོ༌། །གསུམ་པ་ནི། རིན་ཆེན་སྣ་བཞིའི་ནས། རྣམ་པར་བསམ་པའི་བར་ཏེ། རིན་ཆེན་སྣ་བཞི་ནི་
ཁམས་བཞི་ འདུས་ པའི་ རང་ གི་ལུས་སོ། ། མཆོད་རྟེན་ནི་ལུས་རྟེན་བརྟེན་ པའི་དཀྱིལ་ འཁོར་དུ་ བསྒོམ་
པའོ། ། དཀྱིལ་འཁོར་དེ་ལ་འོད་ཟེར་འཕྲེང་བས་རྣམ་པར་བརྒྱན་པར་བསྒོམ་ཞིང་། དུས་གསུམ་གྱི་སངས་
རྒྱས་ཡེ་ཤེས་རྒྱ་མཚོ་ཐམས་ཅད་བཞུགས་པའི་གནས་ནི་གཞི་དེ་ཡིན་པར་རྣམ་པར་བསམ་པར་བྱའོ། ། བཞི་བ་
ནི། བདག་གི་ཞེས་སོགས་རྐང་པ་གཉིས་ཏེ། མཁས་པས་སྙིང་གར་བསྒོམ་པར་བྱ། ཞེས་པའི་དོན་རྒྱས་པར་
འཆད་པ་ཡིན་ཏེ། བདག་གི་བ་སྤུ་སྟེ་རྡོ་རྗེའི་བུ་ག་ནས་སྙིང་གར་དྲངས་ཏེ་བསྐྱེད་རིམ་ལ་མཁས་པས་མཆོད་པ་སྟེ་
འདོད་དོན་རྫོགས་པར་བྱེད་པའི་ལྷའི་སྤྲིན་རྣམས་སྤྲོ་བར་བྱའོ། ། གསུམ་པ་ནི། མཁས་པས་ནས། རབ་ཏུ་
བརྟག་པའི་བར་ཏེ། འདི་ལ་དྲང་ངེས་གཉིས་ཀྱི་དང་པོ་ནི། ལྷའི་རིགས་ཀྱི་དབྱེ་བ་ཤེས་པའི་མཁས་པས་ཨུཏྤལ་
དག་ལ་དཀར་སྔོ་དམར་སེར་ལྗང་ཁུའི་རྣམ་པ་ལྔར་ཕྱེ་སྟེ། དེ་ཡང་རྣམ་སྣང་སོགས་རིགས་ལྔའི་ཁ་དོག་དང་
མཐུན་པར་རིམ་པར་དབུལ་བར་བྱ་བ་དང༌། པདྨ་ལའང་རྣམ་པ་ལྔར་ཤེས་པར་བྱ་ཞིང་སྔར་ལྟར་དབུལ་བར་
བྱའོ། །ཛཱ་ཏི་ལ་ཡང་སྔོ་དཀར་དམར་རྣམ་པ་གསུམ་དུ་ཤེས་པར་བྱས་ནས་ཁ་དོག་དང་མཐུན་པའི་མི་བསྐྱོད་པ་
སོགས་རྡོ་རྗེ་གསུམ་གྱི་ལྷ་རྣམས་ལ་ནི་དབུལ་བར་བྱའོ། ། དེ་བཞིན་དུ་མེ་ཏོག་ཀཎི་ཀཱ་ར་དང་། མ་ལི་ཀཱ་དང་།
ལི་ཀ་དང་། མེ་ཏོག་ཀ་ར་བཱི་ར་བཞི་ནི་བསམ་གཏན་གྱི་ལྷ་རྣམས་ཐམས་ཅད་ལ་མཆོད་པ་རབ་ཏུ་བརྟག་པ་སྟེ་
བསྒོམ་པར་བྱའོ། ། གཉིས་པ་ནི། ཨུཏྤལ་ལྔ་ནི་རྩ་བའི་རླུང་ལྔ་དང་། པདྨ་ལྔ་ནི་ཡན་ལག་གི་རླུང་ལྔའོ། །
ཛཱ་ཏི་རྣམ་གསུམ་ནི་ལྡང་འཇུག་གནས་གསུམ་དང་སྦྱར་བའི་རྡོར་བཟླས་བྱེད་པའོ། ། མེ་ཏོག་ཀརྗེ་ཀ་ར་སོགས་
བཞིའི་དཀྱིལ་འཁོར་བཞིའི་རླུང་ངོ༌། ། ལྷ་རྣམས་ལ་དབུལ་བ་ནི་རྡོར་བཟླས་ཀྱིས་སྟོང་བ་བཞི་དྲངས་པའི་
མཐར་ཟུང་འཇུག་ཏུ་ལྡང་བའོ། ། གསུམ་པ་ལ་བཞི། བླ་མའི་བྱ་བ་དཀྱིལ་འཁོར་བསྐྱེད་པ། སློབ་མའི་བྱ་བ་
ལྷ་དང་བླ་མ་ལ་མཆོད་པ། བླ་མས་གསང་དབང་བསྐུར་བའི་ཆོ་ག གསང་དབང་བསྐུར་བའི་ཕན་ཡོན་ནོ། །
དང་པོ་ནི། དཔག་ཚད་བརྒྱ་ནས། གནས་སུ་བསྒོམ་པའི་བར་ཏེ། དཀྱིལ་འཁོར་གྱི་རྩིག་པའི་ངོས་རེ་རེ་ལ་
དཔག་ཚད་ཉི་ཤུ་རྩ་ལྔ་རྩ་ལྔ་སྟེ་བརྒྱའི་ཁྱོན་ཙམ་དུ་བསྒོམ་ཞིང་། དེར་འཁོར་ལོའི་དཀྱིལ་འཁོར་བསྒོམས་བྱས་ལ་
ནི་རྣམ་སྣང་ལ་སོགས་པའི་ལྷ་རྣམས་སོ། ། ལྷ་མཚན་དགོད་པ་ལ་རྣམ་པར་མཁས་པས་ནི་རྟག་པར་འདི་རྣམ་



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སྣང་གི་དཀྱིལ་འཁོར་ཡིན་པས་ཤར་དུ་མི་བསྐྱོད་པ་སོགས་རིགས་ལྔ་དང་དེའི་རིགས་ཀྱི་ལྷ་རྣམས་རབ་ཏུ་དགོད་
པར་བྱའོ། ། དེ་བཞིན་དུ་པདྨོའི་རིགས་འོད་དཔག་མེད་ཀྱིས་གཙོ་བྱས་པ་དང༌
། རྡོ་རྗེ་མི་བསྐྱོད་པ་དང་།
རལ་གྲི་དོན་གྲུབ་དང་། ཨུཏྤལ་རིན་འབྱུང་གིས་གཙོ་བོ་བྱས་པའི་དཀྱིལ་འཁོར་རྣམས་ཀྱང་མཁས་པས་བསྒོམ་
པར་བྱའོ། ། དཀྱིལ་འཁོར་དེ་ཡང་དཔག་ཚད་བརྒྱའི་ཁྱོན་ཚད་ཙམ་དུ་མ་ཟད་ཀྱི། དཔག་ཚད་བྱེ་བའི་ཁྱོན་
ཙམ་དུ་ཡང་གྲུ་བཞི་ཤིན་ཏུ་མཛེས་པ་ཡི་མཆོད་རྟེན་ཏེ་གཞལ་ཡས་ཁང་རིན་པོ་ཆེ་སྣ་བཞིའི་རང་བཞིན་ཅན་
གསལ་ཞིང་རང་བཞིན་དྲི་མ་མེད་པའི་ཤེལ་ལྟ་བུ་རིགས་ལྔ་དང་འབྲེལ་བའི་ལྷ་ཐམས་ཅད་ཀྱི་གནས་སུ་བསྒོམ་
པར་བྱ་སྟེ། གང་གིས་ན་དབང་བསྐུར་བ་ལ་མཁས་པའི་ཤེས་རབ་ཅན་གྱིས་སོ། ། དགོས་པ་ནི། མཆོད་པ་སྟེ་
གསང་དབང་བསྐུར་བའི་ཕྱིར་དུའོ། ། དཔག་ཚད་བརྒྱ་ཡི་ཞེས་སོགས་འདིས་ས་ཕྱོགས་གཙང་ཞིང་ཞེས་སོགས་
ཀྱིས་བསྟན་པའི་དཀྱིལ་འཁོར་རྒྱས་པར་འཆད་པར་མཛད་དོ། ། གཉིས་པ་ལ་གཉིས། ལྷ་དང་བླ་མ་ལ་ཐུན་
མོང་གི་མཆོད་པ། བླ་མ་ལ་ཁྱད་པར་གྱི་མཆོད་པའོ། ། དང་པོ་ནི། འདོད་པའི་ནས། མཉེས་པར་བྱ་བའི་
བར་ཏེ། གཟུགས་སྒྲ་ལ་སོགས་པའི་འདོད་པའི་ཡོན་ཏན་ལྔ་རྣམས་ཀྱིས་ལྷ་དང་བླ་མ་དེ་ལ་མཆོད་པ་རྒྱ་མཚོ་སྟེ་
མང་བོ་བརྩམ་པར་བྱ་ཞིང་། རིན་པོ་ཆེ་དང་ན་བཟའ་ལ་སོགས་པས་རྟག་ཏུ་མཆོད་པར་བྱའོ། ། དགོས་པའི་
བྱང་ཆུབ་སྟེ་གསང་དབང་འདོད་པས་སོ། ། མེ་ཏོག་དང་བདུག་པ་ལ་སོགས་པའི་མཆོད་པ་རྣམ་པ་ལྔའི་མཆོག་
ཏུ་གྱུར་པ་རྣམས་ཀྱིས་རྟག་ཏུ་ལྷ་རྣམས་མཉེས་པར་བྱའོ། ། གཉིས་པ་ལ་གཉིས། རིག་མའི་མཆོད་པ་དང་།
ཁྱད་པར་ཀྱི་རྫས་ཀྱི་མཆོད་པའོ། ། དང་པོ་ནི། རིན་འབྱུང་གནས་ནས། དངུལ་བར་བྱ་བའི་བར་ཏེ། རིན་
ཆེན་ཏེ་བདེ་བ་ཆེན་པོའི་འབྱུང་གནས་སུ་བྱུང་བའི་ན་ཆུང་བུད་མེད་གཞོན་ནུའི་མཆོག་རིན་ཆེན་སྣ་ཚོགས་མཆོག་
གིས་བརྒྱན་ནས་དབུལ་བར་བྱའོ། དགོས་པ་ནི། སྒྲུབ་པ་བོ་ལ་ཐུན་མོང་གི་དངོས་གྲུབ་དང༌། ངག་ཏུ་འགྲུབ་
པ་མཆོག་གི་དངོས་གྲུབ་ཀྱི་ཕྱིར་དུའོ། ། གང་ལ་ནི་སངས་རྒྱས་ཀུན་གྱི་ངོ་བོ་བླ་མ་ལའོ། །གཉིས་པ་ནི། ཞིང་
འདི་རིན་ཆེན་སྣ་བདུན་ནས། ཤེས་རབ་ཅན་གྱིས་དབུལ་བའི་བར་ཏེ། ཞིང་འདི་པདྨ་རཱ་ག་ལ་སོགས་པའི་རིན་
པོ་ཆེ་སྣ་བདུན་ནམ། རྒྱལ་སྲིད་རིན་པོ་ཆེ་སྣ་བདུན་གྱིས་ཚོགས་གསོག་པ་ལ་མཁས་པ་དག་གིས་ཡོངས་སུ་བཀང་
ལ། མཆོག་གི་དངོས་གྲུབ་འདོད་པས་དེ་སྦྱིན་པའི་ཕྱིར་དུ་ཉིད་རེ་བཞིན་ཤེས་རབ་ཅན་གྱིས་བླ་མ་ལ་དབུལ་
ལོ། ། གསུམ་པ་ལ་གཉིས། བླ་མས་དེ་ཁོ་ན་ཉིད་ཀྱི་མཆོད་པ་བྱ་བ་དང་། གསང་དབང་བསྐུར་བ་དངོས་
སོ། ། དང་པོ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི། བདག་པོའི་ཕྱག་
རྒྱུར་ནས། དབུལ་བར་བྱ་བའི་བར་ཏེ། བླ་མས་རང་ཉིད་དཀྱིལ་འཁོར་གྱི་བདག་པོ་གཙོ་བོའི་སྐུ་ཕྱག་རྒྱ་ཆེན་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པོར་མཉམ་པར་བཞག་པ་སྟེ་བསྒོམས་ལ། སློབ་མས་ཕུལ་བའི་རིག་མ་བླངས་ཏེ། སངས་རྒྱས་ཀྱི་དཀྱིལ་འཁོར་
བསྒོམས་པའི་དབུས་དག་ཏུ་འདོད་ཆགས་ཏེ་བདེ་བ་ཆེན་པོའི་བློ་ཅན་གྱི་སངས་རྒྱས་རྣམས་ལ་རིག་མ་རེག་བྱ་རྡོ་
རྗེ་མར་བསྐྱེད་པ་དང་མཉམ་པར་སྦྱར་བའི་རེག་པའི་སྦྱོར་བ་དབུལ་བར་བྱའོ། ༈ གཉིས་པ་ནི། ནམ་མཁའི་
དབྱིངས་ཀྱི་ནས། རབ་ཏུ་བརྟག་པའི་བར་ཏེ། ནམ་མཁའི་དབྱིངས་ཀྱི་ནི་ཡེ་ཤེས་ཀྱིས་བསྐྱེད་པའི་སྟོང་ཉིད་
བསྒོམས་པའོ། ། དབུས་གནས་པར་ནི་དེའི་ངང་ལས་ལྷག་མོས་ཀྱི་དཀྱིལ་འཁོར་བཀོད་པ་བསྒོམ་པར་བྱ་ཞིང་།
ལྷག་མོས་འོད་གསལ་དུ་བསྡུས་ནས་མངོན་བྱང་ལྔ་ལས་བདག་ཉིད་དང་པོའི་མགོན་པོར་བསྐྱེད་པ་སྤྲུལ་སྐུ་རྡོར་
སེམས་སུ་བསྒྱུར་བའི་ལུས་ལ། དེ་བཞིན་གཤེགས་པའི་དཀྱིལ་འཁོར་གྱི་ལྷ་ཚོགས་བཀོད་པའི་བླ་མར་རེག་མའི་
བཤད་པ་སྟེ་ཡུལ་ལྔ་དང་གཅི་བ་སྟེ་དབང་པོ་ལྔས་མཆོད་པར་བྱའོ། ། རེག་བྱ་འབུལ་ཚུལ་ནི་བཞིན་བཟང་ཤིན་
ཏུ་མཛེས་པ་ཡི་ན་ཆུང་སྟེ་རིག་མ་སྐལ་མཆོག་དང་ལྡན་པའི་ལུས་ལ། བྱིན་གྱིས་རློབས་པའི་གནས་ཏེ་ༀ་ལ་སོགས་
པའི་ལྷའི་ས་བོན་རྣམས་ལས་ལྷ་སྐྱེད་པ་སོགས་བྱའོ། ། དེ་ལྟར་བསམ་པ་སྟེ་སྙོམས་པར་ཞུགས་པ་ལས་སྟོང་པ་
གསུམ་དང་ཐམས་ཅད་སྟོང་བ་འོད་གསལ་མངོན་དུ་མཛད་ནས། སངས་རྒྱས་ཏེ་དེ་ཁོ་ན་ཉིད་ཀྱི་མཆོད་པ་རབ་
ཏུ་བརྟག་པར་བྱའོ། ། གཉིས་པ་ལ། གསང་དབང་མཆོག་དང་། གསང་བ་ཙམ་བསྐུར་བ་གཉིས་ལས་འདིར་
དང་པོ་སྟེ། དེ་ཡང་མིག་བཟང་སོབ།ས་རྐང་པ་གཉིས་ཀྱིས་སྟོན་པས། མིག་བཟང་ནི་རིག་མའོ། ། དེའི་ནི་
པདྨར་གནས་པའི་བླ་མ་ཡབ་ཡུམ་གྱི་བྱང་སེམས་ཁུ་བ་དཀར་དམར་འདྲེས་པ་དེ། བརྟན་པའི་བློ་དང་ལྡན་པའི་
སློབ་མས། སངས་རྒྱས་ཐམས་ཅད་འདུས་པའི་ངོ་བོར་མོས་ཏེ་བླངས་ནས་བཟའ་བ་སྟེ་སྐྱིད་པར་བྱའོ། ། འདི་
རྒྱས་པར་ནི་ཕྱི་མ་ནས་འཆད་པར་མཛད་དོ། ། བཞི་བ་ནི། འདི་ནི་སྔགས་རྣམས་ནས། བྱེད་པར་གསུངས།
ཞེས་པའི་བར་ཏེ། གསང་དབང་འདི་ནི་སྔགས་རྣམས་ཐམས་ཅད་ཀྱི་ནི་དེ་བཞིན་གཤེགས་པ་ཐམས་ཅད་ཀྱི་
ཞེས་པ་སྟེ། དེ་རྣམས་ཀྱིས་གསུངས་པའི་དོན་ནོ། ། སྐུ་གསུང་ཐུགས་ཀྱི་མཆོད་པ་དེ་ནི་འབྲས་བུ་རྡོ་རྗེ་གསུམ་
དབང་འདིས་བསྐྱེད་པ་སྟེ་གཙོ་བོའི་དབང་དུ་བྱས་ན་སྒྱུ་ལུས་རྡོ་རྗེའི་སྐུ་བསྐྱེད་པའོ། ། དེ་ནི་འདིའི་སྒྲུབ་པ་བོ་ཡེ་
ཤེས་རྡོ་རྗེ་ཅན་གྱི་ཆོས་ཡིན་གྱི། རྒྱུད་སྡེ་འོག་མ་གསུམ་གྱི་གདུལ་བྱ་རྣམས་ལ་གསང་ཞིང་སྦ་བར་བྱ་བའོ། །
སྔགས་རྣམས་དངོས་གྲུབ་བྱེད་པར་གསུངས། ཞེས་པ་ནི། ཐུན་མོང་བའི་དངོས་གྲུབ་རྣམས་ཀྱང་དབང་འདིས་
འགྲུབ་པའི་རྒྱུ་བྱེད་པའི་དོན་ཏེ་སྒྲ་ཇི་བཞིན་པའོ། ། གཉིས་པ་ནི། དེ་བཞིན་གཤེགས་པ་ནས། ལེའུ་སྟེ་
བརྒྱད་པའོ་ཞེས་པའི་བར་རོ། །
དགུ་པ་དེ་ཁོ་ན་ཉིད་གྱི་ལེའུ་བཤད་པ་ལ་གཉིས། ལེའུའི་གཞུང་བཤད་པ་དང་། མཚན་དོན་ནོ། དང་
84



༄༅། ། འདུས་ང་འི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པོ་ལ་གསུམ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། རྨད་དུ་བྱུང་བའི་དམ་ཚིག་བསྟན་པ། དེ་
ལ་མ་འོངས་པ་ལ་ལྟོས་པའི་ཀླན་ཀ་སྤོང་བའོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ནས། རབ་ཏུ་
བཤད། ། ཅེས་པའི་བར་ཏེ། ལེའུ་བརྒྱད་པར་གསང་བ་བསྐུར་ཚུལ་བཤད་པ་དེ་ནས། རྒྱལ་བོ་རྡོ་རྗེ་འཛིན་
ནི་བཤད་ཟིན་ཏོ། མི་སློབ་ལམ་ན་སྟོང་བ་བཞི་ལུགས་མཐུན་དང་ལུགས་ལྡོག་ཏུ་འགྲོ་བ་མེད་ཀྱང་དེའི་རྒྱུན་
འདིར་ཐམས་ཅད་ནམ་མཁའ་ནི་འབྲས་དུས་ཀྱི་འོད་གསལ་ཐམས་ཅད་སྟོང་བའོ། ། དེ་ཉིད་མི་གཡོ་བས་མི་
འགྱུར་ཆེའོ། ། ཐམས་ཅད་དབང་བསྐུར་ནི་རྒྱུད་སྡེ་འོག་མ་གསུམ་གྱི་དབང་བསྐུར་བའི་སྤྱོད་པ་ཐམས་ཅད་
དོ། ། འདི་ནི་དེ་རྣམས་ལས་མཆོག་ཏུ་གྱུར་བས་ན་སྤྱོད་པའི་མཆོག་གོ ། དབང་ཕྱུག་དམ་པ་ནི་རིགས་ཐམས་
ཅད་ཀྱི་མཆོག་ཏུ་གྱུར་བ་རྡོ་རྗེ་འཆང་སྟེ། ཀུན་དོན་གྱིས་ནི་རྣམ་སྣང་ལ་སོགས་པ་ཀུན་འདུས་པའི་བདག་ཉིད་
ཅན་ལ་དགོས་པའི་ཆེད་དུ་གསོལ་བ་འདེབས་པའོ། ། སྐུ་གསུང་ཐུགས་ལ་ལོངས་སྤྱོད་པ་ནི་རྡོ་རྗེ་འཆང་དེ་རང་
གིབདག་ཉིད་དུ་གྱུར་བའི་རྡོ་རྗེ་གསུམ་གྱི་དཀྱིལ་འཁོར་ལ་ལོངས་སྤྱོད་པའོ། ། རྡོ་རྗེ་མི་ཕྱེད་གསུམ་དཀྱིལ་
འཁོར་ནི་རྡོ་རྗེ་གསུམ་ཀྱི་དཀྱིལ་འཁོར་རོ། ། སངས་རྒྱས་ཡེ་ཤེས་ཅན་གྱི་གཡང་ནི་འདིར་སངས་རྒྱས་ཐེག་པ་
ཅན་ཐེག་པ་དམན་པ་ལ་གསང་བར་བྱའོ། ། ཉམས་དགའ་མཆོག་ནི་ཡིད་དུ་འོང་བ་འདོད་བྱའི་གནས་མཆོག་
གོ ། དེ་ཉིད་རབ་ཏུ་བཤད་དོ་ཞེས་པ་ནི་སྒྲ་ཇི་བཞིན་པའོ། ། གཉིས་པ་ལ་གཉིས། དྲང་བའི་དོན་དང་།
ངེས་པའི་དོན་ནོ། ། དང་པོ་ལ་གཉིས། དམ་ཚིག་ལྔ་བཤད་པ་དང་། དེ་རྣམས་ཉེ་བར་སྡུད་པའོ། ། དང་པོ་
ལ་ལྔ། ཞེ་སྡང་གི་རིགས་ཀྱིས་སྲོག་གཅོད་པ། གཏི་མུག་གི་རིགས་ཀྱིས་གཞན་གྱི་ནོར་འཕྲོག་པ། འདོད་ཆགས་
ཀྱི་རིགས་ཀྱིས་གཞན་གྱི་བུད་མེད་བསྟེན་པ། ལས་ཀྱི་རིགས་ཀྱིས་རྫུན་སྨྲ་བ། རིན་པོ་ཆེའི་རིགས་ཀྱིས་ཚིག་རྩུབ་
སྨྲ་བའོ། ། དང་པོ་ལ་གཉིས། ། ལས་སྦྱོར་དངོས་དང་། ཕན་ཡོན་མཇུག་སྡུད་དང་བཅས་པའོ། ། དང་པོ་
ནི། ནམ་མཁའི་དབྱིངས་ནས། ཕྱེར་བརླག་མེད་གྱུར་བ། ། ཞེས་པའི་བར་ཏེ། ནམ་མཁའི་དབྱིངས་ཀྱི་
དབུས་གནས་པར་ནི་ལྷག་མོས་འོད་གསལ་དུ་བསྡུས་པའོ། ། སངས་རྒྱས་དཀྱིལ་འཁོར་བསྒོམ་པར་བྱ་ནི་མངོན་
བྱང་ལྔ་ལས་རྡོར་སེམས་སུ་བསྐྱེད་དེ་སེམས་དཔའ་སུམ་བརྩེགས་བྱས་པའོ། ། རྡོ་རྗེ་མི་བསྐྱོད་རབ་བསྒོམས་
ནས་ནི་རྡོ་རྗེ་འཆང་དེ་མི་བསྐྱོད་པ་དྲག་པོར་བསྒྱུར་བའོ། ། ལག་ཏུ་རྡོ་རྗེ་བསྒོམ་པར་བྱ་ནི་དེའི་ཕྱག་གཡས་ཀྱི་
དང་པོ་ན་རྡོ་རྗེ་འཛིན་པའོ། ། འོད་འཕྲོ་མང་བོ་འབར་བ་དང་འོད་ཟེར་སྣ་ལྔས་རབ་ཏུ་ལྡང་ནི་རྡོ་རྗེ་ལ་འོད་
ཟེར་སྣ་ལྔ་འཕྲོ་ཞིང་འབར་བའོ། ། དུས་གསུམ་པ་ཡི་སངས་རྒྱས་རྣམས་བསྒོམས་ནས་ནི་གསད་པར་བྱ་བའི་
དུས་གསུམ་གྱི་དགྲ་རྣམས་བསམ་པའོ། ། རྡོ་རྗེས་ཕྱེ་མར་བརླག་ནི་ཕྱག་གི་རྡོ་རྗེ་དེས་དགྲ་རྣམས་ཕྱེ་མར་བརླག་



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་བསམ་པར་བྱ་ཞིང་། དགྲ་པོའི་སྐུ་གསུང་ཐུགས་ཏེ་ལུས་ངག་ཡིད་གསུམ་གྱི་ལོངས་སྤྱོད་གྱི་ཚོགས་ནི་རྡོ་རྗེ་
དེས་ཕྱེ་མར་བརླགས་ནས་མེད་པར་གྱུར་བར་བསྒོམ་པར་བྱའོ། ། གཉིས་པ་ནི། བསམ་གཏན་མཆོག་ནས།
ཤེས་པར་བྱའོ་ཞེས་པའི་བར་ཏེ། གསད་ལས་ཀྱི་བསམ་གཏན་མཆོག་བཤད་པ་དེ་བསྒོམས་ན་ནི་ཐུགས་ཀྱི་
དངོས་གྲུབ་སྟེ་སེམས་གྱི་དབང་ཕྱུག་ཐོབ་པར་འགྱུར་རོ། ། རྡོ་རྗེ་གསང་བ་གསད་ལས་བྱ་ཚུལ་འདི་ལྟ་བུས་
གསད་བྱའི་སེམས་ཅན་ཐམས་ཅད་བསད་ན་ནི། གསད་བྱ་དེ་ཤི་བས་མི་བསྐྱོད་པའི་སངས་རྒྱས་ཀྱི་ཞིང་དག་ཏུ་
རྒྱལ་བའི་སྲས་སུ་སྐྱེ་བར་འགྱུར་རོ། ། འདི་ནི་ཞེ་སྡང་གི་རིགས་མི་བསྐྱོད་པའི་དམ་ཚིག་གི་དེ་ཁོ་ན་སྟེ་རིགས་
ཐམས་ཅད་ཀྱི་རྒྱུ་མཚོ་ཡིན་པར་ཤེས་པར་བྱའོ། ། གཉིས་པ་ལ་གསུམ། སྡུད་པ་བོའི་ཚིག་གིས་སྟོན་པའི་གསུང་
ལ་འཇུག་པ། ལས་སྦྱོར་དངོས། ཕན་ཡོན་མཇུག་སྡུད་དང་བཅས་པའོ། ། དང་པོ་ནི། དེ་ནས་རྒྱལ་བོ་ནས།
བཀའ་སྩལ་ཏོའི་བར་ཏེ། དང་པོ་ནི་བཤད་ཟིན་ལ། མི་ཤེས་པ་གཏི་མུག་གི་རིགས་ཀྱིས་ཡང་དག་པའི་ཡེ་ཤེས་
གྱི་ཐར་པ་རབ་ཏུ་སྒྲུབ་པར་མཛད་པ་སྟེ། ངོ་བོ་ཉིད་དག་པ་ནི་རང་བཞིན་གྱིས་རྣམ་པར་དག་པའོ། ། གོས་པ་
མེད་ནི་གློ་བུར་གྱི་དྲི་མས་མ་གོས་པའོ། བྱང་ཆུབ་སྤྱོད་པ་རབ་སྟོན་པས་ནི་སེམས་ཅན་རྣམས་ཀྱི་སེར་སྣ་དང་གཏི་
མུག་སྤྱོད་པའོ། ། སངས་རྒྱས་ཀྱི་བྱང་ཆུབ་སྒྲུབ་པ་སྟེ་བསྐྱེད་པར་བྱེད་པ་ཡི་ཡང་དག་པའི་རྫས་འགུག་པའི་དམ་
ཚིག་བཀའ་སྩལ་ཏོ། །གཉིས་པ་ནི། ནམ་མཁའི་ནས། རྣམ་བསྒོམས་ནའི་བར་ཏེ། ནམ་མཁའ་སོགས་རྐང་
བ་གཉིས་ཀྱི་དོན་སྔར་ལྟར་ལ། རྣམ་པར་སྣང་མཛད་རབ་བསྒོམས་ཏེ་ནི་རྡོ་རྗེ་འཆང་ཡོངས་སུ་གྱུར་བ་ལས་རྣམ་
སྣང་དུ་བསྒོམས་ཏེ། སངས་རྒྱས་ཐམས་ཅད་རྣམ་པར་བསྒོམས་ནི་རྣམ་སྣང་གཙོ་བོ་བྱས་པའི་དཀྱིལ་འཁོར་རྒྱལ་
མཆོག་སྒོམ་པའོ། ། ལས་རྒྱལ་མཆོག་གི་དུས་སུ་རིན་པོ་ཆེ་ཀུན་འགུགས་པའི་སྦྱོར་བ་ཡིས། རྡོ་རྗེ་སྟེ་རིགས་ལྔའི་
གཟུགས་ནི་རབ་བརྟག་ཅིང་བསྒོམས་ནས། རིན་པོ་ཆེ་སྔོ་སེར་དམར་དཀར་ལྗང་ཁུ་རིམ་པ་བཞིན་དུ་མི་བསྐྱོད་
པ་རིན་འབྱུང་འོད་དཔག་མེད་རྣམ་སྣང་དོན་གྲུབ་རྣམས་བཏང་སྟེ་བཀུག་ནས་ནོར་རྣམས་ཐམས་ཅད་ཕྱོགས་
ནས་སུ། རྡོ་རྗེ་གསུམ་དུ་རྣམ་བསྒོམས་ན་ཞེས་པ་ནི། སྐུ་བསྒོམ་པ་ནི་རང་གི་ལུས་ཀྱི་བ་སྤུའི་བུ་ག་ཐམས་ཅད་
ནས་འགུག་བྱའི་ནོར་གྱི་ཁ་དོག་དང་མཐུན་པའི་འོད་ཟེར་བཏང་སྟེ་ནོར་འདྲེན་པ་དང་། གསུང་ལ་རྩེ་པདྨར་
བསྐྱེད་པའི་འདབ་མ་ལས་བྱུང་བའི་ཧིའི་དམར་པོའི་འོད་ཟེར་གྱིས་ནོར་འདྲེན་པ་དང་
། ཐུགས་ལ་ནོར་རང་
གི་ནང་དུ་བཞག་པར་བསྒོམ་པར་བྱའོ། ། གསུམ་པ་ནི། ནོར་གྱི་རྒྱུ་མཚོ་ནས། ཤེས་པར་བྱའོ་ཞེས་པའི་བར་
ཏེ། བསྒོམ་ཚུལ་དེ་ལྟར་བྱས་ན་གནས་སྐབས་སུ་ནོར་གྱི་རྒྱ་མཚོས་གང་བའི་ཡིད་བཞིན་ནོར་བུ་འདྲ་བར་འགྱུར་
ཞིང་། མཐར་སངས་རྒྱས་ཀུན་གྱི་སྲས་བྱང་ཆུབ་སེམས་དཔའ་རྣམས་དང་། ཐུབ་པའི་སྐྱེས་བུ་མཆོག་ཏུ་འགྱུར་
86



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རོ། ། འདི་ནི་རིགས་ནས། ཤེས་པར་བྱའོ། ། གསུམ་པ་ལ་གསུམ། སྡུད་པ་བོའི་ཚིག་གིས་སྟོན་པའི་གསུང་
ལ་འཇུག་པ། ལས་སྦྱོར་དངོས། མཇུག་བསྡུ་བའོ། ། དང་པོ་ནི། དེ་ནས་རྒྱལ་བོ་ནས། བཀའ་སྩལ་ཏོའི་
བར་ཏེ། དེ་ནས་རྒྱལ་བོ་སོགས་ནི་སྔར་བཞིན་ལ། འདོད་ཆགས་ཏེ་འོད་དཔག་མེད་ཀྱི་སྒོ་ནས་ཐར་བ་རབ་ཏུ་
སྒྲུབ་པར་མཛད་པ་སྟེ་བདེན་པ་གཉིས་ཀྱི་བདག་ཉིད་ཅན་ཡིན་པས་གསང་བ་དག་པའོ། ། མི་གནས་པའི་མྱང་
འདསགནས་པས་དམིགས་པ་མེད་པ་སྟེ། དེས་དཀྱིལ་འཁོར་འདི་རབ་ཏུ་བཀའ་སྩལ་ཏོ། ། གཉིས་པ་ནི།
ནམ་མཁའི་དབྱིངས་ནས། ཉེ་བར་སྤྱད་པའི་བར་ཏེ། ནམ་མཁའི་དབྱིངས་སོགས་ན་སྔར་བཞིན་ལ། དཔག་
མེད་ཚེ་ནི་རབ་བསྒོམས་ཏེ་ནི་རྡོ་རྗེ་འཆང་དེ་ཡོངས་སུ་གྱུར་བ་ལས་ཚེ་དཔག་མེད་དུ་སྒོམ་པའོ། ། སངས་རྒྱས་
རྣམས་ཀྱིས་ཐམས་ཅད་དག་ནི་དཀྱིལ་འཁོར་རྒྱལ་མཆོག་གི་ལྷའི་གཞལ་ཡས་ཁང་གང་བའོ། དེའི་ཚེ་རང་མ་
གཏོགས་པའི་དཀྱིལ་འཁོར་བའི་ལྷ་དེ་ཐམས་ཅད་བུད་མེད་ལྟ་བུ་སྟེ་ལྷ་མོའི་རྣམ་པར་སྦྱར་བས་བསྒོམ་པར་
བྱའོ། ། དེ་ཡང་དང་པོ་སྦྱོར་བའི་སྐབས་སུ་དམ་ཚིག་བཞི་སྟེ་རྣལ་འབྱོར་བཞི་ཡི་སྦྱོར་བ་ཡིས་དང་དཀྱིལ་འཁོར་
རྒྱལ་མཆོག་གི་ཚེ་ལྷ་ཐམས་ཅད་ལྷ་མོའི་རྣམ་པ་དེ་རུ་བསྒོམ་པར་བྱའོ། ། བསམ་གཏན་འདི་ནི་རྡོ་རྗེ་ཐེག་པའི་
ཚུལ་ལ་འདོད་པའི་དབང་ཕྱུག་མཆོག་གོ ། དང་པོ་སྦྱོར་བའི་ཚེ་རིག་མ་འདུ་བྱ་བའི་སྐབས་སུ་དབང་དུ་བྱ་རྒྱུའི་
བུད་མེད་དེ་ཉིད་གོས་དཀར་མོར་བསྒོམ་པར་བྱ་ཞིང་། དབང་དུ་བྱས་པའི་བུད་མེད་དེ་དང་དབང་བོ་གཉིས་ནི་
མཉམ་པར་སྦྱོར་བའི་སྒོ་ནས་བུད་མེད་དེ་དག་ཐམས་ཅད་ཉེ་བར་སྤྱད་པར་བྱའོ། ། གསུམ་པ་ནི། འདི་ནི་རྡོ་
རྗེ་ནས། བསྒོམ་པར་བྱའོ་ཞེས་པའི་བར་ཏེ། བཤད་མ་ཐག་པ་འདི་ནི་རྡོ་རྗེ་སྒྲུབ་པ་བོ་ཐམས་ཅད་ཀྱི་མི་ཕྱེད་
པའི་ཆོས་ལོངས་སྤྲུལ་སྐུ་སྟེ་སྐུ་གསུམ་སྒྲུབ་པའི་བསྒོམ་པའོ། ། འདི་ནི་འདོད་ཆགས་ཀྱི་རིགས་ཀྱི་ནས། བསྒོམ་
པར་བྱའོ། ། བཞི་བ་ལ་གསུམ། སྡུད་པ་བོའི་ཚིག་གིས་ སྟོན་པའི་གསུང་ལ་འཇུག་པ། ལས་སྦྱོར་དངོས།
མཇུག་བསྡུ་བའོ། ། དང་པོ་ནི། དེ་ནས་རྒྱལ་བོ་ནས། བཀའ་སྩལ་ཏོའི་བར་ཏེ། དེ་ནས་རྒྱལ་བོ་རྡོ་རྗེ་འཛིན་
དེས། རྡོ་རྗེ་སྔགས་ཀྱི་དོན་སྒྲུབ་པ་ནི་རྡོར་བཟླས་ཀྱི་སྒོ་ནས་གཞན་གྱི་དོན་མཛད་པའོ། ། བདག་མེད་ཡེ་ཤེས་
ནི་ཆོས་ཀྱི་སྐུའོ། དེ་ལས་བྱུང་བའི་གསུང་ནི་འདི་སྐད་ཅེས་བཀའ་སྩལ་ཏོ། ། གཉིས་པ་ནི། ནམ་མཁའི་
དབྱིངས་ནས། བསླུ་བར་བྱ་ཞེས་པའི་བར་ཏེ། ནམ་མཁའི་སོགས་སྔར་ལྟར་ལ། རྡོ་རྗེ་ཐོགས་མེད་རབ་
བསྒོམས་ཏེ་ནི་རྡོ་རྗེ་འཆང་དེ་དོན་གྲུབ་ཏུ་བསྒྱུར་བའོ། །སངས་རྒྱས་ཐམས་ཅད་བསྒོམ་པར་བྱ་ནི་དཀྱིལ་
འཁོར་རྒྱལ་མཆོག་གི་ལྷ་རྣམས་བསྒོམ་པའོ། ། ཐམས་ཅད་གཟུགས་སུ་རྣམ་བསྒོམས་ནས་ནི་སེམས་ཅན་ཐམས་
ཅད་རང་གི་མདུན་དུ་གནས་པར་བསྒོམས་ནས། རྡོ་རྗེ་ཚིབག་གིས་བརྫུན་སྨྲ་བས་ནི་ཆོས་ཐམས་ཅད་བརྫུན་པ་སྒྱུ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མ་ལྟ་བུའི་དོན་ཡིད་ལ་བྱས་ཏེ། རྒྱལ་བ་ཀུན་གྱི་གནས་ཏེ་འབྱུང་གནས་སེམས་ཅན་རྣམས་དང་། རྒྱལ་བ་ཐམས་
ཅད་བསླུ་བར་བྱ་བ་སྟེ་གང་ལ་སྨྲ་དགོས་པའི་ཡུལ་དེ་ལ་བརྫུན་པར་སྨྲ་བར་བྱའོ། ། གསུམ་པ་ནི། འདི་ནི་
སངས་རྒྱས་ནས། སྤྲོ་བར་བྱའོ་ཞེས་པའི་བར་ཏེ། བཤད་མ་ཐག་པ་འདི་ནི་སངས་རྒྱས་ཐམས་ཅད་ཀྱི་རང་
བཞིན་མེད་པ་ནམ་མཁའ་ལྟ་བུའི་གསུང་སྟེ་དྲི་མ་མེད་པའོ། གཉིས་སུ་མེད་པའི་ཡེ་ཤེས་ལ་མོས་པའི་བློ་ཅན་ཀུན་
གྱི་གསང་སྔགས་ཀྱི་དངོས་གྲུབ་ཐོབ་པར་བྱེད་པར་བཤད་དོ། འདི་ནི་རང་གི་དམ་ཚིག་རྫུན་གྱི་ཚིག་གིས་སེམས་
ཅན་ཐམས་ཅད་འགུགས་པའི་རིགས་ཀྱི་ནས། སྤྲོ་བ་སྟེ་ཡང་དང་ཡང་དུ་བསླབ་པར་བྱའོ། ། ལྔ་བ་ལ་གསུམ།
སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། ལས་སྦྱོར་དངོས། དེ་ལྟར་བྱས་པའི་ཕན་ཡོན་ནོ། །
དང་པོ་ནི། དེ་ནས་རྒྱལ་བོ་ནས། བཀའ་སྩལ་ཏོའི་བར་ཏེ། དང་པོ་ནི་སྔར་ལྟར་ལ། རྡོ་རྗེ་མི་ཕྱེད་གསུམ་རྒྱལ་
གནས་ནི་རྡོ་རྗེ་གསུམ་དབྱེར་མི་ཕྱེད་པའི་རྒྱལ་བ་རྣམས་ཀྱི་འབྱུང་གནས་ཏེ། རྡོ་རྗེ་དངོས་གྲུབ་རབ་སྟོན་པས་ནི་
རྡོ་རྗེ་འཆང་གི་དངོས་གྲུབ་སྟོན་པར་མཛད་པ་སྟེ་དེའི་གསུང་ནི་འདི་སྐད་ཅེས་བཀའ་སྩལ་ཏོ། ། གཉིས་པ་ནི།
ནམ་མཁའི་དབྱིངས་ནས། འདི་དག་གང་ཞེས་པའི་བར་ཏེ། དང་པོ་གཉིས་ནི་སྔར་ལྟར་ལ། དཀོན་མཆོག་
དཔལ་ནི་རབ་བསྒོམས་ཏེ་ནི་རྡོ་རྗེ་འཆང་དེ་རིན་འབྱུང་དུ་བསྒྱུར་བའོ། ། གཟུགས་རྣམས་ཀུན་གྱི་འདི་དག་
དག་ནི་དཀྱིལ་འཁོར་རྒྱལ་མཆོག་གི་ལྷས་གཞལ་ཡས་ཁང་གི་ནང་འདི་གང་བའོ། ༈ གསུམ་པ་ནི། རྩུབ་པའི་
ངག་སོགས་རྐང་པ་གཉིས་ཏེ། ཐབས་དེ་དང་དེས་གདུལ་བར་བྱ་བའི་སེམས་ཅན་རྣམས་ལ་ཚིག་རྩུབ་པའི་ངག་
དང་ཕྲ་མ་ལ་སོགས་པ་ནི་སྨྲས་པའི་སྒོ་ནས་རྡོ་རྗེ་འཆང་ཆེན་པོ་བསྟེན་ཅིང་མཉེས་པར་བྱའོ། ། དེ་ལྟར་བྱས་ན་
ཕན་ཡོན་གཉིས་སུ་མེད་པའི་ཡེ་ཤེས་འཐོབ་པར་འགྱུར་རོ། ། འདིར་ལས་སྦྱོར་དང་ཕན་ཡོན་གྱི་འགོའི་གཅོད་
མཚམས་མི་འདྲ་བ་ཞིག་སྣང་ཡང་དོན་འདི་བཞིན་བདེའོ། ། གཉིས་པ་ནི། བཅོམ་ལྡན་འདས། བཀའ་སྩལ་
ཏོའི་བར་དུ་གོ་སླའོ། ། གཉིས་པ་ལ་ལྔ། མི་བསྐྱོད་པ། རྣམ་སྣང་། འོད་དཔག་མེད། དོན་གྲུབ། རིན་
འབྱུང་གི་དམ་ཚིག་གི་ངེས་དོན་ནོ། ། འདི་རྣམས་ཀྱི་གཞུང་ནི་སྔ་མ་རྣམས་ཡིན་པས། དང་པོ་ལ། ནམ་
མཁའི་དབྱིངས་ཀྱི་དབུས་གནས་པར་ནི་དཔེའི་འོད་གསལ་ལོ། ། སངས་རྒྱས་དཀྱིལ་འཁོར་སོགས་རྐང་པ་
གཉིས་ཀྱིས་སྒྱུ་ལུས་སྟོན་ནོ། ། ལག་ཏུའི་ལག་པ་ནི་སྒྱུ་ལུས་ཉེ་བར་ལེན་པའི་ཉེར་ཐོབ་པོ། ། རྡོ་རྗེ་ནི་དོན་གྱི་
འོད་གསལ་ལོ། །འོད་འཕྲོ་མང་བོ་ནས་རབ་ཏུ་གང་བའི་བར་ནི་དོན་གྱི་འོད་གསལ་ལས་བྱུང་བའི་དག་པའི་སྒྱུ་
ལུས་སོ། ། སངས་རྒྱས་རྣམས་ནི་གང་འོད་གསལ་དུ་གཞུག་རྒྱུ་མ་དག་པའི་སྒྱུ་ལུས་པའི་ཕུང་ཁམས་རྣམས་
སོ། ། དུས་གསུམ་པ་ནི་དེའི་སྒོ་གསུམ་མོ། ། བསྒོམས་ནས་སོགས་རྐང་པ་གསུམ་ནི་དག་པའི་སྒྱུ་ལུས་ཐོབ་པའི་



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཚེ་དེས་མ་དག་པའི་ཕུང་སོགས་བཤིག་པའོ། ། དེ་ནས་བསམ་པ།ཏན་མཆོག་དེ་སོགས་རྐང་པ་དྲུག་ནི་དེ་ལྟར་
བསྐྱེད་ནུས་ན་མཆོག་གི་དངོས་གྲུབ་འཐོབ་བར་འགྱུར་ཞེས་པའོ། ། འདི་ནི་ཞེས་སོགས་ནི་རྫོགས་རིམ་གྱི་
དབང་དུ་བྱས་པའི་དམ་ཚིག་སྟེ་གཞན་འདྲའོ། ། གཉིས་པ་ནི། མི་ཤེས་ཞེས་པ་ནི་སྣང་བ་གསུམ་ཐིམ་པ་སྟེ་དེ་
ལས་འོད་གསལ་གྱི་ཡེ་ཤེས་ཀྱིས་ཐར་པ་རབ་ཏུ་སྒྲུབ་པའོ། །ངོ་བོ་ཉིད་དག་གོས་པ་མེད་ནི་སྔར་ལྟར་རོ། །
བྱང་ཆུབ་སྤྱོད་པ་གདུལ་བྱ་ལ་རབ་ཏུ་སྟོན་པ་དེས་སངས་རྒྱས་ཀྱི་བྱང་ཆུབ་སྒྲུབ་པར་བྱེད་པ་ཡི་ཡང་དག་པའི་དམ་
ཚིག་འདི་བཀའ་སྩལ་ཏོ། ། ནམ་མཁའི་དབྱིངས་སོགས་ཀྱི་དང་པོ་ནི་དཔེའི་འོད་གསལ་ལས་བྱུང་བའོ། ། དེ་
ནས་རྐང་པ་གཉིས་ནི་སྒྱུ་ལུས་སོ། ། སངས་རྒྱས་ཐམས་ཅད་རྣམ་པར་བསྒོམ་ནི་གང་འོད་གསལ་དུ་གཞུག་རྒྱུ་སྟེ་
སྔར་ལྟར་རོ། །རིན་ཆེན་ཀུན་ནི་དོན་གྱི་འོད་གསལ་ལོ། ། དེར་མ་དག་པའི་སྒྱུ་ལུས་བཅུག་པའི་སྦྱོར་བ་ཡིས་
རྡོ་རྗེའི་གཟུགས་དག་པའི་སྒྱུ་ལུས་རབ་ཏུ་བརྟག་པ་སྟེ་བསྐྱེད་པར་བྱའོ། ། ནོར་རྣམས་ཐམས་ཅད་འཕྲོག་ནས་
སུ་ནི་མ་དག་པའི་སྒྱུ་ལུས་ཀྱིས་ཐ་མལ་བའི་ཕུང་སོགས་བཤིག་པའོ། ། རྡོ་རྗེ་གསུམ་དུ་ནས་མཆོག་ཏུ་འགྱུར་བའི་
བར་ནི་དེ་ལྟར་བསྐྱེད་ན་ཡིད་བཞིན་ནོར་བུ་དང་འདྲ་བར་གདུལ་བྱའི་རེ་བ་བསྐོང་བའི་མཆོག་གི་དངོས་གྲུབ་
འཐོབ་པར་འགྱུར་བའོ། ། གསུམ་པ་ནི། ནམ་མཁའི་དབྱིངས་སོགས་གཅིག་དང་། པདྨའི་དཀྱིལ་འཁོར་
སོགས་རྐང་པ་གཉིས་ནི་འོད་གསལ་དང་སྒྱུ་ལུས་སོ། ། སངས་རྒྱས་རྣམས་ཀྱིས་ཐམས་ཅད་དགང་ནི་དེའི་ཕུང་
སོགས་སོ། ། བུད་མེད་ལྟ་བུ་ནི་དོན་གྱི་འོད་གསལ་ལོ། ། སྦྱར་བ་ནི་དམ་ཚིག་བཞི་ཡི་སྦྱོར་བ་ཡིས་ནི་སྟོང་བ་
བཞི་ཐིམ་པ་ལས་མ་དག་པའི་སྒྱུ་ལུས་འོད་གསལ་དུ་དག་པའོ། །ཐམས་ཅད་དེ་རུ་བསྒོམ་པར་བྱ་སོགས་རྐང་པ་
གསུམ་ནི་དོན་གྱི་འོད་གསལ་ལས་གྲུབ་པའི་བདེན་གཉིས་མཉམ་པར་སྦྱར་བའི་ཟུང་འཇུག་གི་སྐུའོ། ། དེ་དག་
ཐམས་ཅད་ཉེ་བར་སྤྱད་ནི་ཟུང་འཇུག་ལ་རྟག་ཏུ་མཉམ་པར་འཇོག་པའོ། །འདི་ནི་རྡོ་རྗེ་སོགས་རྐང་པ་གཉིས་
ནི་དེ་ལྟར་བསྐྱེད་ན་རྡོ་རྗེ་གསུམ་དབྱེར་མི་ཕྱེད་པའི་མཆོག་གི་དངོས་གྲུབ་འཐོབ་པར་འགྱུར་བའོ། ། བཞི་བ་ནི།
ནམ་མཁའི་སོགས་དང་། སངས་རྒྱས་དཀྱིལ་འཁོར་སོགས་རྐང་པ་གཉིས་ནི་སྔར་ལྟར་རོ། ། སངས་རྒྱས་
ཐམས་ཅད་བསྒོམ་པར་བྱ་ཞེས་པ་ཡང་སྒྱུ་ལུས་པའི་ཕུང་སོགས་སོ། ། ཐམས་ཅད་གཟུགས་སུ་རྣམ་བསྒོམས་
ནས་སོགས་རྐང་པ་བཞི་ནི་རང་གཞན་ཐམས་ཅད་སྒྱུ་མའི་སྐུ་དང་འདྲ་བའོ། ། འདི་ནི་སོགས་ཀྱང་སྔར་ལྟར་
རོ། ། ལྔ་བ་ནི། ནམ་མཁའི་སོགས་དང་། དམ་ཚིག་སོགས་རྐང་བ་གཉིས་ནི་སྔར་ལྟར་རོ། ། རྩུབ་པའི་ངག་
ལ་སོགས་པ་ནི་ཞེས་པ་ཆོས་ཐམས་ཅད་རང་བཞིན་མེད་པར་སྟོན་པའི་ཚིག་གི་ནི་གཞན་གྱི་རྣ་བར་གོ་མ་འདོད་
པའི་ཐ་ཚིག་གོ ། བསྟེན་ན་ཡེ་ཤེས་འཐོབ་པར་འགྱུར་ཞེས་པ་ནི་བདེ་སྟོང་དབྱེར་མེད་ཀྱི་ཏིང་ངེ་འཛིན་བསྒོམས་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ན་སངས་རྒྱས་མྱུར་དུ་འཐོབ་པར་འགྱུར་བའོ། ། བཅོམ་ལྡན་འདས་ཞེས་སོགས་ནི་སྔར་ལྟར་རོ། ། གསུམ་པ་
ལ་གཉིས། འཁོར་རྣམས་ཀྱིས་ཐེ་ཚོམ་སྐྱེས་པ་ལྟར་བཅོས་ནས་ཞུས་པ་དང་། སྟོན་པས་དེའི་ལན་བཏབ་
པའོ། ། དང་པོ་ནི། དེ་ནས་ཡང་ནས། ཅིའི་སླད་དུ་གསུངས་ཞེས་པའི་བར་ཏེ། དམ་ཚིག་ནི་དེ་བཤེགས་པ་
ཐམས་ཅད་དང་མཉམ་པ་སྟེ། རྡོ་རྗེ་དཔལ་ནི་རྡོ་རྗེ་འཛིན་པའི་ཕྱག་ན་རྡོ་རྗེའོ། ། དེ་ལ་སོགས་པའི་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ནི། སྔར་འཇིག་རྟེན་དང་འགལ་བའི་ཚིག་སྲོག་གཅོད་སོགས་བྱེད་པ་
ལྟར་བསྟན་པས། དེ་ལ་ངོ་མཚར་དུ་གྱུར་ཅིང་རྨད་དུ་གྱུར་ནས་རྡོ་རྗེའི་ཚིག་འདི་སྐད་ཅེས་སྨྲས་སོ། ། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོ། ཁམས་གསུམ་ལས་འདས་ཤིང་འཇིག་རྟེན་ཐམས་
ཅད་ལས་འདས་པའི་རྡོ་རྗེ་འཆང་ཆེན་པོས། དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའི་
འཁོར་གྱི་ནང་དུ་སྲོག་གཅོད་བྱས་པ་སོགས་ཀྱིས་ཀྱང་བྱང་ཆུབ་འཐོབ་པར་འགྱུར་ཞེས་པ་འདི་ལྟ་བུའི་ཡང་དག་
པ་མ་ཡིན་པའི་ཚིག་གི་ལམ། རྡོ་རྗེའི་ཚིག་འདི་ཅིའི་སླད་དུ་གསུངས་མ་འོངས་པའི་གདུལ་བྱའི་དོགས་པ་བཅད་
པའི་ཕྱིར་དུ་སྟོན་པའི་དགོངས་པ་མ་རྟོགས་པ་ལྟར་བཅོས་ནས་ཞུས་སོ། ། གཉིས་པ་ལ་གཉིས། སྤྱོད་པ་གཉིས་
ཀྱི་སྒོ་ནས་བསྔགས་པ་དང་། བདེན་པ་གཉིས་ཀྱི་སྒོ་ནས་དེ་བསྒྲུབ་པའོ། ། དང་པོ་ནི། དེ་ནས་བཅོམ་ལྡན་
ནས། དེ་བཞིན་གཤེགས་པའི་སྤྱོད་པའོ་ཞེས་པའི་བར་ཏེ། དེ་ནས་སོགས་ལས། དམ་ཚིག་གི་རྡོ་རྗེ་དཔལ་ཕྱག་
རྡོར་ལ་སོགས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ་འདི་སྐད་ཅེས་བཀའ་སྩལ་ཏོ། ། རྡོ་
རྗེ་ལ་སོགས་པའི་རིགས་སུ་སྐྱེས་པའི་རིགས་ཀྱི་བུ་ཞེས་བོས་ནས་ཁྱེད་རྣམས་ཀྱིས་ཇི་སྐད་བཤད་པའི་ཚུལ་དེ་ལ་ཐེ་
ཚོམ་ཟ་པའི་སྒོ་ནས་དེ་ནི་ངན་པ་དམན་པའི་འདུ་ཤེས་དང་། འཇིག་རྟེན་གྱིས་སྨད་པར་འགྱུར་སྙམ་པའི་སྨད་
པའི་འདུ་ཤེས་དེ་ལྟ་བུ་ཡང་མ་སྐྱེད་ཅིག རྒྱུ་མཚན་དེ་ཅིའི་ཕྱིར་ཞེ་ན། རིགས་ཀྱི་བུ་འདི་ལྟ་སྟེ། སྔགས་ཀྱི་
འདོད་པ་ནི་ཉན་ཐོས་སོགས་ཀྱི་སྤྱོད་པ་ལ་ལྟོས་ཏེ་སེམས་ཅན་ཐམས་ཅད་ཀྱི་དོན་སྒྲུབ་པར་མཛད་པས་ན་སྤྱོད་
པའི་མཆོག་གོ ། རྫོགས་རིམ་པའི་སྔགས་ཀྱི་སྤྱོད་པ་ནི་རྗེས་ཐོབ་ཀྱི་ཚེ་འཇིག་རྟེན་དང་འགལ་བར་སྤྱད་ཀྱང་ཚེ་
འདིར་རྡོ་རྗེ་འཆང་གི་གོ་འཕང་ཐོབ་པར་བྱེད་པས་ན་དེ་བཞིན་གཤེགས་པའི་སྤྱོད་པའོ། །གཉིས་པ་ལ་གསུམ།
དོན་དམ་འོད་གསལ་དུ་འཇུག་པ་ཡང་སྔགས་ཀྱི་སྤྱོད་པས་བྱེད་པ་དང་། ཀུན་རྫོབ་སྒྱུ་མའི་སྐུ་སྒྲུབ་པ་ཡང་སྔགས་
ཀྱིསྤྱོད་པས་བྱེད་པ་དང་། བདེན་པ་གཉིས་ཀྱི་སྒོ་ནས་བསྟན་པ་ལ་ཆེད་བརྗོད་མཛད་པའོ། ། དང་པོ་ནི།
རིགས་ཀྱི་བུ་ནས། རྗེས་སུ་རིག་པར་བྱའོ་ཞེས་པའི་བར་ཏེ། རིགས་ཀྱི་བུ་ཞེས་བོས་ནས་འདི་ལྟ་སྟེ། དཔེར་ན།
ནས་ནམ་མཁའ་ནི་ཆོས་ཐམས་ཅད་བདེན་པས་སྟོང་བའི་སྟོང་ཉིད་དོ། ། ཆོས་ཐམས་ཅད་ནི་ཕུང་ཁམས་སྐྱེ་



༄༅། ། འདུས་པའི་རྩ་རྒྱུད་ཀྱི་ཊཱིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མཆེད་ཀྱིས་བསྡུས་པ་རྣམས་སོ། ། རྗེས་སུ་སོང་བ་ནི་བདེན་སྟོང་དེ་ཆོས་ཐམས་ཅད་ལ་ངོ་བོ་གཅིག་པའི་ཚུལ་
གྱིས་ཁྱབ་པའོ། ། ཆོས་ཐམས་ཅད་ཀྱང་ནམ་མཁའི་ཁོངས་སུ་གཏོགས་པའོ་ནི་དེ་དག་ཕྱོགས་རེ་ཙམ་མ་ཡིན་
པར་ཐམས་ཅད་ཀྱང་བདེན་པས་སྟོང་བའི་ཁོངས་སུ་འདུས་པའོ། ། ཆོས་དེ་དག་ཐམས་ཅད་ཀྱང་བདེན་སྟོང་
ལས་ངོ་བོ་ཐ་དད་པའི་ཚུལ་གྱིས་འདོད་པའི་ཁམས་ན་མི་གནས། གཟུགས་ཀྱི་ཁམས་ན་མི་གནས། གཟུགས་
མེད་པའི་ཁམས་ན་མི་གནས། དེར་མ་ཟད་ས་ལ་སོགས་པ་འབྱུང་བ་ཆེན་པོ་བཞི་ལ་ཡང་མི་གནས་ཏེ། ཐམས་
ཅད་ཀྱང་བདེན་སྟོང་དུ་མཚུངས་པས་སོ། ། རིགས་ཀྱི་བུ་ཆོས་ཐམས་ཅད་ཀྱང་བདེན་པས་སྟོང་བའི་ཚུལ་དེ་
ལྟར་དུ་རྗེས་སུ་རིག་པར་བྱའོ། ། དེ་བཞིན་གཤེགས་པས་ནི་ཆོས་རྣམས་རང་བཞིན་གྱིས་སྟོང་བ་དང་། ཐ་སྙད་
དུ་རྟེན་འབྲེལ་བཤད་པའི་དོན་གྱི་དབང་དེ་ལྟ་བུ་མཁྱེན་ཅིང་། སེམས་ཅན་མཆོག་དམན་རྣམས་ཀྱི་བསམ་པ་
མཁྱེན་ནས་དེ་དང་མཐུན་པར་ཆོས་འཆད་པར་མཛད་དོ། ། རིགས་ཀྱི་བུ་དེ་ལྟར་ནམ་མཁའ་ལྟ་བུའི་བདེན་
སྟོང་སྟོན་པའི་ཚིག་ངེས་པར་བརྗོད་པས། དེ་བཞིན་གཤེགས་པའི་དམ་ཚིག་བཤད་མ་ཐག་པ་དེ་དག་རྗེས་སུ་
རིག་པ་སྟེ་ཤེས་པར་བྱའོ། ། གཉིས་པ་ནི། རིགས་ཀྱི་བུ་ནས་རིག་པར་བྱའོ་ཞེས་པའི་བར་ཏེ། རིགས་ཀྱི་བུ་
འདི་ལྟ་སྟེ། དཔེར་ན་ཀུན་རྫོབ་ཏུ་གཙུབ་ཤིང་ནི་འདིས་གཙུབ་པར་བྱེད་པའི་ཤིང་དང་། གཙུབ་སྟན་ནི་འདི་ལ་
གཙུབ་པར་བྱས་པས་མེ་འབྱུང་བའི་གཞིའི་ཤིང་དང་། མིའི་ལག་པས་བཟུང་ནས་བསྐྱོད་པའི་རྐྱེན་གྱིས་ཐ་སྙད་
དུ་དང་པོར་དྲོད་འབྱུང་། དེ་ནས་དུ་བ་འབྱུང་ཞིང་། དེ་ནས་མེ་ལྕེ་གསལ་བར་འབྱུང་བར་འགྱུར་མོད་ཀྱི།
དོན་དམ་དཔྱོད་བྱེད་གྱི་རིག་ཤེས་ཀྱི་ངོར་མེ་དེ་ཡང་གཙུབ་ཤིང་ལ་ཡང་མི་གནས། གཙུབ་སྟན་ལ་ཡང་མི་གནས།
མིའི་ལག་པ་བསྐྱོད་པ་ལ་ཡང་མི་གནས་སོ། རིགས་ཀྱི་བུ་དཔེ་དེ་བཞིན་དུ་འདིར་དེ་བཞིན་གཤེགས་པ་ཐམས་
ཅད་ནི་འོད་གསལ་གྱི་ཡེ་ཤེས་སོ། རྡོ་རྗེ་ནི་ཉེར་ཐོབ་པོ། དམ་ཚིག་ནི་མཆེད་པའོ། ། རྗེས་སུ་རིག་པར་བྱ་བ་ནི་
སྣང་བའི་ཡེ་ཤེས་སོ། ། འགྲོ་བ་ནི་ལམ་དུས་སུ་སྟོང་བ་བཞི་ལུགས་འབྱུང་དུ་འཇུག་པ་དང་། འོང་བ་ནི་ལུགས་
ལྡོག་ཏུ་ལྡང་བ་ཡོད་ཅིང་། ལ་སོགས་པས་ནི་སངས་རྒྱས་ཀྱི་ས་ན་དེ་ལྟར་མེད་པར་སྟོན་ནོ། ། རྗེས་སུ་རིག་པར་
བྱའོ་ནི་དཔེ་དེ་བཞིན་དུ་སྟོང་བ་བཞི་འགྲོ་འོང་ཐ་སྙད་དུ་འཐད་པའི་ཚུལ་ཤེས་པ་དང་། དོན་དམ་པར་འགྲོ་འོང་
མེད་པར་ཡང་བསྟན་ཏོ། །གསུམ་པ་ནི། དེ་ནས་བྱང་ཆུབ་ནས། བཤད་པ་མཚར་ཞེས་པའི་བར་ཏེ། དེ་
ནས་བྱང་ཆུབ་སེམས་དཔའ་དེ་དག་སྐད་ཅིག་དེ་ཉིད་ལ་སྣང་མཆེད་ཐོབ་གསུམ་གྱི་ཡེ་ཤེས་སྐྱེས་པས་ངོ་མཚར་དུ་
གྱུར། འོད་གསལ་སྐྱེས་པས་རྨད་དུ་གྱུར་ནས། དམ་ཞིང་མིག་གདངས་པ་ནི་ཟུང་འཇུག་སྐྱེས་ནས་ཚིག་འདི་
སྐད་ཅེས་སྨྲས་སོ། ། རྨད་བྱུང་ཆེན་པོའི་ཆོས་རྣམས་ནི་ཞེས་པ་བདེན་པས་སྟོང་བའི་སྟོང་ཉིད་དོ། ། ནམ་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཁའ་དང་ནི་མཚུངས་པ་དང་ཞེས་པ་ནི་སྟོང་ཉིད་དེས་ནམ་མཁའ་ལྟར་ཆོས་ཐམས་ཅད་ལ་ཁྱབ་པའོ། ། རྣམ་
པར་མི་རྟོག་ཅེས་པ་ནི་ངེས་དོན་གྱི་ལུང་དང་བྲལ་བ་རྟོག་གེ་ཙམ་གྱིས་ལེགས་པར་རྟོགས་མི་ནུས་པའོ། ། དག་པ་
ནི་འོད་གསལ་གྱི་ཡེ་ཤེས་གྱི་ངོར་སྒྱུ་ལུས་ཀྱང་དག་པའོ། །ཀུན་རྫོབ་ཏུ་ཡང་ནི་འོད་གསལ་ལས་སླར་ཟུང་འཇུག་
གི་སྐུར་སྣང་བར་གྱུར་པའོ། ། བཤད་པ་མཚར་ནི་དེ་ལྟར་བཤད་པ་ལ་ངོ་མཚར་དུ་གྱུར་པའོ། ། གཉིས་པ་ནི།
དེ་བཞིན་གཤེགས་པ་ནས། ལེའུ་སྟེ་དགུ་བའོ་ཞེས་པའི་བར་ཏེ། དོན་དམ་པ་ནི་འོད་གསལ་ལོ། ། དག་པ་ནི་
དེས་མ་དག་པའི་སྒྱུ་མའི་སྐུ་དག་པར་བྱས་པའོ། ། དོན་དམ་པའི་དག་པ་ཡང་ཡིན་ལ་དེ་ཁོ་ན་ཉིད་གྱི་དོན་ཀྱང་
ཡིན་པས་ན་རྡོ་རྗེ་འཆང་སྟེ། དེ་ཉིད་འདའ་བར་མི་བྱ་བས་ན་དམ་ཚིག་གོ ། དེ་སྟོན་པའི་གཞུང་ལ་དེའི་མིང་
གིས་བརྗོད་པའི་ཚུལ་གྱིས་བཤད་པའི་ལེའུ་སྟེ་དགུ་བའོ། །
བཅུ་བ་སྙིང་པོ་བསྐུལ་བའི་ལེའུའི་བཤད་ཚུལ་ལ་གཉིས། ལེའུའི་གཞུང་བཤད་པ་དང་། མཚན་དོན་
ནོ། དང་པོ་ལ་གཉིས། བསྐྱེད་རིམ་པའི་སྙིང་པོ་བསྐུལ་བ་དང་། རྫོགས་རིམ་པའི་སྙིང་པོ་བསྐུལ་བའོ། །
དང་པོ་ལ་གསུམ། འཁོར་གྱིས་གསོལ་བ་བཏབ་པ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྟོན་
པས་ལན་བཏབ་པའོ། ། དང་པོ་ནི། དེ་ནས་བཅོམ་ལྡན་འདས། བཤད་དུ་གསོལ་བའི་བར་རོ། ། དེ་ནས་
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་འདུས་ཏེ། བཅོམ་ལྡན་འདས་དམ་ཚིག་ཆེན་པོའི་རྡོ་རྗེ་
སྟེ་རྡོ་རྗེ་འཆང་ངོ་། ། རྡོ་རྗེ་འཆང་དེའི་དེ་ཁོ་ན་ཉིད་མངོན་པར་རྫོགས་པར་བྱང་ཆུབ་ནི་ཟུང་འཇུག་གོ ། དེ་
ཉིད་ནི་རྡོ་རྗེ་གསུམ་དབྱེར་མེད་པའི་གསང་བ་ཡིན་པས་ན་སྐུ་དང་གསུང་དང་ཐུགས་ཀྱི་གསང་བའོ། ། གདུལ་
བྱའི་བསམ་པའི་བྱེ་བྲག་ཇི་ལྟ་བ་བཞིན་མཁྱེན་པས་ན་འདིར་དེ་བཞིན་གཤེགས་པ་སྟེ་དེ་ལ་ཕྱག་འཚལ་ཏེ་འདི་
སྐད་ཅེས་གསོལ་ཏོ། ། སྔགས་ནི་སྦྲུལ་དང་མགོ་མེད་ལ་སོགས་པ་བཞིའོ། ། བཞི་བོ་དེ་རྣམས་ཀྱི་གཙོ་བོ་ནི་ཨོཾ་
ཧཱུཾ་སྟེ། དེ་ཉིད་སྔགས་རྣམས་ཀྱི་སྙིང་པོ་ཀུན་བསྡུས་པའོ། །སྐུ་དང་གསུང་དང་ཐུགས་ནི་དེ་བཞིན་
གཤེགས་པ་རྣམས་སོ། ། ཡི་གེ་གསུམ་པོ་དེ་དག་དེ་རྣམས་ཀྱི་གསང་བར་བསྒྲགས་ཤིང་། དངོས་གྲུབ་ཆེན་པོའི་
ཚུལ་ཏེ་ཐབས་སོ། ། མཆོག་ནི་ཐབས་ཀྱི་ཕུལ་དུ་བྱུང་བའོ། ། ཡང་དག་ནི་མི་སླུ་བ་སྟེ་དེ་བཅོམ་ལྡན་བཤད་དུ་
གསོལ་ཞེས་པ་ནི་སྔགས་གང་གིས་སྙིང་པོ་བསྐུལ་བ་དེ་བཤད་པར་གསོལ་བའོ། ། གཉིས་པ་སྡུད་པ་བོའི་ཚིག་
གིས་སྟོན་པའི་གསུང་ལ་འཇུག་པ་ནི། དེ་ནས་རྒྱལ་བོ་ནས། བཀའ་སྩལ་ཏོ་ཞེས་པ་སྟེ། ཞུས་པ་དེ་ནས་འོད་
གསལ་གྱི་ངོ་བོ་ཡིན་པས་ན་རྒྱལ་བོའོ། ། ཐབས་ཤེས་ཟུང་འཇུག་པའི་སྐུའི་བདག་ཉིད་ཅན་ཡིན་པས་ན་རྡོ་རྗེ་
འཛིན་པའོ། ། ཉོན་མོངས་ཀུན་ནི་འདོད་ཆགས་སོགས་གསུམ་མོ། ། དེ་གསུམ་ལས་རྒྱས་པར་ཕྱེ་ན་ཤིན་ཏུ་



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མང་བས་ན་དེ་ཀུན་གྱི་རྒྱ་མཚོའོ། ། ཉོན་མོངས་དང་དེ་ལས་བྱུང་བའི་སྡུག་བསྔལ་རྣམས་ཟིལ་གྱིས་མནན་ནས་
འདོད་རྒུར་རོལ་བས་ན་གཙོ་བོ་སྟེ། སེམས་ཅན་ཐམས་ཅད་ཀྱི་སྡུག་བསྔལ་རྒྱུ་དང་བཅས་པ་སྲེག་པར་མཛད་
པས་ན་འབར་བའོ། ། དེ་ཉིད་ཀྱིས་ན་དྲག་པོ་སྟེ་ཁྲོ་བོའི་རྣམ་པར་འབྱུང་བའོ། ། དྲག་པའི་སྤྱན་བགྲད་པར་
མཛད་པས་ན་སྤྱན་ཡངས་པའོ། ། དེ་ལྟ་བུ་དེའི་གསུང་ནི་འདི་སྐད་ཅེས་བཀའ་སྩལ་ཏོ། ། གསུམ་པ་སྟོན་པས་
ལན་བཏབ་པ་ལ་དྲུག རྡོ་རྗེ་གསུམ་དབྱེར་མི་ཕྱེད་པའི་ཚུལ་གྱིས་སྒོམ་པ། སྙིང་པོ་བསྐུལ་དགོས་པའི་རྒྱུ་མཚན།
དེ་བསྐུལ་བའི་ཐབས་དངོས། བསྐུལ་བའི་ཡུན་ཚད། བསྐུལ་བའི་ཕན་ཡོན། མ་བསྐུལ་པའི་ཉེས་དམིགས་
སོ། ། དང་པོ་ནི། ལུས་དང་ནས་རྡོ་རྗེར་སྒོམ་ཞེས་སོ། ། ལུས་དང་ངག་དང་སེམས་རྣམས་ནི་སྐུ་གསུང་
ཐུགས་ཀྱི་རྡོ་རྗེར་བསྒོམ་པར་བྱ་བ་སྟེ། རྡོ་རྗེ་གསུམ་དབྱེར་མི་ཕྱེད་པའི་ཚུལ་གྱིས་བསྒོམ་པར་བྱ་བ་ཡིན་ལ། དེ་
ཇི་ལྟར་ཞེ་ན། རྣམ་པར་མི་རྟོག་པ་ནི་དོན་དམ་པར་རྡོ་རྗེ་གསུམ་གྱི་དབྱེ་བ་བྱར་མེད་པའོ། ། མི་དམིགས་པ་ནི་
དེ་གསུམ་ངོ་བོ་ཉིད་ཀྱིས་མ་གྲུབ་པའོ། ། གང་ནའང་མི་གནས་པ་ནི། ངོ་བོ་ཉིད་ཀྱིས་གྲུབ་པའི་ཚུལ་གྱིས་གང་
ནའང་མི་གནས་པའོ; ། མཉམ་པ་ཉིད་ནི་དོན་དམ་པར་རང་བཞིན་དབྱེར་མེད་ཅིང་མཉམ་པ་སྟེ། དགོངས་
དོན་གྱིས་བཤད་པའོ། ། གཉིས་པ་ནི། དེ་ནས་བཅོམ་ལྡན་འདས་ནས། མི་འཚོ་སྟེ་ཞེས་སོ། ། དེ་ནས་
བཅོམ་ལྡན་འདས་དེ་བཞིན་གཤེགས་པ་རིགས་དྲུག་པ་དེ། རང་བཞིན་གྱིས་དག་པའི་ཕ་རོལ་ཏུ་ཕྱིན་པ་ནི་སྤྱན་
མ་ལ་སོགས་པའོ། ། སྔགས་ནི་རྣམ་སྣང་སོགས་ཏེ། དེ་དག་གི་ཚུལ་ནི་ཕན་ཚུན་ཀུན་ཏུ་ཆགས་པའོ། ། དེ་
ཉིད་ནི་མི་ཟད་པས་ན་རྡོ་རྗེའོ། ། དེ་སྐད་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་དེ་བཞིན་
གཤེགས་པ་དེ་དག་ཐམས་ཅད་ལ་འདི་སྐད་ཅེས་བཀའ་སྩལ་ཏོ། ། བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཅེས་བོས་ནས། མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་ནི། རིག་པ་སྟེ་ལྷ་མོ་བྱེ་
བ་ཁྲག་ཁྲིག་བརྒྱ་སྟོང་དུ་མ་དང་ཐབས་གཅིག་ཏུ། གདུལ་བྱའི་སེམས་ཅན་ཐམས་ཅད་ཀྱི་དོན་བྱ་བ་ལ་རོལ་བ་
སྟོན་པར་མཛད་དེ་ཞེས་པ་ནི་བསམ་པ་དང་མཐུན་པའི་ཚུལ་གྱིས་བྱང་ཆུབ་ལ་འགོད་པའི་ཆེད་དུ། རོལ་བ་སྟེ་
སྤྲུལ་བ་སྣ་ཚོགས་ཞིག་སྟོན་ལ། དེ་ཡང་ཕྱོགས་རེ་ཙམ་མིན་གྱི། ཕྱོགས་བཅུའི་འཇིག་རྟེན་གྱི་ཁམས་མཐའ་ཀླས་
པ་ནི་མཐར་ཐུག་པ་རྣམས་སུ་ཡང་གཟུགས་ལ་སོགས་པའི་འདོད་པའི་ཡོན་ཏན་ལྔ་བོ་རྣམས་ཀྱིས་རོལ་ཅིང་། ལྷ་
མོ་རྣམས་དང་ལྷན་ཅིག་དགའ་བས་དགྱེས་པར་མཛད་དོ། ། ཡོངས་སུ་སྤྱོད་པ་ནི་ཡབ་ཡུམ་ཕན་ཚུན་དགའ་བ་
བསྐྱེད་པར་མཛད་པའོ། ། དེ་ལྟ་བུ་མཐའ་ཡས་པ་ཡོད་ཀྱང་། ཡོད་པ་དེ་དག་གིས་ནི་སྔགས་ཀྱི་མིང་སྤྲུལ་ལ་
སོགས་པ་དང་དོན་དང་སྤེལ་བ་དང་ཡིད་བཟླས་བྱ་བ་སོགས་ཀྱི་སྒོ་ནས་སྔགས་སྤྱོད་པ་ལ་མངོན་པར་བརྩོན་པ་



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྣམས་ལ། ཀྱེ་མ་སྒྲུབ་པ་བོ་འདི་དག་ནི་དེ་བཞིན་གཤེགས་པ་ཐམས་ཅད་ཀྱི་སྔགས་ཀྱི་སྤྱོད་པའི་ཚུལ་གྱི་ཆོས་
རྫོགས་པར་གྱུར་བ་ནི། འདིར་ཆོས་ལས་ཕྱི་རོལ་ཏུ་གྱུར་བ་སྟེ། བྱིན་གྱིས་རློབ་པའི་རྒྱུ་བདེ་སྟོང་གི་ཡེ་ཤེས་ལས་
ཕྱི་རོལ་དུ་གྱུར་ཏོ་སྙམ་དུ་དགོངས་ནས། སྤྱན་རས་ཀྱིས་མི་འཚོ་བ་སྟེ་མངོན་དུ་ཕྱོགས་ནས་དངོས་གྲུབ་ཆེན་པོ་
མྱུར་དུ་འགྲུབ་པར་བྱིན་གྱིས་རློབ་པའི་ཆེད་དུ་མི་གཟིགས་པའོ། ། གསུམ་པ་སྙིང་པོ་བསྐུལ་བའི་ཐབས་ལ་
གཉིས། སྙིང་པོ་བསྐུལ་པའི་སྔགས་དང་། བསྐུལ་བའི་ཏིང་ངེ་འཛིན་ཏོ། ། དང་པོ་ནི། དེ་བས་ན་ནས།
རྗེས་སུ་དྲན་ཞེས་སོ། ། རྒྱུ་མཚན་སྔར་བཤད་པ་དེ་བས་ན། སྒྲུབ་པ་བོའི་སྐྱེས་བུ་དམ་པ་དེ་རྣམས་ལ་དེ་བཞིན་
གཤེགས་པ་རྣམས་སྤྱན་རས་ཀྱིས་བཙའ་བར་བྱ་བའི་ཕྱིར། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་རྡོ་རྗེའི་གསང་བ་སྔགས་ཐམས་ཅད་ཀྱི་སྙིང་པོ་སྟེ། སྔགས་གང་གིས་ལྷ་ཐམས་ཅད་ཀྱི་ཐུགས་ཀུན་ཏུ་
བསྐུལ་བར་བྱེད་པ་ཞེས་བྱ་བ། རབ་ཏུ་གསང་བ་དེ་བཞིན་གཤེགས་པ་ཐམས་ཅད་དེ་རྣམ་པར་སྣང་མཛད་ཀྱི་
རིགས་ཀྱི་སྐུ་དང་གསུང་དང་ཐུགས་ཀྱི་དམ་ཚིག་ལ་དམིགས་པའི་ཡི་གེ་ཨོཾ་དང་། སྔ་མ་བཞིན་དུ་རྡོ་རྗེ་འཛིན་མི་
བསྐྱོད་པའི་རིགས་ཐམས་ཅད་ཀྱི་སྐུ་གསུང་ཐུགས་ཀྱི་དམ་ཚིག་ལ་དམིགས་པ་ཕྱོགས་དང་། ཆོས་འཛིན་པ་འོད་
དཔག་མེད་ཀྱི་རིགས་ཐམས་ཅད་ཀྱི་སྐུ་གསུང་ཐུགས་ཀྱི་དམ་ཚིག་ལ་དམིགས་པ་w སྟེ། འདི་དག་རྡོ་རྗེ་འཆང་
ཉིད་ཀྱི་སྐུ་སྤྱི་བོ་དང་གསུང་མགྲིན་པ་དང་ཐུགས་རྡོ་རྗེ་ཐུགས་ཀ་ལས་རིམ་པ་བཞིན་དུ་ཕྱུང་ངོ༌། ། ཚིག་གི་ལམ་
ནི་རྡོ་རྗེ་འཆང་གི་ཞལ་ཏེ། དེ་ནས་ངེས་པར་བརྗོད་པ་ནི་ཡི་གེ་གསུམ་པོ་ཞལ་ནས་གསུངས་པའོ། ། དབྱངས་
གསལ་རྣམས་ལས་བཏུས་པའི་སྔགས་བསྡུས་པ་འདི་ལྟ་བུ་གསུངས་སོ། ། ཨོཾ་ཨཱཿ ཧཱུཾ། དེ་ནས་ཡི་གེ་གསུམ་པོ་
འདི་ནི་གསུངས་པ་ཙམ་གྱིས་མི་བསྐྱོད་པ་ལ་སོགས་པའི་སངས་རྒྱུས་དང་། སྲས་བྱང་ཆབ་སེམས་དཔའི་ཚོགས་
དང་བཅས་པ་ཀུན་དུ་རབ་ཏུ་འདར་ཞིང་བརྒྱལ་བར་གྱུར་བའི་རྣམ་པ་བསྟན་པ་ནི་དགའ་བ་རྒྱ་ཆེན་པོ་ཐོབ་
པའོ། ། རྡོ་རྗེ་སེམས་དཔའ་རྗེས་སུ་དྲན་པ་ནི། སེམས་ཅན་ཐམས་ཅད་རྗེས་སུ་འཛིན་པར་ཤེས་པའོ། །
གཉིས་པ་བསྐུལ་བའི་ཏིང་ངེ་ལ་གསུམ། དང་པོ་སྦྱོར་བ། དཀྱིལ་འཁོར་རྒྱལ་མཆོག ལས་རྒྱལ་མཆོག་གོ །
དང་པོ་ནི། དེ་ནས་ཕྱག་ན་རྡོ་རྗེ་ནས། བསྡུས་པ་ཡིན་ཞེས་སོ། ། དེ་ནས་ཕྱག་ན་རྡོ་རྗེ་སྟེ་རྡོ་རྗེ་འཆང་ཆེན་པོ་
དེ་བཞིན་གཤེགས་པ་ཐམས་ཅད་ཀྱི་བདག་པོས་དམ་ཚིག་འོག་ནས་འབྱུང་བ་འདི་གསུངས་སོ། ། ནམ་མཁའི་
ནི་དེ་བཞིན་ཉིད་དེ་འོད་གསལ་ལོ། ། དབྱིངས་ནི་འདིར་དམ་ཚིག་སེམས་དཔའི་རྡོ་རྗེ་འཆང་ངོ་
། ། དབུས་ནི་
དེའི་སྙིང་ག་སྟེ་དེ་ལ་གནས་པར་བཀོད་པའི་དཀྱིལ་འཁོར་ཡེ་ཤེས་སེམས་དཔའ་དམར་པོ་ཡུམ་བཅས་བསྒོམ་པར་
བྱ་བའོ། ། ཡེ་ཤེས་སེམས་དཔའ་དེ་ཡི་དབུས་སུ་སྟེ་སྙིང་གར་གནས་པའི་ཡི་གེ་ཧཱུྃ་ལ། ཏིང་ངེ་འཛིན་སེམས་



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
དཔའ་ཞེས་བྱ་སྟེ་དེ་བསམ་པར་བྱའོ། ། ཡི་གེ་གསུམ་པོ་དེ་དག་རང་གི་གཟུགས་ཀྱི་དབྱིབས་སུ་རབ་ཏུ་བརྟག་པ་
སྟེ་བསྒོམ་པར་བྱའོ། ། དེའི་ནང་ནས་ཏིང་ངེ་འཛིན་སེམས་དཔའ་ནི་རྡོ་རྗེའི་འོད་ཟེར་ཆེར་འབར་ཞིང་རྣམ་པར་
འཕྲོ་བ་བསམ་པར་བྱའོ། ། དེ་ནས་ཕྱོགས་བཅུའི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་བརླབས་
ནུས་པ་ཐམས་ ཅད། ཏིང་ངེ་འཛིན་སེམས་དཔའི་འོད་ཟེར་གྱིས་དྲངས་པར་སྒྲུབ་པ་བོ་དེ་ཡིས་རྣམ་པར་
བསྒོམས་ཤིང་། དམ་ཚིག་སེམས་དཔའ་ལ་བཅུག་པ་ཙམ་གྱིས་དེ་མ་ཐག་ཏུ་རྡོ་རྗེ་འཆང་དེ་དང་འདྲ་བར་འགྱུར་
རོ། ། དེ་མ་ཐག་ནི་འགྲེལ་བའི་འགྱུར་ལྟར་ན་སྐད་ཅིག་གིས་སྤྱད་དྲངས་པ་དང་སྦྱར་དགོས་སོ། ། སྐུ་གསུང་
ཐུགས་ཀྱི་རྡོ་རྗེ་འཛིན་ནི་རྡོ་རྗེ་གསུམ་ངོ་བོ་དབྱེར་མི་ཕྱེད་པའོ། ། རྡོ་རྗེ་སེམས་དཔའ་དེ་ནི་དེ་བཞིན་གཤེགས་པ་
རྣམས་ཀྱི་རྒྱལ་བོ་ཚེའོ། །ཀུན་ནི་སྣོད་བཅུད་དེ་དེའི་གཙོ་བོ་ནི་ཚངས་པ་ལ་སོགས་པ་སྟེ། དེ་རྣམས་ཀྱི་ཡང་
གཙོ་བོ་དང་དབང་ཕྱུག་མཆོག་ནི་རྡོ་རྗེ་འཆང་ངོ་། ། རང་གི་དཀྱིལ་འཁོར་ན་རང་རྡོ་རྗེ་འཆང་དུ་བསྒོམས་པའི་
རང་གི་ལུས་ཀྱི་དཀྱིལ་འཁོར་རོ། ། རང་གི་རྡོ་རྗེ་སྟེ་རང་གི་སེམས་ཀྱིས་སྐྱེད་པར་བྱེད་པའི་ཆོ་གའི་ཚུལ་དུ་འགྱུར་
བ་ནི་འདི་ཉིད་དོ། ། བཤད་མ་ཐག་པ་འདི་ནི་དུས་གསུམ་གྱི་སངས་རྒྱས་ཐམས་ཅད་ཀྱིའོ། ། སྙིང་པོ་ནི་
བརྟན་པར་གྱུར་བའོ། ། རྡོ་རྗེ་ནི་དེ་བཞིན་གཤེགས་པ་ཐམས་ཅད་ཀྱི་ཐུགས་སོ། ། བསྡུས་པ་ནི་སངས་རྒྱས་
བྱང་སེམས་ཀྱི་ནུས་མཐུ་འགུག་པ་ཡིན་ཞེས་པའོ། ། གཉིས་པ་ནི། རང་སྔགས་ནས། བཀའ་སྩལ་ཏོ་ཞེས་
སོ། ། རང་ཉིད་སྔགས་ཀྱི་སྐྱེས་བུ་རྡོ་རྗེ་འཆང་བསྒོམས་ནས་ནི་བདག་ཉིད་ཀྱི་གནས་བཞི་སྟེ་ཤར་ལ་སོགས་པ་
རྣམས་སུ་ཏེ་ཕྱོགས་བཞིར་རྣམ་སྣང་སོགས་གཟུགས་ཀྱི་ཚུལ་ཏེ་སྐུ་མདོག་ཕྱག་མཚན་སོགས་དང་ལྡན་པར་བསྒོམ་
མོ། ། ཞལ་གསུམ་ལྟ་བུར་སྦྱོར་བ་ཡིས་ནི་འདིར་སྣང་བ་གསུམ་པོ་དེས་ཞལ་གསུམ་མཚོན་པའོ། ། ཁ་དོག་སྟེ་
ཡི་གེ་གསུམ་གྱིས་རྣམ་སྣང་སོགས་བཞི་རང་གི་གནས་ཕྱོགས་བཞི་རབ་ཏུ་བསྒོམ་མོ། ། དེས་ལྷ་གཞན་གྱི་གནས་
ཀྱང་མཚོན་ནོ། ། བཅོམ་ལྡན་འདས་རྡོ་རྗེ་དམ་ཚིག་ནི་རྡོ་རྗེ་འཆང་ཆེན་པོ་སྟེ་དེས་དེ་སྐད་ཅེས་བཀའ་སྩལ་
བའོ། ། ཞེས་སོ། གསུམ་པ་ལ་བཞི། ལྷ་ཐམས་ཅད་སེམས་དཔའ་སུམ་བརྩེགས་སུ་བྱ་བ། ཐུགས་བསྐུལ་
བའི་ཆོ་ག་དངོས། དེ་རིགས་ཀུན་གྱི་ཟློས་པ་བོས་བྱ་བར་བསྟན་པ། དོན་བསྡུ་བའོ། ། དང་པོ་ནི། དེ་ལ་འདི་
ནི་ནས། བསྒོམ་པར་བྱ་ཞེས་སོ། ཐུགས་བསྐུལ་བ་དེ་ལ་འོག་ནས་འཆད་པ་འདི་ནི་མཆོག་དམ་པའོ། ། རྡོ་རྗེ་
གསང་བ་ནི་དེ་བཞིན་གཤེགས་པའི་གསང་བའོ། ། དཀྱིལ་འཁོར་བའི་ལྷ་རྣམས་རེ་རེའི་སྙིང་གའི་དབུས་སུ་ཕྲ་
མོ་ཡི་སྟེ་ཕྲ་བའི་ཡེ་ཤེས་སེམས་དཔའ་ནི་བསམ་པར་བྱའོ། ། ཡི་གེ་མཆོག་ཏུ་གྱུར་པའི་ཚིག་སྟེ་ཧཱུྃ་ཡིག་ནི་ཡེ་ཤེས་
སེམས་དཔའ་དེ་ཡི་དབུས་སུ་བསམ་པར་བྱའོ། ། ཧཱུྃ་དེ་ལས་རྡོ་རྗེ་ཆེན་པོ་རྩེ་ལྔ་བ་ལྟེ་བར་ཧཱུྃ་གིས་མཚན་པའི་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྟག་ཏུ་སྦྱོར་བའི་ཏིང་ངེ་འཛིན་སེམས་དཔའ་བསྒོམ་པར་བྱའོ། ། གཉིས་པ་ནི། རྡོ་རྗེ་ཀྱོ་བའི་ནས། བསྐུལ་
བར་བྱ་ཞེས་སོ། །རྡོ་རྗེ་ནི་དེ་བཞིན་གཤེགས་པ་རྣམས་སོ། །ཀྱོ་བའི་སྦྱོར་བ་ཡིས་ནི་ལྕགས་ཀྱུ་ལྟ་བུའི་འོད་ཟེར་
གྱིས་རྡོ་རྗེ་གསུམ་ སྟེ་ སེམས་ དཔའ་ སུམ་བརྩེགས་བྱས་ པ་རྣམས་ གསལ་ བར་བྱས་ པ་རྣམ་པར་བསྒོམ་པར་
བྱའོ། ། དེ་ཡིས་ནི་སེམས་དཔའ་སུམ་བརྩེགས་ཀྱི་འོད་ཟེར་གྱིས་སངས་རྒྱས་ཀྱི་ཞིང་ན་བཞུགས་པའི་ལྷ་རྣམས་
ཀྱི་སྙིང་གར་དབབ་པར་བྱས་ཏེ་བསྐྱོད་ཅིང་། ལྷ་རྣམས་ཀྱི་ཚོགས་ཇི་སྙེད་པ་བསྐུལ་བར་བྱའོ། ། གསུམ་པ་ནི།
འདི་ནི་རྡོ་རྗེ་ནས། བསྒོམ་ཞིང་ཞེས་སོ། བཤད་མ་ཐག་པ་འདི་ནི་རྡོ་རྗེ་ཅན་ཐམས་ཅད་ཀྱི་སྟེ་སྒྲུབ་པ་པོ་ཐམས་
ཅད་ཀྱིའོ། ། སངས་རྒྱས་ནི་དེ་བཞིན་གཤེགས་པ་རྣམས་སོ། བྱང་ཆུབ་ནི་དེ་རྣམས་ཀྱི་ཐུགས་སོ། ། རབ་
ཏུ་སྒྲུབ་པ་ནི་ཐུགས་བསྐུལ་བའི་ཆོ་གའོ། ། དེ་ནི་ཕུལ་དུ་བྱུང་བས་ན་མཆོག་གོ ། འདི་ནི་ཉིན་ཞག་བདུན་གྱི་
བར་དུ་བྱས་ན་ནི་འགྲུབ་ཀྱི་དེའི་གོང་དུ་ནི་མིན་ནོ། ། ལྔ་བ་ནི། ཡེ་ཤེས་རྡོ་རྗེ་ནས། མཆོག་བསྒྲུབས་པས་ཞེས་
སོ། ། ཡེ་ཤེས་རྡོ་རྗེ་ཅན་ནི་སྒྲུབ་པ་པོའོ། ། གསང་བ་ནི་བླ་མའི་མན་ངག་གོ ། བསྒོམས་པས་དེ་བཞིན་
གཤེགས་པའི་སྐུ་དང་གསུང་དང་ཐུགས་འགྲུབ་པར་འགྱུར་ལ། ཐུགས་རྗེས་སྒྲུབ་པ་པོ་ལ་མཆོག་སྩོལ་བདག་རྣམ་
པར་གཟིགས་སོ། ། སངས་རྒྱས་རྣམས་ཀྱི་ཡིད་ནི་རང་གི་དམ་བཅས་པ་ལས་འགལ་བས་འཇིགས་ཤིང་སྐྲག་
པར་གྱུར་ནས་ཡིད་ལ་མགུ་ཞིང་དགའ་བར་འགྱུར་བའི་དངོས་གྲུབ་རྒྱ་ཆེན་པོ་ ཐམས་ ཅད་སྟེར་བར་འགྱུར་
རོ། ། གང་གིས་སྟེར་ན་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ནི་སྔགས་ཀྱི་སྤྱོད་པ་མཆོག་སྒྲུབ་
པའི་སྐྱེས་བུ་ལ་དངོས་གྲུབ་དེ་རྣམས་སྟེར་རོ། ། དྲུག་པ་ནི། རྨོངས་པས་ནས། དེར་ཟད་འགྱུར་ཞེས་སོ། །
སྙིང་པོ་བསྐུལ་བར་མི་འདོད་པའི་རྨོངས་པས་དུས་འདའ་བར་བྱས་ན་ནི། དངོས་གྲུབ་ཆེན་པོ་མི་འགྲུབ་པས་
སྒྲུབ་པ་བོ་དེ་ཡི་སྲོག་གི་སྐབས་དེར་ཟད་པར་འགྱུར་རོ་ཞེས་པ་ནི་སྒྲ་ཇི་བཞིན་པའོ། ། གཉིས་པ་ལ་བཞི། སྡུད་
པ་བོའི་ཚིག་གིས་སྟོན་པའི་གསུང་ལ་འཇུག་པ། རྫོགས་རིམ་པའི་སྙིང་པོ་བསྐུལ་བ། བསྐུལ་བས་འགྲུབ་པའི་
རྣལ་འབྱོར་བ་རྣམས་ཀྱི་ཀུན་སྤྱོད་བསྟན་པ། མཐར་ཐུག་གི་འབྲས་བུ་བཤད་པའོ། །དང་པོ་ནི། དེ་ནས་
རྒྱལ་བོ་ནས། བཀའ་སྩལ་ཏོ་ཞེས་སོ། །དེ་ནས་རྒྱལ་བ་རྡོ་རྗེ་འཛིན་རྡོ་རྗེ་གསུམ་གྱི་སྟོན་པ་མཆོག་དང་འཇིག་
རྟེན་གསུམ་གྱི་མཆོག་རྡོ་རྗེ་གཙོ་བོ་དེས་གསུང་ནི་འདི་སྐད་ཅེས་བཀའ་སྩལ་ཏོ། ། གཉིས་པ་ལ་གསུམ། གང་གི་
དོན་དུ་སྙིང་པོ་བསྐུལ་བའི་ཟུང་འཇུག དེའི་ཐབས་སྙིང་པོ་བསྐུལ་བ། བསྐུལ་བའི་དགོས་པ་གྲུབ་ནས་ཅི་ཞིག་
བྱ་བར་བསྟན་པའོ། ། དང་པོ་ནི། སྔགས་ཀྱི་ནས་བསྒོམ་པའོ། ། སྔགས་ཀྱི་སྐྱེས་བུ་ནི་རྫོགས་རིམ་པའོ། །
ཇི་སྙེད་པ་ནི་སྙིང་པོ་བསྐུལ་དགོས་པ་རྣམས་སོ། ། རྡོ་རྗེ་གསུམ་ནི་སྣང་བ་གསུམ་མོ། ། ཡེ་ཤེས་ནི་དེས་བསྒྲུབ་
96



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པར་བྱ་བའི་དེ་བཞིན་གཤེགས་པའོ། ། ཡོངས་སུ་རྫོགས་པ་ནི་སྣང་བ་གསུམ་ལས་སྒྱུ་ལུས་རྡོ་རྗེ་འཆང་གི་སྐུ་
རྫོགས་པའོ། །དབང་བོ་གཉིས་ཀྱི་སྦྱོར་བ་ཡིས་ནི་སྒྱུ་ལུས་དེ་དབང་བོ་གཉིས་སྦྱོར་ལས་གྲུབ་ཀྱི་དེ་མེད་པར་མིན་
པའོ། ། དངོས་པོ་ཐམས་ཅད་ནི་སྒྱུ་ལུས་སྒྲུབ་བྱེད་ཀྱི་གཞི་ཐབས་རྣམས་སོ། ། བརྟག་པ་ནི་དེས་སྒྱུ་ལུས་བསྐྱེད་
པར་བྱ་བའོ། ། དབང་བོ་གཉིས་ཀྱི་སྦྱོར་བ་ཡིས་ཞེས་པ་འདིས་ཟུང་འཇུག་ཀྱང་སྟོན་ནོ། ། བཤད་མ་ཐག་པ་
འདི་ནི་སངས་རྒྱས་ཐམས་ཅད་ཀྱི་སྔགས་ཀྱི་དམ་ཚིག་བསྒོམ་པའོ། ། གཉིས་པ་ནི། རིག་མའི་ནས། བསྒོམ་
ཞིང་ཞེས་སོ། །རིག་མའི་དབང་ཕྱུག་ནི་འོད་གསལ་ལོ། ། ཞུགས་པ་ནི་ཕུང་སོགས་མི་སྣང་བར་བྱས་ནས་
འཇུག་པའོ། ། རྡོ་རྗེའི་སྦྱོར་བ་ནི་བདེན་གཉིས་ངོ་བོ་དབྱེར་མི་ཕྱེད་པའི་ཟུང་འཇུག་གཅིག་ཏུ་སྦྱོར་བ་བསྐྱེད་དེ་
རབ་ཏུ་བསྒོམ་པའོ། ། གསུམ་པ་ནི། ཆགས་ལ་ནས། དཀྱིལ་འཁོར་རོ་ཞེས་སོ། ། ཆགས་ལ་ཞེས་པ་ནི་ཟུང་
འཇུག་པས་སྤྲུལ་སྐུར་བསྒྱུར་ནས་སེམས་ཅན་གྱི་དོན་ལ་ཆགས་པ་དང་། ཆགས་པས་བལྟ་བར་བྱ་ནི་གདུལ་བྱའི་
སེམས་ཀྱིས་ཟུང་འཇུག་ལོངས་སྤྲུལ་ལ་གུས་པས་བལྟ་བའོ། ། འདི་ནི་དམ་ཚིག་གི་དཀྱིལ་འཁོར་ཏེ་དམ་ཚིག་ནི་
རྡོ་རྗེ་འཆང་ངོ་། ། གསུམ་པ་ལ་གཉིས། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ་དང་། རྣལ་
འབྱོར་པ་དེས་ཇི་ལྟར་བྱ་བའི་ཚུལ་ལོ། ། དང་པོ་ནི། དེ་ནས་རྒྱལ་བོ་ནས་བཀའ་སྩལ་ཏོ་ཞེས་སོ། ། དེ་ནས་
རྒྱལ་བོ་རྡོ་རྗེ་འཛིན་ནི་རྡོ་རྗེ་འཆང་ངོ་། ། དེ་བཞིན་གཤེགས་པ་ནི་དེའི་མིང་ཅན་གྱི་གཟུགས་ཀྱི་ཕུང་བོ་ལ་
སོགས་པའོ། ། དེ་རྣམས་འོད་གསལ་དུ་བཅུག་པ་ལས་སྐྱེས་པས་ན་དེ་ཀུན་གྱིས་ས་ཏེ་ཟུང་འཇུག་རྡོ་རྗེ་འཆང་
ངོ༌། ། དེ་ལ་སངས་རྒྱས་ཐམས་ཅད་ཀྱིས་དབང་བསྐུར་བས་ན་སངས་རྒྱས་ཀྱི་གཙོ་བོ་ཏེ། དེས་གསུང་འདི་སྐད་
ཅེས་བཀའ་སྩལ་ཏོ། གཉིས་པ་ནི། འཇིག་རྟེན་ནས་བཀའ་སྩལ་ཏོ་ཞེས་སོ། ། འཇིག་རྟེན་གྱི་ཁམས་ནི་ཐམས་
ཅད་ན་བུད་མེད་ཇི་སྙེད་ཡོད་པར་གྲགས་པ་ཀུན་གཟུགས་རྡོ་རྗེ་མ་ལ་སོགས་པར་བསྒོམ་ནས་ཡུལ་དེ་དག་ཐམས་
ཅད་ལ་ཉེ་བར་སྤྱད་པར་བྱའོ། ། ཕྱག་རྒྱ་ཆེན་པོ་ལ་གཉིས་ཏེ་སྔགས་ཀྱི་སྐུ་དང་ཡེ་ཤེས་ཀྱི་སྐུའོ། ། ཚོགས་ནི་
འདིར་དང་པོ་སྟེ་སྦྱོར་བ་དང་པོ་དེ་ཁོ་ན་ཉིད་ལ་དམིགས་པའོ། ། བྱེ་བ་གྲངས་མེད་པའི་སངས་རྒྱས་ཀྱི་གནས་ཏེ་
སྤྲུལ་བ་ནི་རྡོ་རྗེ་འཛིན་གྱིས་ལོངས་སྐུ་དེར་ཏེ་དེ་ནས་སྤྲོ་བར་བྱའོ། ། བཅོམ་ལྡན་འདས་བྱང་ཆུབ་ཀྱི་དམ་ཚིག་
གིས་དེ་སྐད་ཅེས་བཀའ་སྩལ་ཏོ། ། བཞི་བ་ནི། རྡོ་རྗེ་གསུམ་པོ་ནས་ཚེ་དེས་འཐོབ་ཞེས་སོ། ། རྡོ་རྗེ་གསུམ་པོ་
མཁའ་འདྲ་བའི་ཞེས་པ་ནི། སྐུ་རྡོ་རྗེ་ལ་སོགས་གསུམ་ནི་རིག་པར་བྱར་མེད་པས་ནམ་མཁའ་ལྟ་བུ་སྟེ། དེ་འདྲ་
བའི་འབྲས་བུའི་བྱང་ཆུབ་ཟུང་འཇུག་གི་སྦྱོར་བ་འདི་ཡིས་ཐོབ་པར་འགྱུར་རོ། ། སློབ་བཞིན་པའི་བྱང་ཆུབ་
སེམས་དཔའ་རྣམས་རྒྱལ་བའི་ཡོན་ཏན་འབྱུང་བའི་གནས་ཡིན་པས་རྒྱལ་ཞེས་བྱ་སྟེ། དཔེར་ན་རྒྱ་མཚོ་རིན་པོ་



༄༅: ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འངུམ་བཞུགས་སོ། །
ཚེའི་འབྱུང་གནས་སུ་གྱུར་བ་བཞིན་ནོ། ། ཟུང་འཇུག་ཐོབ་ན་བྱང་ཆུབ་སེམས་དཔའ་དེ་དག་གིས་རྡོ་རྗེ་སེམས་
དཔའ་ལྟ་བུའི་བདེ་བ་དང་ནད་མེད་པ་དང་ཚེ་རིང་བ་ལ་སོགས་པའི་ཡོན་ཏན་རྣམས་འཐོབ་པར་འགྱུར་རོ། །
གཉིས་པ་ནི། དེ་བཞིན་གཤེགས་པ་ནས། ལེའུ་སྟེ་བཅུ་བའོ་ཞེས་སོ། ། དེ་བཞིན་གཤེགས་པ་ཐམས་ཅད་ཀྱི་
ནས་སྙིང་པོ་བསྐུལ་བའི་ལེའུ་སྟེ་བཅུ་བའོ། །
བཅུ་གཅིག་པ་རྡོ་རྗེ་རིག་པའི་སྐྱེས་བུའི་ལེའུའི་བཤད་ཚུལ་ལ་གཉིས། ལེའུའི་གཞུང་བཤད་པ་དང་།
མཚན་དོན་ནོ། །དང་པོ་ལ་བཞི། རིག་པའི་སྐྱེས་བུ་མཆོག་གི་སྐུ་སྐྱེད་ཚུལ། མངོན་ཤེས་སྐུབ་ཚུལ། རྫོགས་
རིམ་པའི་ཏིང་ངེ་འཛིན་གཞན་བསྟན་པ། དབང་ཐོབ་ནས་རྒྱུད་ཀློག་པ་སོགས་ཀྱི་ཕན་ཡོན་བསྟན་པའོ། །
དང་པོ་ལ་གཉིས། སྔགས་ཀྱི་སྐུ་བསྐྱེད་པ་དང༌། ཡེ་ཤེས་ཀྱི་སྐུ་བསྐྱེད་པའོ། ། དང་པོ་ལ་བཞི། སྡུད་པ་བོའི་
ཚིག་གི་ལེའུ་ལ་སྐབས་དགོད་པ། སྟོན་པའི་གསུང་གི་སྐྱེད་ཆོག་ཐུན་མོང་དུ་བསྟན་པ། རིགས་བཞིའི་ཏིང་ངེ་
འཛིན་སོ་སོར་རྒྱས་པར་བཤད་པ། རིགས་ལྔའི་ཏིང་ངེ་འཛིན་གསུངས་པའི་ཚུལ་གྱིས་མཇུག་བསྡུ་བའོ།དང་པོ་
ནི། དེ་ནས་བཅོམ་ལྡན་ནས། གསུངས་སོ་ཞེས་སོ། ། དེ་ནས་བཅོམ་ལྡན་འདས་ནས་དེ་བཞིན་གཤེགས་པ་
ཐམས་ཅད་ཀྱི་རྡོ་རྗེའི་སྔགས་ནི་ཨོ་ལ་སོགས་པ་གསུམ་མོ། ། དེས་བསྐྱེད་པའི་སྐྱེས་བུ་མཆོག་ནི་ལྟ་སྟེ་མིང་དེ་སྐད་
ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་འདི་གསུངས་ཏེ། གང་ཞེ་ན། དེ་བཞིན་གཤེགས་པ་
ཐམས་ཅད་ཀྱི་སྔགས་ཀྱི་རྡོ་རྗེའི་རིག་པ་ནི་ཡི་གེ་ཀཱསུམ་མོ། ། སྐྱེས་བུའི་ལེཊཱ་ཀི་ལྷ་བསྐྱེད་པའི་ལེའུ་སྟེ་འདི་
གསུངས་སོ། ། གཉིས་པ་ལ་ཡི་གེ་གསུམ་གྱི་སྔགས་ཀྱི་སྐུ་ཕྱག་རྒྱུ་ཆེན་པོ་བསྐྱེད་ཚུལ་དང་། དེའི་ངེས་དོན་
བཤད་རྒྱུད་ལས་གསུངས་ཚུལ་གཉིས་ཡོད་ཀྱང༌
། དང་པོ་ཙམ་ནི། རྡོ་རྗེ་གསུམ་ཡིག་ནས། བཀའ་སྩལ་ཏོ་ཞེས་
སོ། ། རྡོ་རྗེ་གསུམ་ནི་སྐུ་གསུང་ཐུགས་རྡོ་རྗེའོ། ། དེ་བསྐྱེད་པའི་ཡི་གེ་ནི་མོ་འ༌ མྱོང་ ་ ་ ༌ ་ སྟེ་ སྡེ་སྟེ་སྔགས་
ཐམས་ཅད་ཀྱི་མཆོག་གོ །སྔགས་དེ་ལ་བརྟེན་ནས་ལྷ་སྐུ་ཕྱག་རྒྱ་ཆེན་པོ་རྣམ་པར་སྒོ - ནུས༌པ་འོ། ། བྱང་
ཆུབ་ཐམས་ཅད་ནི་མངོན་བྱང་ལྔ་སྟེ། འཐོབ་པ་ནི་དེ་རྣམས་འདྲེན་པའོ་ཐོབ་བྱའི་ཕྱིར་ནི་ཐོབ་བྱེད་པ་ཞེས་
འབྱུང་བ་བདེའོ་ཡེ་ཤེས་རྡོ་རྗེ་ནི་སྒྲུབ་པ་བོ་སྟེ་དེ་དག་གིས་བྱ་བའོ༔ ། ཨོཾ་ནི་ཡེ་ཤེས་དེ་་༌་༌ དང༌ནི། སྤྱིབ“པོ་སྟེ། མི་
ཕྱེད་པའི་རྡོ་རྗེའི་སྐུ་ནི་ཐོབ་པར་བྱེད་པའོ། ། ཨཱ་ནི་བྱང་ཆུབ་འོད་ གསལ་ལས་བྱུང་་འི་འདབ་་མེད་པ་སྟེ་འོད་
དཔག་མེད་པའི་ངོ་བོ་སྟེ་མི་ཕྱེད་པའི་རྡོ་རྗེའི་གསུང་ནི་ཐོབ་པར་བྱེད་པའོ། །ཧཱུྃ་ནི་སྐུ་གསུངས་ཐུགས་ཀྱི་བདག་
ཉིད་མི་བསྐྱོད་པ་སྟེ། རྡོ་རྗེ་མི་ཕྱེད་གསུམ་གྱི་ངོ་བོ་མི་བསྐྱོད་པ་ཐོབ་པར་བྱེད་པའོ། །བཅོམ་ལྡན་འདས་སྔགས་
ཀྱི་སྐྱེས་བུ་རྡོ་རྗེ་འཆང་ཆེན་པོས་དེ་སྐད་ཅེས་བཀའ་སྩལ་ཏོ། ། གསུམ་པ་ལ་གཉིས། རྟེན་གཞལ་ཡས་ཁང་



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བསྐྱེད་ཚུལ་དང་། བརྟེན་པ་ལྷ་བསྐྱེད་ཚུལ་ལོ། ། དང་པོ་ནི། ནམ་མཁའ་རྡོ་རྗེའི་ནས་བསྒོམ་པར་བྱ། །
ཞེས་སོ། ། ནམ་མཁའ་རྡོ་རྗེ་ནི་སྟོང་ཉིད་བསྒོམ་པ་སྟེ་ཡེ་ཤེས་ཀྱི་སའོ། ། དེའི་དབུས་སུ་ཆོས་འབྱུང་གནས་
པར་དཀྱིལ་འཁོར་རྡོ་རྗེ་ཀུན་སྐྱེས་པར་བསམ་པར་བྱ་སྟེ། དེ་ཡང་རྡོ་རྗེ་ཀུན་ནི་ལྷ་མོ་བཞིའི་ངོ་བོར་གྱུར་པའི་
འབྱུང་བཞི་དང་། དཀྱིལ་འཁོར་ནི་འདིར་སྣ་ཚོགས་རྡོ་རྗེ་བསམ་པའོ། ། རྡོ་རྗེའི་སྟེང་དེ་རུ་ཡི་གེ་ཧཱུྃ་བསམ་
ཞིང་། དེ་ལས་རྡོ་རྗེའི་སྤྲིན་ཏེ་དེ་བཞིན་གཤེགས་པའི་ཚོགས་རྣམས་ནི་འཕྲོ་བར་བསྐྱེད་པ་སྟེ་བསམ་མོ། ། དེ་
ལ་བཤད་མ་ཐག་པ་འདི་ནི་ཡེ་ཤེས་རྡོ་རྗེ་རྣམ་སྣང་གི་སྙིང་པོ་སྟེ་ས་བོན་སྟོན་པས་ཧཱུྃ་མོ། ། རྡོ་རྗེའི་དཀྱིལ་འཁོར་
ནི་ཉི་མའི་དཀྱིལ་འཁོར་རོ། ། དེའི་དབུས་སུ་ཡི་གེ་ཧཱུྃ་ཞེས་བྱ་བ་རབ་ཏུ་གནས་པར་བསྒོམ་པར་བྱ་བ་སྟེ། ཧཱུཾ་
ལས་ཉི་མའི་དཀྱིལ་འཁོར་བསྐྱེད་པའོ། ། དེ་བཞིན་དུ་གསལ་བ་ཟླ་བའི་དཀྱིལ་འཁོར་གྱི་དབུས་སུ་གནས་པར་
ཡིགེ་མོ་ནི་རྣམ་པར་བསམ་པ་སྟེ་ཨ་ལས་ཟླ་བ་དང་། ཆོས་ཀྱི་དཀྱིལ་འཁོར་པདྨའི་དཀྱིལ་འཁོར་གྱི་དབུས་སུ་
གནས་པར་ཡི་གེ་ཨཱ༔ ནི་རབ་ཏུ་བསྒོམ་པར་བྱ་བ་ནི་ཨཱ༔ ལས་པདྨ་དམར་པོ་སྐྱེད་པའི་ཚུལ་ལོ། ། ཡི་གེ་ཧཱུཾ་གྱི་
གནས་བསྒོམས་ཏེ་ནི་སྔར་ལྟར་དཀྱིལ་འཁོར་བཞི་ལས་རྡོ་རྗེ་བསྐྱེད་ཅིང༌། དེའི་རྗེས་སུ་རྡོ་རྗེ་གསུམ་འབྱུང་སྟེ་
གསུམ་གྱི་ས་བོན་སོགས་རིམ་གྱིས་བསྒོམ་པར་བྱའོ། ། གཉིས་པ་ལ་བཞི། རྡོ་རྗེ་འཆང་གི་དྲན་པ་གཅིག་པ་
དང་། རྣམ་སྣང་གི་དང་། འོད་དཔག་མེད་ཀྱི་དང་། མི་བསྐྱོད་པའི་དྲན་པ་གཅིག་པའོ། ། དང་པོ་ལ་གསུམ
རྣལ་འབྱོར་གྱི་རིམ་པ། དེའི་དོན་བསྡུ་བ། གནས་ཀྱི་མཚན་ཉིད་ཕན་ཡོན་དང་བཅས་པའོ། ། དང་པོ་སྙིང་
པོ་དུས་གསུམ་ནས། རྫོགས་པར་འགྱུར་ཞེས་སོ། ། སྙིང་པོ་ནི་མཚན་མ་དང་ཡི་གེ་གསུམ་འདྲེས་མ་ལས་ཟླ་བའི་
དཀྱིལ་འཁོར་སྒོམ་པའོ། ། དུས་གསུམ་གྱི་སངས་རྒྱས་ཀྱི་སྐུ་གསུང་ཐུགས་ནི་ཡི་གེ་གསུམ་མོ། ། དེས་དེ་གསུམ་
མཉེས་པར་བྱེད་པ་སྟེ་འབྱུང་བའི་གཞིའོ། ཟླ་བ་དེར་བསྐྱེད་པའི་ཨོ་ནི་སངས་རྒྱས་ཀྱི་སྐུའི་མཆོག་སྟེ་ཨོཾ། ཨཱ ནི་
སངས་རྒྱས་ཀྱི་གསུང་གི་ལམ་སྟེ་ཨཱ། ཧཱུྃ་ནི་ཡེ་ཤེས་ཐུགས་ཀྱི་འཇིང་སྟེ་ཧཱུྃ་མོ། ། བྱང་ཆུབ་ནི་འབྲས་བུའི་
སྐབས་སོ། ། ཚུལ་ནི་དེར་འཁྲིད་པའི་ཐབས་སོ། །དེ་གང་ཞེ་ན། མངོན་བྱང་ལྔ་མཚོན་པའི་རྡོ་རྗེ་དཀར་པོ་
རྩེ་ལྔ་བའོ། ། རྡོ་རྗེ་འདི་ནི་སངས་རྒྱས་ཐམས་ཅད་འདུས་པའི་ངོ་བོ་རྡོ་རྗེ་འཆང་གི་རྣལ་འབྱོར་བ་རྣམས་ཀྱིས་
སངས་རྒྱས་ཀྱི་བྱང་ཆུབ་རབ་ཏུ་སྒྲུབ་པར་བྱེད་པའོ། ཡེ་ཤེས་ཀྱི་རྡོ་རྗེ་ནི་རྡོ་རྗེ་འཆང་སྟེ་དེས་ཕྱག་རྒྱ་ཆེན་པོའི་སྐུ་
འདི་རྣམས་སྤྲུལ་བ་སྟེ་བསྟན་ཏོ། ། སངས་རྒྱས་ནི་རིན་པོ་ཆེ་ལྟ་བུའི་གང་ཟག་གོ། རྒྱུ་ནི་ལམ་དུས་ཀྱི་འོད་
གསལ་གྱི་སྒྱུ་ལུས་སོ། འབྲས་བུ་ནི་དོན་གྱི་འོད་གསལ་ལོ། ། འབྱུང་བ་ནི་སྒྱུ་ལུས་དང་འོད་གསལ་ངོ་བོ་དབྱེར་
མེད་པའི་ཟུང་འཇུག་གི་སྐུ་གྲུབ་པའི་ཕྱིར་བསྟན་ནོ། འདི་དག་སངས་རྒྱས་སྐྱེས་བུ་སྟེ་ནི་ཡིད་ཀྱིས་བསྒོམས་པའི་
99



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྷ་རྣམས་སོ། ། སྔགས་ཀྱི་རིག་པ་ནི་ལྷའི་སྐུ་ཐུན་བཞིར་བསྒོམ་པ་དང་། དམ་ཚིག་བསྲུང་བ་སོགས་ཀྱང་
བསྒྲུགས་པ་སྟེ་བཤད་དོ། ། དམ་ཚིག་ནི་བསྲུང་བ་དང་བཟའ་བ་ལ་སོགས་པ་དེ་དག་གོ ། རྫོགས་པར་འགྱུར་
བ་ནི་ལྷའི་སྐུར་རྫོགས་པར་བྱས་ཏེ་སྔོན་དུ་བསྙེན་པ་དང་བཅས་པ་བྱས་པས་སོ། ། གང་གིས་བསྒྲགས་པ་ནི་རྡོ་རྗེ་
མི་ཕྱེད་གསུམ་བསྒོམས་པའི་སྟེ་དེ་བཞིན་གཤེགས་པ་རྣམས་ཀྱིས་ བཤད་དོ། ། གཉིས་པ་ནི། དེ་བཞིན་
གཤེགས་པ་ནས། ཏིང་ངེ་འཛིན་ཏོ་ཞེས་སོ། ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་ཐུགས་ནི་ཡི་
གསུམ་མོ། ། དེའི་དམ་ཚིག་ནི་དེ་ལས་བྱུང་བའི་ཉི་མའི་དཀྱིལ་འཁོར་སོགས་གསུམ་མོ། ། དེ་ཁོ་ན་ཉིད་ནི་
པདྨའི་སྟེང་གི་ཡི་གེ་གསུམ་མོ། ། ཡེ་ཤེས་ནི་ཟླ་བའི་དཀྱིལ་འཁོར་རོ། ། རྡོ་རྗེ་ནི་རྡོ་རྗེ་དཀར་པོ་རྩེ་ལྔ་
བའོ། ། བྱིན་གྱིས་རློབ་པའི་དཔལ་ནི་དང་པོའི་མགོན་པོར་བསྐྱེད་པའི་རྒྱུ་སྟེ་དེ་སྟོན་པའི་ཏིང་ངེ་འཛིན་ཏོ། །
གསུམ་པ་ནི། དབེན་ཞིང་ནས་འགྲུབ་ཅེས་སོ། ། དབེན་པ་ནི་འདུ་འཛིན་བྲལ་བའོ། །རབ་ཏུ་ཉམས་དགའ་
བ་ནི་མེ་ཏོག་སོགས་ཀྱིས་བརྒྱན་པའོ། །དེ་འདྲ་བའི་གནས་སུ་མངོན་བྱང་ལྔས་རྡོ་རྗེ་འཆང་དུ་བསྐྱེད་པའི་སྦྱོར་
བ་འདི་ནི་ཀུན་དུ་བཙལ་བར་བྱ་སྟེ། དེས་སྐུ་དང་གསུང་དང་ཐུགས་རྡོ་རྗེ་སྟེ་རྡོ་རྗེ་འཆང་ནི། ཟླ་བ་ཕྱེད་ཀྱིས་ཏེ་
ཡིད་ཆེས་དང་ལྡན་པས་བསྐྱེད་པའི་རིམ་པའི་ཏིང་ངེ་འཛིན་ལ་བརྟེན་ནས་རྫོགས་རིམ་བསྐྱེད་པར་བྱས་ན་ཚེ་འདི་
ལ་རྡོ་རྗེ་འཆང་ངེས་པར་འགྲུབ་པར་འགྱུར་རོ། ། གཉིས་པ་ལ་གསུམ། རྣལ་འབྱོར་དང་། ཕན་ཡོན་དང་།
མཇུག་བསྡུ་བའོ། །དང་པོ་ནི། གསལ་བའི་དཀྱིལ་འཁོར་ནས་བསྒོམ་ཞེས་སོ། ། གསལ་བའི་དཀྱིལ་འཁོར་
དམ་པ་ནི། ། ནམ་མཁའ་རྡོ་རྗེའི་དབུས་སུ་བསམ། ཞེས་པ་ནི་ཡེ་ཤེས་ཀྱི་ནས་རིམ་གྱིས་བསྐྱེད་དེ། ལྷག་མོས་
འོད་གསལ་དུ་བཅུག་པ་ལས་ཡི་གེ་གསུམ་ལས་ཉི་ཟླ་པད་གསུམ་བསྐྱེད་པའི་སྟེང་དུ་ཡི་གེ་གསུམ་བཀོད་པ་ཐམས་
ཅད་གཅིག་ཏུ་འདྲེས་པ་ལས་ཟླ་བའི་དཀྱིལ་འཁོར་བསྐྱེད་པ་ནི་འདིར་གསལ་བའི་དཀྱིལ་འཁོར་རོ། རང་གི་
སྔགས་ཀྱི་དམ་ཚིག་བསྐྱེད་པ་ནི་ཟླ་བའི་དཀྱིལ་འཁོར་གྱི་སྟེང་དུ་ཡི་གེ་གསུམ་བཀོད་པ་ལས་ལྷའི་འཁོར་ལོ་བསྒོམ་
ལ། དེ་ནས་རྣམ་སྣང་གི་དམ་ཚིག་སེམས་དཔའ་དང་། དེའི་ཐུགས་ཀར་ཡེ་ཤེས་སེམས་དཔའ་རྡོ་རྗེ་འཆང་
དམར་པོའམ་རང་འདྲ་ཞལ་གཅིག་ཕྱག་གཉིས་པ་བསྒོམས་ལ། ཏེང་ངེ་འཛིན་སེམས་དཔའ་ཡི་གེ་ཨོཾ་ནི་དེའི་
སྙིང་གར་བཞག་སྟེ་འོད་ཟེར་བར་བསམ་མོ། ། རྣམ་པར་སྣང་མཛད་མཆོག་ཏུ་བསྒོམས་པ་ནི་ཡི་གེ་ཨོཾ་ལས་རྣམ་
སྣང་གི་སྤྲིན་ཆེན་པོ་སྟེ་ཚོགས་སྤྲོ་བར་བྱའོ། ། གཉིས་པ་ནི། འདི་ཡི་ནས་བཀའ་སྩལ་ཏོ་ཞེས་སོ། ། ཏིང་ངེ་
འཛིན་འདི་ཡིས་ནི་སངས་རྒྱས་ཏེ་བསྐྱེད་རིམ་ཤེས་པ་རྣམས་ཀྱི་སྐུ་རྡོ་རྗེ་རྣམ་པར་སྣང་མཛད་རྒྱ་མཚོ་དང་འདྲ་བ་
རང་གི་རིགས་རྣམས་འབྱུང་བར་འགྱུར་རོ། ། ཡེ་ཤེས་ལྔ་ལྡན་བསྟེན་ན་ནི་ཞེས་པ་མིག་གི་རྣམ་ཤེས་སོགས་ལྔ་
100



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གང་ལ་གནས་པའི་གཟུགས་སོགས་ཡུལ་ལྔ་སྟེ་དེ་བསྟེན་པར་བྱ་བའོ། ། སངས་རྒྱས་སྐུ་ནི་འདྲ་བའི་མདོག་ནི་
མཚན་དཔེ་དང་ལྡན་པའི་སྐུ་དང་དེ་འདྲ་བའི་རྫུ་འཕྲུལ་འགྲུབ་པའོ། ། རྡོ་རྗེ་བསྐལ་པ་གསུམ་དུ་གནས་ནི་གཙོ་
བོ་རྡོ་རྗེ་སེམས་དཔར་གྱུར་ནས་བསྐལ་བ་གྲངས་མེད་པ་དེ་གསུམ་དུ་བཞུགས་པའོ། ། ཟླ་བ་ཕྱེད་ཀྱིས་འགྲུབ་
པར་འགྱུར་བ་ནི་སྔར་ལྟར་ཡིད་ཆེས་ཀྱིས་འགྲུབ་པར་འགྱུར་བའོ། ། བཅོམ་ལྡན་འདས་སྐུ་རྡོ་རྗེ་གསང་བས་དེ་
སྐད་ཅེས་བཀའ་སྩལ་ཏོ། ། གསུམ་པ་ནི། དེ་བཞིན་གཤེགས་པ་ནས་ཏིང་ངེ་འཛིན་ཏོ་ཞེས་སོ། ། དེ་བཞིན་
གཤེགས་པ་ཐམས་ཅད་ཀྱི་ཟླ་བའི་དཀྱིལ་འཁོར་རོ། ། སྐུ་རྡོ་རྗེ་ནི་མི་ཕྱེད་པའི་འཁོར་ལོའོ། ། འོད་ཟེར་བཀོད་
པ་ནི་ཕྱག་རྒྱ་ཆེན་པོའི་གཟུགས་ཏེ། དེ་བསྐྱེད་པ་ཞེས་བྱ་བའི་ཏིང་ངེ་འཛིན་ཏོ། ། གསུམ་པ་ལ་གསུམ། རྣལ་
འབྱོར། ཕན་ཡོན། མཇུག་བསྡུ་བའོ། ། དང་པོ་ནི། ཆོས་ཀྱི་དཀྱིལ་འཁོར་ནས་ལྔ་ཡི་མཆོག་ཅེས་སོ། ། ཟླ་
བ་ལ་བྱང་ཆུབ་པའི་བར་སྔར་ལྟར་བྱ་བ་ནི་ནམ་མཁའ་རྡོ་རྗེའི་དབུས་སུ་བསམ་ཞེས་པས་བསྡུས་ནས་བསྟན་ལ།
ཆོས་ཀྱི་དཀྱིལ་འཁོར་དམ་པ་ནི་ཟླ་བ་ལ་པདྨ་དམར་པོ་འདབ་མ་བརྒྱད་པ་བསྒོམ་པ་སྟེ། རང་གི་སྔགས་ཀྱི་སྐྱེས་བུ་
བསྐྱེད་པ་ནི་འོད་དཔག་མེད་བསྒོམ་པའོ། །ཨཱུ ནི་ང་ག་གི་ལམ་སྟེ་ཡེ་ཤེས་སེམས་དཔའི་ཐུགས་ཀར་བཞག་
པར་བྱའོ། ། ཁ་དོག་ལྔ་ཡི་པདྨའི་རིགས་ཀྱི་གཙོ་བོ་ཆེན་པོ་འཇིག་རྟེན་དབང་ཕྱུག་མཆོག་བསྒོམ་པ་ཡིས་ཏེ།
རང་འོད་དཔག་མེད་དུ་བསྐྱེད་ལ། དམ་ཚིག་སེམས་དཔའ་དང་། ཡེ་ཤེས་སེམས་དཔའ་རྫོགས་པར་བྱས་པ་སྟེ་
བསྐྱེད་ནས་ཚིག་གི་དམ་ཚིག་ནི་ཏིང་ངེ་འཛིན་སེམས་དཔའ་ཡང་བསྒོམས་ཏེ་སེམས་དཔའ་སུམ་བརྩེགས་བྱ་
བའོ། ། ལྔ་ཡི་མཆོག་ནི་རིགས་ལྔ་བོ་ལ་སེམས་དཔའ་སུམ་བརྩེགས་བྱ་བའི་དོན་ནོ། ། གཉིས་པ་ནི། ཆོས་ཀྱི་
ཚིག་ནས་བཀའ་སྩལ་ཏོ་ཞེས་སོ། ། ཆོས་ཀྱི་ཚིག་གི་ལམ་ནི་འོད་དཔག་མེད་ཀྱི་ཏིང་ངེ་འཛིན་ཏོ། ། གནས་པ་
ནི་ཐོབ་པའོ། ། རྡོ་རྗེ་ནི་ཀུན་རྫོབ་དང་ཆོས་ནི་དོན་དམ་སྟེ་དེ་དང་ལྡན་པ་ནི་རྡོ་རྗེ་ཆོས་ཞེས་པ་སྟེ་རྡོ་རྗེ་འཆང་གི་
གོ་འཕང་ཐོབ་པར་འགྱུར་བས་ན་དེ་དང་མཚུངས་པར་འགྱུར་བའོ། །ཡེ་ཤེས་ལྔ་ལྡན་སོགས་ནི་སྔར་བཤད་པ་
ལྟར་རོ། ། གསུམ་པ་ནི། དེ་བཞིན་གཤེགས་པ་ནས་ཏིང་ངེ་འཛིན་ཏོ་ཞེས་སོ། ། དེ་བཞིན་གཤེགས་པ་
ཐམས་ཅད་གསུང་རྡོ་རྗེའི་དམ་ཚིག་གང་དུ་འབྱུང་བའི་ཏིང་ངེ་འཛིན་དེ་ལ་དེ་སྐད་ཅེས་བྱའོ། ། བཞི་བ་ལ་
གཉིས། རྣལ་འབྱོར་གྱི་རིམ་པ་དང་། ཕན་ཡོན་ནོ། ། དང་པོ་ནི། རྡོ་རྗེའི་དཀྱིལ་འཁོར་ནས་ངག་གིས་བྱ་
ཞེས་སོ། ། རྡོ་རྗེའི་དཀྱིལ་འཁོར་སོགས་རྐང་པ་གཉིས་ཀྱི་དོན་ནི་རྡོ་རྗེ་ལྔ་བ་ཡན་རྡོ་རྗེ་འཆང་གི་སྐབས་ལྟར་
བསྐྱེད་ལ། དེ་ལས་མི་བསྐྱོད་པར་བསྐྱེད་དོ། ། རང་སྔགས་སྐྱེས་བུ་རྫོགས་པར་བྱས་པ་ནི་དམ་ཚིག་པ་དང་དེའི་
ཐུགས་ཀར་ཡེ་ཤེས་སེམས་དཔའ་བསྒོམ་པར་བྱའོ། ། དེ་ཡི་སེམས་ཏེ་ཡེ་ཤེས་སེམས་དཔའ་ལ་ཏིང་ངེ་འཛིན་
101



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སེམས་དཔའ་ཡི་གེ་ཧཱུྃ་གནས་པ་སྟེ་བསམ་མོ། ། དམ་ཚིག་ཆེན་པོའི་དེ་ཁོ་ན་ཉིད་མི་བསྐྱོད་པའི་བདག་ཉིད་ཅན་
གྱི་ཁ་དོག་རྣམ་པ་ལྔ་དང་ལྡན་པའི་འོད་ཀྱི་དཀྱིལ་འཁོར་བསྒོམ་པར་བྱའོ། ། རྡོ་རྗེའི་རིགས་ཀུན་བསྡུས་པའི་
རྒྱལ་བ་མི་བསྐྱོད་པའི་གནས་ནི་རང་མི་བསྐྱོད་པར་བསྐྱེད་པའི་ཕྱག་རྒྱ་ཆེན་པོའི་གཟུགས་སོ། །དེ་རྣམས་ཡེ་
ཤེས་རྡོ་རྗེ་སྟེ་མི་བསྐྱོད་པའི་སྒྲུབ་པ་བོ་དག་གིས་བྱ་བའོ། ། གཉིས་པ་ནི། སྟོན་པ་རྡོ་རྗེ་ནས་ཏིང་ངེ་འཛིན་
ཏོ། ། ཞེས་སོ། ། དེ་ལྟར་བསྒོམས་ན་སྟོན་པ་ནི་རྡོ་རྗེ་འཆང་ངོ༌། ། རྡོ་རྗེ་ནི་དོན་དམ་པའི་བདེན་པ་དང་
ཐུགས་ནི་ཀུན་རྫོབ་ཀྱི་བདེན་པའོ། ། འདྲ་བ་ནི་དེ་གཉིས་ལས་བསྒྲུབས་པའོ། ། ཡེ་ཤེས་ཡོན་ཏན་ནི་དབང་
ཕྱུག་བརྒྱད་ཀྱི་ཡོན་ཏན་ཏོ། ། རྒྱ་མཚོར་གྱུར་པ་ནི་དེ་རྣམས་ཀྱི་འབྱུང་གནས་ཡིན་པའོ། ། ཡེ་ཤེས་ལྔ་ལྡན་
སོགས་ནི་སྔར་ལྟར་རོ། ། རྡོ་རྗེ་ནི་དམ་ཚིག་པ་དང་ཐུགས་ནི་ཡེ་ཤེས་སེམས་དཔའ་དང་གསང་བ་ནི་ཏིང་ངེ་
འཛིན་སེམས་དཔའ་སྟེ། དེ་གསུམ་གྱི་བདག་ཉིད་ ཅན་གྱི་དེ་སྐད་ཅེས་བཀའ་སྩལ་ཏོ། ། བཞི་བ་ནི། དེ་
བཞིན་གཤེགས་པ་ནས་ཏིང་ངེ་འཛིན་ཏེ་ཞེས་སོ། ། དེ་བཞིན་གཤེགས་པ་ཐམས་ཅད་ནི་རྡོ་རྗེ་འཆང་ངོ༌། །
སྐུ་དང་གསུང་དང་ཐུགས་རྡོ་རྗེ་ནི་རྣམ་སྣང་སོགས་གསུམ་མོ། ། དམ་ཚིག་ནི་དོན་གྲུབ་བོ། ། རྡོ་རྗེ་ནི་རིན་
འབྱུང་སྟེ། དེ་རྣམས་སྒྲུབ་པའི་ཐབས་ཀྱི་ཏིང་ངེ་འཛིན་ཏོ། ། གཉིས་པ་ལ་བཞི། རྗེས་གཞིག་གི་བསམ་གཏན་
གྱི་འོད་གསལ་དུ་གཞུག་པ། དེ་ལས་ལྡང་བའི་དམ་ཚིག ། འོད་ཟུང་གི་དེ་ཉིད་རྒྱས་པར་བཤད་པ། མཇུག་
བསྡུ་བའོ། ། དང་པོ་ནི། ཡེ་ཤེས་དཀྱིལ་འཁོར་ནས་བཀའ་སྩལ་ཏོ་ཞེས་སོ། ཡེ་ཤེས་ཏེ་ཤེས་བྱ་རྒྱུ་བ་སེམས་
ཅན་དང་མི་རྒྱུ་བ་སྣོད་དོ། ། སྣོད་བཅུད་དེའི་དཀྱིལ་འཁོར་ནི་འཇིག་རྟེན་གསུམ་མོ། ། གསུམ་པོ་དེའི་དབུས་
སུ་རྡོ་རྗེ་འཆང་ཆེན་པོ་སྟེ་རང་གི་ལུས་སྒྱུ་མའི་སྐུར་བསྒོམ་པར་བྱ་སྟེ། ལུས་རྣམས་ཀུན་ཏེ་སྣོད་བཅུད་ལ་ཡི་གེ་ཁཾ་
དམིགས་པ་ནི་སྣོད་བཅུད་སྒྱུ་ལུས་རྣམས་རིམ་གྱིས་འོད་གསལ་དུ་གཞུག་པའོ། ། དེ་ལྟར་བྱས་ན་འོད་གསལ་གྱི་
རྡོ་རྗེ་ཡེ་ཤེས་ནམ་མཁའ་དང་མཉམ་པ་སྟེ་དེ་དང་འདྲ་བར་འགྱུར་བ་ནི། སྒྱུ་ལུས་དང་འོད་གསལ་གཉིས་ངོ་བོ་
གཅིག་ཏུ་འགྱུར་བའོ། ། ཁཾ་ནི་འོད་གསལ་མཚོན་པའོ། ། འོད་གསལ་དེ་ལ་ཡང་སངས་རྒྱས་རྣམ་སྣང་སོགས་
ཀྱི་མིང་གིས་བཏགས་པའི་གཟུགས་ལ་སོགས་པའི་ཕུང་བོ་ལྔ་དང་། བྱང་ཆུབ་སེམས་དཔའ་སྟེ་ས་སྙིང་ལ་སོགས་
པར་བཏགས་པའི་མིག་ལ་སོགས་པ་རྣམས་ཀྱིས་ཀྱང་ཡང་དང་ཡང་དུ་སྟེ། རྡོ་རྗེ་འཕྲེང་བ་ལས། གཟུགས་ཕུང་
གཏོགས་དང་ཞེས་སོགས་འོད་གསལ་དུ་འཇུག་པར་བཤད་པའི་རིམ་པས་མཆོད་པ་དང་། སྐལ་བ་གསུམ་ནི་ཡེ་
ཤེས་གསུམ་མོ། ། དམ་ཚིག་གནས་ནི་འོད་གསལ་དུ་ཞུགས་པའོ། ། དེར་གནས་པ་ནི་སངས་རྒྱས་ཀྱིས་ཏེ་ཡེ་
ཤེས་གསུམ་པོ་དེས་ཀྱང་གཟིགས་པ་སྟེ་མཐོང་བར་མི་འགྱུར་ཏེ། སྣང་མེད་དུ་ཞུགས་པས་སོ། ། བཅོམ་ལྡན་
102



''9༄༅། ：འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་ང༌། །
འདས་ནམ་མཁའ་རྡོ་རྗེ་ནི་འོད་གསལ་ལོ། ། རྡོ་རྗེ་དམ་ཚིག་ནི་ཟུང་འཇུག་སྟེ་རྡོ་རྗེ་འཆང་ཆེན་པོས་དེ་སྐད་ཅེས་
བཀའ་སྩལ་ཏོ། ། གཉིས་པ་ནི། སྐུ་དང་གསུང་ནས་ཏིང་ངེ་འཛིན་ཏོ་ཞེས་སོ། ། སྐུ་དང་གསུང་དང་ཐུགས་
ནི་མ་དག་པའི་སྒྱུ་མའི་སྐུའོ། ། མི་སྣང་བ་ནི་དེ་འོད་གསལ་དུ་ཞུགས་པའོ། འབྱུང་བའི་ནི་འོད་གསལ་ལས་སྐྱེ་
བའོ། །བཀོད་པ་ནི་རླུང་སེམས་ལས་གྲུབ་པའི་ཟུང་འཇུག་གོ། འཕྲེང་བ་ནི་སྐུ་དེའི་སྤྲུལ་བ་རྣམ་སྣང་སོགས་
གཞན་དོན་ལ་འཇུག་པའོ། དེ་འདྲ་བའི་ཏིང་ངེ་འཛིན་ལ་དམིགས་པས་དེ་སྐད་ཅེས་བྱའོ། ། གསུམ་པ་ནི།
རྡོ་རྗེའི་དཀྱིལ་འཁོར་ནས་དེ་འགྱུར་རོ་ཞེས་སོ། རྡོ་རྗེ་དཀྱིལ་འཁོར་དབུས་སུ་ནི་ཞེས་པ་ནི་འོད་གསལ་གྱི་དབུས་
ཏེ་དེ་ལས་བྱུང་བའོ། ། རང་སྔགས་སྐྱེས་བུ་ནི་ལོངས་སྐུར་རབ་ཏུ་བསྐྱེད་ཅིང་བསམ་པའོ། ། དེས་ལུས་རགས་
པའི་སྤྲུལ་སྐུ་འཛིན་པ་ཡང་སྡུད་དོ། ལུས་རགས་པ་བཟུང་སྟེ་སྙིང་གར་རྡོ་རྗེ་སྟེ་མི་ཤིགས་པའི་ཡི་གེ་ཧཱུྃ་ཞེས་པ་
བཞག་སྟེ་འོད་ཟེར་འཕྲོ་བ་རྣམ་པར་བསྒོམ་པར་བྱའོ་ཧཾ། འཇམ་པ་ནི་མི་འཇིག་པའོ། ། དཔལ་ནི་འོད་གསལ་
ལོ། ། དམ་ཚིག་ནི་འོད་གསལ་ལས་བྱུང་བའི་ཟུང་འཇུག་གོ ། ལོངས་སྤྱོད་ནི་འཕགས་པའི་སྤྱོད་ཡུལ་དུ་གྱུར་
བ་ཁོ་ནའོ། སྐུ་གསུང་ཐུགས་ཀྱི་རྡོ་རྗེ་ཅན་ནི་སྐུ་གསུང་ཐུགས་ཀྱི་རྡོ་རྗེའི་སྤྲུལ་བའི་རྡོ་རྗེ་གསུམ་མངའ་བའོ། །
ས་བཅུ་ནི་རླུང་བཅུའོ། ། དེ་དག་ལ་གནས་པ་ནི་རླུང་ལ་དམིགས་ནས་རྡོར་བཟླས་བྱེད་པའོ། བྱང་ཆུབ་ནི་དོན་
དམ་པའི་བདེན་པ་འོད་གསལ་ལོ། སེམས་དཔའ་ནི་ཀུན་རྫོབ་སྒྱུ་ལུས་ཏེ་རྡོར་བཟླས་བྱས་ན་ཟུང་འཇུག་གི་སྐུ་
དེར་འགྱུར་རོ། ། བཞི་བ་ནི། བྱང་ཆུབ་ནས་ཏིང་ངེ་འཛིན་ཏོ་ཞེས་སོ། ། བྱང་ཆུབ་སེམས་དཔའི་ཡེ་ཤེས་ནི་
ཟུང་འཇུག་གོ ། དམ་ཚིག་ཀྱང་དེ་ཉིད་ལ། ཚིམ་པར་བྱེད་པས་ན་ཟླ་བའོ། ། སེམས་ཅན་གྱི་དོན་རྟག་ ཏུ་
མཛད་པས་ན་རྡོ་རྗེ་སྟེ། དེ་བསྐྱེད་པའི་ཏིང་ངེ་འཛིན་ལ་ཡང་དེ་སྐད་ཅེས་བྱའོ། ། །
གཉིས་པ་ལ་གཉིས། བསྐྱེད་རིམ་པའི་མངོན་ཤེས་དང་། རྫོགས་རིམ་པའི་མངོན་ཤེས་སྒྲུབ་ཚུལ་ལོ།
དང་པོ་ལ་གཉིས། བྱང་ཆུབ་སེམས་དཔའ་ལྔའི་སྒོ་ནས་དེ་སྒྲུབ་ཚུལ་དང་། དེ་བཞིན་གཤེགས་པ་ལྔའི་སྒོ་ནས་དེ་
སྒྲུབ་ཚུལ་ལོ། ། དང་པོ་ལ་ལྔ། མིག་ས་སྙིང་གི ། རྣ་བ་ཕྱག་རྡོར་གྱི། སྣ་ནམ་སྙིང་གི ལྕེ་འཇིག་རྟེན་དབང་
ཕྱུག་གི ལུས་སྒྲིབ་སེལ་གྱི་སྒོ་ནས་མངོན་ཤེས་སྒྲུབ་ཚུལ་ལོ། ། དང་པོ་ནི། འོད་ཟེར་འབར་ནས་སྒྲུབ་པའོ་
ཞེས་སོ། ། མངོན་བྱང་ལྔས་རྡོ་རྗེ་འཆང་དུ་བསྐྱེད་པ་དེ་ཉིད་སྤྲུལ་སྐུར་བསྒྱུར་ནས། མིག་སྟོང་བར་སྦྱངས་ཏེ་
དེའི་དབུས་སུ་འོད་ཟེར་ཤིན་ཏུ་འབར་བའི་ཡི་གེ་བློ་བསྒོམ་པར་བྱའོ། ། ནམ་མཁའི་དབྱིངས་ཀྱི་དབུས་སུ་
བསམཔ་ནི་སྔར་ལྟར་རོ། ། འོད་ཟེར་ནི་མཚོན་ཆ་སྟེ་མཆོག་ནི་བརྒྱ་བྱིན་ལ་སོགས་པ་དང་བགེགས་རྣམས་
འཇོམས་པར་བྱེད་པའོ། ། བློ་དེ་རྡོ་རྗེའི་ལུས་ངག་གི་ས་ཏེ་སའི་སྙིང་པོའི་ངོ་བོར་བསྒོམ་པར་བྱའོ། ། རྡོ་རྗེའི་
103



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐུ་དང་འདྲ་བར་འགྱུར་ཞེས་པ་ནི་རྡོ་རྗེ་འཆང་དང་འདྲ་བར་གཟུགས་ཕྲ་རགས་ཐམས་ཅད་མངོན་སུམ་དུ་
གཟིགས་པར་འགྱུར་བའོ། ། དེ་ནི་ས་སྙིང་མ་ཚོན་པའི་ས་བོན་ནོ། ། ནམ་མཁའ་རྡོ་རྗེའི་དམ་ཚིག་ནི་རྡོ་རྗེ་
འཆང་ངོ་། ། བཀོད་པ་ནི་དེའི་ཕྱག་ཆེན་ནོ། །གནས་ནི་ས་སྙིང་འབྱུང་བའི་གནས་ཏེ། དེ་སྟོན་པའི་ཏིང་ངེ་
འཛིན་ཏོ། ། སངས་རྒྱས་ནི་དུས་གསུམ་གྱི་རྒྱལ་བ་རྣམས་སོ། ། མངོན་ཤེས་དམ་ཚིག་མཆོག་ནི་མངོན་ཤེས་
ལྔའོ། ། མངོན་ཤེས་དེའི་སྒོ་ནས་ཕྱོགས་གཅིག་གིས་རྡོ་རྗེ་འཆང་དང་འདྲ་བར་འགྱུར་བའོ། ། ལྷའི་མིག་གི་
མངོན་ཤེས་འདི་ནི་དངོས་གྲུབ་ཐམས་ཅད་ཀྱི་གཞིའོ། ། སངས་རྒྱས་ནི་རང་གི་སེམས་སོ།། ༈ དེ་ཇི་ལྟ་བ་བཞིན་
ཤེས་པའི་མངོན་ཤེས་ནི་དངོས་གྲུབ་ཀྱི་མཆོག་ཡིན་ལ་དེ་སྒྲུབ་པར་བྱེད་པའོ། །གཉིས་པ་ནི། ནམ་མཁའི་ནས་
ཏིང་ངེ་འཛིན་ཏོ་ཞེས་སོ། ། ནམ་མཁའི་དབྱིངས་ཀྱི་དབུས་གནས་པར་ནི་རྣ་བ་སྟོང་བར་བསྒོམས་པའི་དབུས་
སུ་བསྒོམ་པ་སྟེ། སངས་རྒྱས་དཀྱིལ་འཁོར་ནི་དེ་བཞིན་གཤེགས་པ་ཐམས་ཅད་དོ། ། དམ་པ་ནི་རྡོ་རྗེ་སེམས་
དཔའ་སྟེ་དེ་བསམ་མོ། ། རྡོ་རྗེ་སེམས་དཔའ་དེ་རབ་ཏུ་བསྒོམ་ཞིང་བསྐྱེད་པར་བྱ་ལ། ཡེ་ཤེས་ཏེ་ཕྱག་རྡོར་དེ་
བསྐྱེད་པའི་ཡི་གེ་ཨོཾ་ནི་རྣ་བར་བསྒོམ་པར་བྱའོ། རྡོ་རྗེ་དམ་ཚིག་གསུམ་ནི་ཕྱག་རྡོར་ཏེ་དེའི་ངོ་བོ་མོ་བསྒོམས་
པས་རྡོ་རྗེ་མི་བསྐྱོད་གསུམ་ནི་རྡོ་རྗེ་འཆང་སྟེ་དེ་དང་འདྲ་བར་སྒྲ་ཐམས་ཅད་ཐོས་པར་འགྱུར་རོ། ། བཅོམ་ལྡན་
འདས་རྡོ་རྗེ་མི་བསྐྱོད་པ་སྟེ་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། ཕན་ཡོན་ནི་མི་བསྐྱོད་པའི་སྐུ་དང་
འདྲ་བ་དང་གསུང་དང་ཐུགས་ཀྱི་མཆོག་འདྲ་བའང་འཛིན་ལ། འཇིག་རྟེན་གྱི་ཁམས་རྣམས་ཐམས་ཅད་དུ་མི་
བསྐྱོད་རྡོ་རྗེ་སྟེ་ཕྱག་རྡོར་གྱིས་མཆོད་པ་སྟེ་དངོས་གྲུབ་སྟེར་བར་བྱེད་པར་འགྱུར་རོ། ། བཅོམ་ལྡན་འདས་མི་
བསྐྱོད་པའི་སྐུ་དང་མཉམ་པར་མངོན་པར་འབྱུང་བའི་དམ་ཚིག་གི་རྡོ་རྗེ་ནི་ཕྱག་རྡོར་དང་འདྲ་བར་འགྱུར་བ་
དང་དེ་བསྐྱེད་པའི་ཏིང་ངེ་འཛིན་ཏོ། ། གསུམ་པ་ནི། ན་མ་མཁའི་དབྱིངས་ནས་ཏིང་ངེ་འཛིན་ཏོ་ཞེས་
སོ། ། ནམ་མཁའི་དབྱིངས་ཀྱི་དབུས་སུ་ནི་དེ་བཞིན་ཉིད་ལས་བྱང་ཆུབ་པའོ། ། དེ་ནས་མངོན་བྱང་ལྔའི་དང་
པོའི་མགོན་པོར་བསྐྱེད་པ་སྤྲུལ་སྐུར་བསྒྱུར་ཏེ། སངས་རྒྱས་དཀྱིལ་འཁོར་འོད་བཟང་ནི་རྡོ་རྗེ་འཆང་གི་སྐུའི་
དཀྱིལ་འཁོར་བསམ་པར་བྱའོ། ། ནམ་མཁའི་རྡོ་རྗེ་རབ་བསྒོམས་ལ་ནི། རྡོ་རྗེ་འཆང་གི་གཟུགས་ཀྱི་སྣའི་
དབང་པོར་ནམ་མཁའ་རྡོ་རྗེ་སྟེ་འོད་གསལ་བསྒོམ་པའོ། ། རིན་ཆེན་ནི་ནམ་མཁའི་སྙིང་པོ་སྟེ་སྐྱེད་པར་བྱེད་
པའི་མོ་ནི་བསམ་པར་བྱའོ། ། ཨོཾ། རྡོ་རྗེ་གསུམ་ནི་དྲི་ཡིད་དུ་འོང་མི་འོང་བར་མ་གསུམ་སྟེ། དེ་གསུམ་དང་
མཉམ་པར་གྱུར་བར་མཛད་པའི་རྡོ་རྗེ་དམ་ཚིག་ནི་ནམ་སྙིང་ངོ་། ། མོ་ཡིག་དེ་ནམ་མཁའི་སྙིང་པོའི་ངོ་བོར་
བསྒོམས་པས་རྡོ་རྗེ་གསུམ་སྟེ་རྡོ་རྗེ་འཆང་དང་འདྲ་བར་འཇིག་རྟེན་གྱི་ཁམས་དཔག་ཏུ་མེད་པ་གནས་པའི་དྲི་ལ་
104



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སྤྱོད་པར་འགྱུར་རོ། ། ལུས་དང་ངག་དང་སེམས་ཀྱི་རྡོ་རྗེ་ཡིས་དེ་ལྟར་བསྒོམས་པས། དཀོན་མཆོག་དཔལ་གྱི་
འོད་དེ་རིན་འབྱུང་དང་འདྲ་བར་འགྱུར་རོ། ། སྒྲུབ་པ་བོ་དེ་ནི་བདག་མེད་བྱང་ཆུབ་ནི་འོད་གསལ་དང་ཡེ་ཤེས་
ནི་སྟོང་བ་བཞིའི་བདག་ཉིད་ཅན་གྱི་རྡོ་རྗེ་འཆང་ཆེན་པོའི་སྐུ་སྟེ། དམན་པ་ལ་གསང་བར་བྱ་བ་དང་དེ་དང་
མཉམ་པའི་གནས་སུ་འགྱུར་བའོ། ། བཅོམ་ལྡན་འདས་དེ་བཞིན་གཤེགས་པ་རྡོ་རྗེ་དཀོན་མཆོག་དཔལ་ཏེ་རྡོ་
རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། རིན་པོ་ཆེའི་དམ་ཚིག་ནི་དྲི་རྣམ་པ་གསུམ་སྟེ་དེ་ལ་ལོངས་སྤྱོད་པའི་
རྡོ་རྗེའི་ཚུལ་ནི་ནམ་སྙིང་ངོ་། ། དེ་སྐྱེད་པའི་ཏིང་ངེ་འཛིན་ལ་དེ་སྐད་ཅེས་བྱའོ། ། བཞི་བ་ནི། ནམ་མཁའི་
དབྱིངས་ནས་ཏིང་ངེ་འཛིན་ཏོ་ཞེས་སོ། ནམ་མཁའི་དབྱིངས་ཀྱི་དབུས་སུ་ནི། ། སངས་རྒྱས་དཀྱིལ་འཁོར་
དམ་པ་བསམ་ནི་ནམ་མཁའི་སྙིང་པོའི་སྐབས་སུ་བཤད་པ་ལྟར་རྡོ་རྗེ་འཆང་དུ་བསྐྱེད་ལ། དེའི་ལྟེའི་ཕྱོགས་སུ་
འཇིག་རྟེན་དབང་ཕྱུག་ནི་སྟོང་ཉིད་རབ་ཏུ་བསྒོམས་ལ། ཆོས་ནི་སྤྱན་རས་གཟིགས་ཏེ། དེ་སྐྱེད་པར་བྱེད་པའི་
ཡི་གེ་ཨོཾ་ནི་དེའི་ངོ་བོར་བསྒོམ་པར་བྱའོ། ། ཨོཾ། རྡོ་རྗེ་གསུམ་ནི་རོ་རྣམ་པ་གསུམ་མོ། ། རྡོ་རྗེ་དམ་ཚིག་གསུམ་
ནི་རོ་རྣམ་པ་གསུམ་དང་མཉམ་པར་གྱུར་བའི་འཇིག་རྟེན་དབང་ཕྱུག་སྟེ་ལྕེ་ལ་ཨོཾ་འཇིག་རྟེན་དབང་ཕྱུག་གི་ངོ་
བོར་བསྒོམས་པའི་སྒོ་ནས་རོ་རྣམ་པ་གསུམ་ལ་ལོངས་སྤྱོད་པའོ། ། རྡོ་རྗེ་གསུམ་དཔག་མེད་ནི་རྡོ་རྗེ་འཆང་སྟེ་
འཇིག་རྟེན་ཁམས་ཐམས་ཅད་ཀྱི་རོ་མྱོང་བ་ལ་དེ་དང་འདྲ་བར་འགྱུར་ཞིང་། ལུས་དང་ངག་དང་སེམས་རྡོ་རྗེ་ཡི་
བ་ཟི་བརྗིད་འོད་དཔག་ཏུ་མེད་པ་དང་འདྲ་བར་འགྱུར་རོ། ། དེ་ནི་སེམས་ཅན་ཐམས་ཅད་ཀྱི་དོན་ལ་ཐེག་པ་
ཆེན་པོའི་ལམ་ནི་འབྱུང་བ་སྟེ་སྐྱེད་པར་འགྱུར་རོ། ། བཅོམ་ལྡན་འདས་རྡོ་རྗེ་འོད་དཔག་མེད་པ་རྡོ་རྗེ་འཆང་
གིས་དེ་སྐད་ཅེས་བཀའ་སྩལ་ཏོ། ། ཡོན་ཏན་དང་ག་ཏུ་མེད་པ་ནི་རྡོ་རྗེ་འཆང་ངོ༌
། ། ཁམས་གསུམ་གྱི་རོ་ལ་
སྤྱོད་པ་ནི་རྡོ་རྗེ་འོད་ཀྱི་དཔལ་འཇིག་རྟེན་དབང་ཕྱུག་སྟེ། དེ་སྟོན་པའི་ཏིང་ངེ་འཛིན་ལ་ཡང་དེ་སྐད་ཅེས་
བྱའོ༔ ། ལྔ་བ་ནི། ནམ་མཁའི་ནས་ཏིང་ངེ་འཛིན་ཏོ་ཞེས་སོ། ། ནམ་མཁའི་དབྱིངས་ཞེས་སོགས་རྐང་པ་
གཉིས་སྔར་ལྟར་དང་པོའི་སྦྱོར་བ་བྱས་ཏེ། རྡོ་རྗེ་པདྨ་ལ་བསྒོམས་ལ་ནི་རྡོ་རྗེ་ཨུཏྤལ་རབ་བསྒོམས་ལ་ཞེས་པ་ཞིག་
ཐོབ་པར་སྣང་སྟེ། དམ་ཚིག་ཨོཾ་ནི་རབ་ཏུ་བསྒོམས་ནས་རྡོ་རྗེ་ཨུཏྤལ་ཁ་ཟུམ་པའི་རྣམ་པ་ཅན་དུ་བསྒོམ་པར་
བཤད་པས་སོ། ། ཨོཾ། རྡོ་རྗེ་གསུམ་ནི་རེག་བྱ་རྣམ་པ་གསུམ་དང་། དམ་ཚིག་ནི་སྒྲིབ་སེལ་ཏེ་དེ་སྐྱེད་པར་བྱེད་
པའི་ཨོ་ནི་ལུས་དབང་གི་གནས་རྡོ་རྗེ་འོད་གསལ་དུ་སྦྱངས་པའི་ཚུལ་གྱིས་བསྒོམས་པས། རྡོ་རྗེ་གདོན་མི་ཟ་བར་
གྲུབ་པ་རྡོ་རྗེ་འཆང་དང་འདྲ་བར་འཇིག་རྟེན་ཁམས་ཀྱི་རེག་བྱ་ཐམས་ཅད་ལ་ལོངས་སྤྱོད་པར་འགྱུར་རོ། །
ལུས་དང་ངག་དང་སེམས་རྡོ་རྗེ་ཡི་སྒོ་ནས་རྡོ་རྗེ་ཐོགས་མེད་དོན་གྲུབ་དང་འདྲ་བའི་འོད་དུ་འགྱུར་ཞིང་། སྒྲུབ་པ་
105



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པོ་དེ་ནི་དགའ་བ་དེའི་དཔལ་དང་ལྡན་པའི་ཡེ་ཤེས་རྒྱ་མཚོ་ཆེན་པོ་མངའ་བའི་དོན་གྲུབ་ལྟ་བུར་སེམས་ཅན་ཀུན་
གྱི་དོན་བྱེད་པར་འབྱུང་བར་འགྱུར་རོ། ། བཅོམ་ལྡན་འདས་རྡོ་རྗེ་གདོན་མི་ཟ་བ་སྟེ་རྡོ་རྗེ་འཆང་གིས་དེ་སྐད་
བཀའ་སྩལ་ཏོ། ། གདོན་མི་ཟ་བའི་དམ་ཚིག་ནི་དོན་གྲུབ་པོ། །དེ་ལས་སྐྱེས་པ་ནི་སྒྲིབ་སེལ་ཏེ། འོད་ཟེར་གྱི་
ཡེ་ཤེས་མཆོག་འབྱུང་བ་ནི་འོད་ཟེར་དང་འདྲ་བའི་བྱང་ཆུབ་ཀྱི་སེམས་ཀྱི་ཐིག་ལེ་སྟེ། དེ་གང་དུ་འབྱུང་བའི་ཏིང་
ངེ་འཛིན་པ་ལྡན་པ་དེ་ལ་དེ་སྐད་ཅེས་བྱའོ། ། གཉིས་པ་ལ་གསུམ། མིག་ཏུ་རྣམ་སྣང་བཀོད་ནས་མངོན་ཤེས་
སྒྲུབ་ཚུལ། མངོན་ཤེས་སོགས་སྒྲུབ་པའི་གནས་བསྟན་པ། མིག་སོགས་ལ་དེ་བཞིན་གཤེགས་པ་བཞི་བཀོད་
ནས་མངོན་ཤེས་སྒྲུབ་ཚུལ་ལོ། ། དང་པོ་ནི། ནམ་མཁའ་ནས་ཏིང་ངེ་འཛིན་ཏོ་ཞེས་སོ། ། ནམ་མཁའི་
དབྱིངས་ནི་དེ་བཞིན་ཉིད་ལས་བྱང་ཆུབ་པའོ། ། དབུས་སུ་ནི་དེའི་ངང་ནས་མངོན་བྱང་ལྔས་རིམ་གྱིས་ལྷའི་
སྐུར་བསྐྱེད་པའི་སངས་རྒྱས་དཀྱིལ་འཁོར་དམ་པ་རྡོ་རྗེ་འཆང་གི་སྐུར་བསམ་ཞིང་བསྒོམས་པའི་དང་པོ་ལ་སྦྱོར་བ་
དང་དཀྱིལ་འཁོར་རྒྱལ་མཆོག་གི་བར་དེ་བཞིན་གཤེགས་པ་གཞན་དགོད་པ་ལའང་འདྲ་ལ། ལས་རྒྱལ་མཆོག་ནི་
རྡོ་རྗེ་འཆང་དེའི་མིག་གི་གནས་སུ་རྡོ་རྗེ་རྣམ་པར་སྣང་མཛད་རབ་ཏུ་བསྒོམས་ལ། སྐུ་གསུམ་ནི་རྣམ་སྣང་སྟེ་ཨོ་ནི་
དེའི་ངོ་བོ་རབ་ཏུ་བསྒོམ་པར་བྱ་སྟེ་ཨོཾ་ལས་རྣམ་སྣང་བསྐྱེད་པའི་ཚུལ་ལོ། ། ཨོཾ་རྡོ་རྗེ་གསུམ་ནི་གཟུགས་རྣམ་པ་
གསུམ་མོ། ། རྡོ་རྗེ་དམ་ཚིག་ནི་ཡུལ་གསུམ་དང་མཉམ་པར་གྱུར་བའི་རྣམ་སྣང་ངོ༌། ། དེ་མིག་ཏུ་བསྒོམས་
པས་རྣམ་པར་སྣང་མཛད་དེ་རྡོ་རྗེ་འཆང་དང་མཉམ་པར་འགྱུར་རོ། ། དེ་ལྟར་བསྒོམས་པས་ལུས་དང་ངག་
དང་ཡིད་རྡོ་རྗེ་ཡི་སྒོ་ནས་རྣམ་པར་སྣང་མཛད་དང་འདྲ་བའི་འོད་དེ་གཟི་བརྗིད་མཉམ་པར་འགྱུར་རོ། ། དེ་ནི་
ཡེ་ཤེས་ཀྱི་ལུས་ཅན་གྱི་རྫོགས་པའི་བྱང་ཆུབ་སྐུ་གསུམ་དབྱེར་མི་ཕྱེད་པའི་རྡོ་རྗེ་འཆང་གི་གོ་འཕང་སྒྲུབ་པར་བྱེད་
པར་འགྱུར་རོ། ། བཅོམ་ལྡན་འདས་རྣམ་པར་སྣང་མཛད་ཀྱིས་དེ་སྐད་ཅེས་བཀའ་སྩལ་ཏོ། ། ལུས་དང་ང་ལ་
དང་ཡིད་ཀྱིས་གཟུང་བྱའི་རྡོ་རྗེ་འཆང་དམིགས་ཤིང་། གཟུགས་རྣམ་པ་གསུམ་མངོན་པར་རྟོགས་པས་ན་མངོན་
པར་བྱང་ཆུབ་པའོ། ། དེ་ཉིད་མི་ཟློག་པས་རྡོ་རྗེ་སྟེ་དེ་སྐྱེད་པར་བྱེད་པའི་ཏིང་ ངེ་འཛིན་ལ་དེ་ སྐད་ ཅེས་
བྱའོ། །གཉིས་པ་ལ་དྲང་ངེས་གཉིས་ལས། དང་པོ་ནི། རྣམ་པར་དབེན་ནས་བསྒོམ་ཞེས་སོ། ། འདུ་
འཛིས་རྣམ་པར་དབེན་པའི་གནས་རི་བོ་དང་ཀླུང་དང་འབབ་ཆུ་རྣམས་དང་ནི་དུར་ཁྲོད་ལ་སོགས་པར་ཡང་
བསམ་གཏན་བསྡུས་པ་སྟེ་བཤད་མ་ཐག་པའི་ཏིང་ངེ་འཛིན་གྱི་ཚོགས་འདི་དག་བསྒོམ་པར་བྱའོ༔ ། གཉིས་པ་
དེའི་ངེས་དོན་ནི་ཕྱག་རྒྱུ་མ་སྟོན་པ་སྟེ། རྣམ་པར་དབེན་པའི་རི་བོ་ནི་སྐྱེས་པ་གཞན་མི་བརྟེན་པའི་བུད་མེད་
དོ། ། ཀླུང་དང་འབབ་ཆུ་ནི་སྨད་འཚོང་མ་ལ་སོགས་པ་དང་འདྲ་བའོ༔ ། དུར་ཁྲོད་ནི་རིགས་ངན་གྱི་བུ་
106



༄༅། ། འདུས་པའི་རྩ་རྒྱུད་ཀྱི་ཊིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མོའོ། ། དེ་རྣམས་དང་ལྷན་ཅིག་འདི་དག་བསྒྲུབ་པར་བྱའོ། ། གསུམ་པ་ནི། མི་བསྐྱོད་ཡེ་ཤེས་ནས་བཀའ་
སྩལ་ཏོ་ཞེས་སོ། ། མི་བསྐྱོད་པའི་ཡེ་ཤེས་བསྐྱེད་པའི་ས་བོན་ཨོཾ་སྟེ། དེ་ལས་བྱུང་བ་ནི་མི་བསྐྱོད་པའོ། ། ངག་
ལ་སོང།ས་ནི་རིན་འབྱུང་དང་སྣང་མཐའ་དང་དོན་གྲུབ་སྟེ། དེ་རྣམས་ཀྱང་རང་རང་གི་ས་བོན་ལས་བསྐྱེད་ནས་
རྣ་བ་སོལ་ས་ལ་འགོད་པའོ། ། རྡོ་རྗེ་ནམ་མཁའི་དཀྱིལ་དུ་གསུམ་ནི་སྔར་ལྟར་དབང་བོ་རྟེན་བཅས་འོད་གསལ་
དུ་སྟོང་བར་སྦྱངས་ནས། མངོན་ཤེས་ལྔ་པོའི་སྦྱོར་བ་ཡིས་ཏེ། རྡོ་རྗེ་འཆང་གི་རྣལ་འབྱོར་གྱིས་མིག་ལ་སོགས་
པའི་གནས་སུ་སངས་རྒྱས་གཞན་བཞི་བསྒོམས་པའི་ཚུལ་སྔར་བཞིན་བྱ་བའོ། ། བཅོམ་ལྡན་འདས་དམ་ཚིག་
ཆེན་པོའི་རྡོ་རྗེ་ནི་རྡོ་རྗེ་འཆང་གི་མི་ཕྱེད་པའི་དམ་ཚིག་གོ ། དམ་ཚིག་དེ་མངོན་པར་མཁྱེན་པའི་རྡོ་རྗེ་འཆང་
གིས་དེ་སྐད་ཅེས་བཀའ་སྩལ་ཏོ། གཉིས་པ་ལ་གཉིས། ཡན་ལག་ནི་རླུང་གིས་མངོན་ཤེས་སྒྲུབ་ཚུལ་དང་།
དེ་ལྟར་སྒྲུབ་པའི་རྟེན་བསྟན་པའོ། ། དང་པོ་ནི། རྡོ་རྗེ་ཆེན་པོ་ནས་འདྲ་བར་འགྱུར་ཞེས་སོ། ། རྫོགས་རིམ་
པའི་མངོན་ཤེས་ལ། རྡོ་རྗེ་ཆེན་པོ་ནི་དབང་བོ་ལྔ་ཡུལ་ལ་འཇུག་པ་ནི་མི་བཟློག་པའོ། ། རྩེ་ལྔ་བ་ནི་དབང་བོ་
ལྔས་ཡུལ་རྣམས་འབིགས་པའོ། ། འབར་བ་ལྔ་ནི་ཡན་ལག་གི་རླུང་ལྔའོ། ། རྣམ་པར་བརྒྱན་ནི་རླུང་ལྔ་བོ་རང་
གི་ཡུལ་ལ་འཇུག་པ་དང་སྡུད་པའོ། ། གནས་ལྔ་ནི་གཟུགས་སོགས་ཡུལ་ལྔའོ། དག་ཏུ་སྦྱོར་བ་ཡིས་ནི་ཡུལ་དེ་
དག་ཏུ་རྣམ་ཤེས་རབ་ཏུ་སྦྱོར་བ་སྟེ་འབྱུང་དང་ལྡོག་པ་ལ་རྡོར་བཟླས་བྱས་པས། རྡོ་རྗེ་མངོན་ཤེས་ཏེ་རྡོ་རྗེ་འཆང་
གི་མངོན་ཤེས་དང་འདྲ་བར་འགྱུར་རོ། ། མེ་སྟག་མང་བོ་འཁྲུགས་པ་ཡི་ནི་ཡན་ལག་གི་རླུང་རེ་རེ་ཡང་འོད་ཟེར་
ལྔ་འཕྲོ་བའི་བདག་ཉིད་ཅན་ནོ། ། རང་སྔགས་འཁོར་ལོ་ནི་རང་གི་ངང་གིས་ནང་དུ་འཇུག་པ་དང་གནས་པ་
དང་ཕྱིར་ལྡང་བའི་རང་གདངས་གསུམ་ཡི་གེ་གསུམ་གྱི་གདངས་སུ་ཟླ་བའི་ཚུལ་དུ་བསྒོམ་པར་བྱ་བའོ། ། རྡོ་རྗེ་
ལྔ་ནི་ཡན་ལག་གི་རླུང་གི་ཁ་དོག་ལྔ་སྟེ། རླུང་དེ་རྣམས་ཀྱི་སྦྱོར་བ་ཡི་སྟོབས་ཀྱིས་རྡོར་བཟླས་བྱས་པས་རྡོ་རྗེ་
མངོན་ཤེས་དང་འདྲ་བར་འགྱུར་རོ། ། གཉིས་པ་ནི། རྡོ་རྗེ་ནམ་མཁའི་ནས་འདྲ་བར་འགྱུར་ཞེས་སོ། རྡོ་
རྗེ་ནམ་མཁའ་ནི་འོད་གསལ་ལས་བྱུང་བའི་ཡེ་ཤེས་ཀྱི་སྐུའོ། དཀྱིལ་ཉིད་དུ་ཆུད་པ་ནི་སྐུ་དེའི་མིག་ལ་སོགས་
པའོ། ། འཁོར་ལོ་སངས་རྒྱས་ནི་རྣམ་སྣང་ལ་སོགས་པའོ། ། འབར་བའི་འོད་ནི་དཀར་པོ་ལ་སོགས་པའི་འོད་
ཟེར་ཏེ། ལྔ་བོ་དེ་རྣམས་དང་འདྲ་བའི་མདོག་ཅན་གྱི་རླུང་མིག་ལ་སོགས་པའི་སྒོ་ནས་རྒྱུ་བར་ཤེས་པའོ། །
སངས་རྒྱས་ནི་ཡུལ་ལྔའོ། ། ཡུལ་ལྔ་ལ་རླུང་ལྔ་འཇུག་པར་རབ་ཏུ་བསྒོམ་པ་ནི་རླུང་སྔགས་དབྱེར་མེད་དུ་སྦྱོར་
བའོ། ། དེས་སངས་རྒྱས་ནི་མི་སློབ་པའི་ཟུང་འཇུག་གི་ཕུང་བོ་ལྔ་དང་། དེའི་གནས་ནི་རྡོ་རྗེ་འཆང་ཆེན་པོ་སྟེ་
དེ་དང་འདྲ་བར་འགྱུར་རོ། ། གསུམ་པ་ལ་གསུམ། རྡོ་རྗེ་གསུམ་གྱི་རིལ་འཛིན་གྱི་ཏིང་ངེ་འཛིན་དང་། དེའི་
.R
107



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཕན་ཡོན་དང་། རྡོ་རྗེ་གསུམ་གྱི་རྗེས་གཞིག་གི་ཏིང་ངེ་འཛིན་བཤད་པའོ། ། དང་པོ་ནི། སངས་རྒྱས་ནས་
གྱུར་བར་བཞག་ཅེས་སོ། ། འདིར་སངས་རྒྱས་ནི་རྟོགས་བྱ་སྟེ་ཤེས་བྱའི་དཀྱིལ་འཁོར་རོ། ། དེའི་དབུས་སུ་
གནས་པ་སྟེ་ནང་དུ་གཏོགས་པའི་བདག་གི་ལུས་ནི་ཁམས་གསུམ་པའི་ལུས་ཀྱི་ངོ་བོར་མོས་ནས། རྣམ་པར་སྣང་
མཛད་བཞག་པ་ནི་དེར་བསྒོམ་པའོ། ། དེའི་སྙིང་གར་ཡི་གེ་ཨོཾ་ནི་ཡེ་ ཤེས་ སེམས་དཔའི་ཚུལ་དུ་ སེམས་ལ།
སྔགསལ་ཏེ་ཡེ་ཤེས་སེམས་དཔའ་ཨོཾ་གྱི་མགོར་རྣམ་པར་ཤེས་པ་ཐིག་ལེའི་བདག་ཉིད་ཅན་གྱི་ཏིང་ངེ་འཛིན་
སེམས་དཔའ་བསྒོམ་པར་བྱའོ། ། དེ་ནས་འགོག་པའི་རྡོ་རྗེ་སྟེ་འོད་གསལ་གྱི་ངོ་བོར་སེམས་ཉིད་ཞུགས་པར་
གྱུར་བ་གང་གི་ཚེ། སྒྲུབ་པ་བོ་དེ་ལ་སྐྱེ་བར་འགྱུར་བ་དེའི་ཚེ། སངས་རྒྱས་ཀུན་གྱི་མཆོག་རྡོ་རྗེ་འཛིན་པ་རྡོ་རྗེ་
འཆང་སྒྲུབ་པར་བྱེད་པར་འགྱུར་ཞིང་ཡིད་བཞིན་གྱི་ནོར་བུ་དང་འདྲ་བར་ཚོགས་གཉིས་ཀྱི་དཔལ་ལྡན་དེ་ལྟ་བུར་
འགྱུར་རོ། ། ཡང་སངས་རྒྱས་ཤེས་བྱའི་དཀྱིལ་འཁོར་གྱི་དབུས་སུ་གནས་པར་རང་གི་སེམས་ཁམས་གསུམ་པའི་
སེམས་དང་ངོ་བོ་དབྱེར་མེད་པའི་རྡོ་རྗེ་མི་བསྐྱོད་པར་རབ་ཏུ་བསྒོམ་པར་བྱའོ། ། དེའི་སྙིང་གར་ཡེ་ཤེས་སེམས་
དཔའ་ཡི་གེ་ཧཱུྃ་བསྒོམས་ནས་རང་གི་སེམས་ཐིག་ལེའི་གཟུགས་སུ་གྱུར་བ་ཧཱུྃ་གི་མགོར་བཞག་པར་བྱའོ། ། སྔར་
ལྟར་སངས་རྒྱས་དཀྱིལ་འཁོར་དབུས་གནས་པར་ངག་ཁམས་གསུམ་པའི་ངག་གི་ངོ་བོར་མོས་ལ། དེ་ཚེ་དཔག་
ཏུ་མེད་ པར་ རབ་ ཏུ་ བསྒོམས་ ནས། དམ་ ཚིག་ སེམས་ དཔའ་དེའི་ སྙིང་ གར་ ཡེ་ ཤེས་ སེམས་ དཔའ་ ཡི་ གེ་
ཨ བསམས་ཏེ། རྡོ་རྗེ་སྟེ་རང་གི་སེམས་ཏིང་ངེ་འཛིན་སེམས་དཔའ་ཐིག་ལེར་གྱུར་བའི་ཚུལ་དུ་བཞག་པར་
བྱའོ། ། གཉིས་པ་ནི། འདི་ནི་དམ་ཚིག་ནས་ཐོབ་པར་འགྱུར་ཞེས་སོ། ། བཤད་པ་འདི་ནི་དམ་ཚིག་མཆོག་
སྟེ་བསྐྱེད་རིམ་བསྒོམ་པའི་ནང་ནས་མཆོག་གོ ། རྡོ་རྗེ་གསུམ་ནི་སེམས་ཅན་ཐམས་ཅད་གྱི་སྒོ་གསུམ་མོ། ། དེ་
རང་གི་སྒོ་གསུམ་དང་དབྱེར་མེད་པ་བྱེད་པ་ནི་རྡོ་རྗེ་མི་ཕྱེད་གསུམ་བསྒོམ་པའོ། ། འགོག་པའི་དམ་ཚིག་ནི་
འཛིན་པའི་ཡན་ལག་འོད་གསལ་ཏེ་ཡེ་ཤེས་ནི་དེ་ཤེས་པའོ། །སངས་རྒྱས་ནི་ཕུང་བོ་ལྔའོ། ། དེ་རྣམས་ཀྱི་
དངོས་གྲུབ་ནི་ཐ་མལ་བའི་ལུས་སྤངས་ནས་ཡེ་ཤེས་གྱི་ལུས་སུ་བསྒྱུར་བ་སྟེ་དེ་ཐོབ་པར་འགྱུར་བའོ། ། གསུམ་པ་
ནི། རྡོ་རྗེ་ནམ་མཁའ་ནས་བཀའ་སྩལ་ཏོ་ཞེས་སོ། ། རྡོ་རྗེ་ནམ་མཁའ་ནི་འོད་གསལ་ལོ། ། དབྱིངས་ནི་
ཁམསགསུམ་པོ་དེར་གནས་པ་སྟེ་སྡུད་པའོ། ། གསལ་བའི་དཀྱིལ་འཁོར་བསྒོམ་པར་བྱ་ནི་སྐུ་རྡོ་རྗེའོ། །
ཁམས་གསུམ་པའི་ལུས་དང་ངག་དང་སེམས་ལ་ཡི་གེ་ཨོཾ་གྱི་ཡེ་ཤེས་སེམས་དཔའ་བསམས་ན། དེ་ནི་སྐལ་པ་སྟེ་རེ་
བའི་རྟོག་པ་རྫོགས་པར་བྱས་ཏེ་གནས་ནས་སེམས་ཅན་ཐམས་ཅད་གྱི་དོན་བྱེད་པར་འགྱུར་རོ། ། དེ་བཞིན་དུ་
གསུང་དང་ཐུགས་ཀྱི་ཏིང་ངེ་འཛིན་གཉིས་ལ་ཡང་སྦྱར་བར་བྱ་སྟེ། དེ་ཡང་ཆོས་ཀྱི་དཀྱིལ་འཁོར་ནི་གསུང་རྡོ་རྗེ་
108



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
དང་། ཡི་གེ་ཨཱཿ དང༌། རྡོ་རྗེའི་དཀྱིལ་འཁོར་ཐུགས་རྡོ་རྗེ་དང་། ཡི་གེ་ཧཱུྃ་རྣམས་བསྒོམ་པ་སྟེ། དེ་རྣམས་ཀྱང་
སེམས་དཔའ་སུམ་བརྩེགས་སུ་བྱ་བའོ། ། བཅོམ་ལྡན་འདས་རྡོ་རྗེ་གསུམ་གྱི་རྟོག་པའི་དམ་ཚིག་ནི་སྐུ་རྡོ་རྗེ་
སོགས་གསུམ་གྱི་བདག་ཉིད་རྡོ་རྗེ་འཆང་ཆེན་པོས་དེ་སྐད་ཅེས་བཀའ་སྩལ་ཏོ། ། བཞི་བ་ནི། རྡོ་རྗེ་ནམ་མཁའི་
ནས་བཀའ་སྩལ་ཏོ་ཞེས་སོ། ། སྐུ་དང་གསུང་དང་ཐུགས་རྡོ་རྗེ་ཡི་སྟེ་རྡོ་རྗེ་འཆང་གི་རིམ་གཉིས་ཀྱི་རྣལ་འབྱོར་
འདིར་དབང་ལ་སོགས་པ་ཐོབ་པར་གྱུར་ཕྱིན་ཆད་ནི་རྒྱུད་འདི་ཀློག་གམ་སྟོན་པ་དང་། དོན་སེམས་ཀྱང་རུང་སྟེ་
དེ་ཡང་རྡོ་རྗེ་འཛིན་དང་འདྲ་བར་འགྱུར་རོ། ། གཉིས་པ་ནི། དེ་བཞིན་གཤེགས་པ་ནས་ལེའུ་སྟེ་བཅུ་གཅིག་
པའོ་ཞེས་སོ། ། དེ་བཞིན་གཤེགས་པ་ཐམས་ཅད་ཀྱི་སྔགས་ནི་ཡི་གེ་གསུམ་དང་
། དམ་ཚིག་ནི་རྡོ་རྗེ་འཆང་
ངོ༌། ། དེ་ཁོ་ན་ཉིད་རྡོ་རྗེ་ཡང་དེ་ཉིད་དོ། ། རིག་པ་ནི་འོད་གསལ་ལོ། ། སྐྱེས་བུ་ནི་ཟུང་འཇུག་གོ ། དེ་
ཉིད་ལ་མཆོག་ཅེས་བྱ་སྟེ། དེ་སྟོན་པའི་ལེའུ་སྟེ་བཅུ་གཅིག་པའོ། །
བཅུ་གཉིས་ལ་རྡོ་རྗེ་སྦྱོར་བའི་དམ་ཚིག་བསྒྲུབ་པའི་མཆོག་བསྟན་པའི་ལེའུའི་བཤད་ཚུལ་ལ་གཉིས།
ལེའུའི་གཞུང་བཤད་པ་དང་། ལེའུའི་མཚན་དོན་བཤད་པའོ། ། དང་པོ་ལ་ལྔ། སྡུད་པ་པོའི་ཚིག་གིས་སྟོན་
པའི་གསུང་ལ་འཇུག་ པ།དོན་དམ་པར་དམིགས་ པས་ ཟིན་པའི་ངང་ནས་ སྤྲོས་པ་རྣམས་བྱ་བར་བསྟན་ པ།
དངོས་གྲུབ་བསྒྲུབ་པའི་གནས་བསྟན་པ། གནས་དེར་དངོས་གྲུབ་སྒྲུབ་པའི་ཆོ་ག་བསྟན་པ། དངོས་གྲུབ་ཀྱི་
ཐབས་བསྟེན་པའི་ཆོ་ག་བསྟན་པའོ། ། དང་པོ་ནི། དེ་ནས་སྟོན་པ་ནས་བཀའ་སྩལ་བ། ། ཞེས་སོ། ། དེ་
ནས་སྟོན་པ་རྡོ་རྗེ་འཛིན་པ་རྡོ་རྗེ་འཆང་ཆེན་པོ་ནི་དཀྱིལ་འཁོར་བ་རྣམས་འབྱིན་པ་བོ་ཡིན་པས་ན་སྐྱེད་པ་
བོའོ། ། ཡེ་ཤེས་མཆོག་ནི་རིན་པོ་ཆེ་ལྟ་བུའི་གང་ཟག་གོ ། དེ་ནི་ཟུང་འཇུག་སྒྲུབ་པར་བྱེད་པ་པོའོ། ། དམ་
ཚིག་རྡོ་རྗེ་གསུམ་ནི་རྡོ་རྗེ་འཆང་ངོ༌། ། དེ་ཉིད་ནི་དོན་དམ་པའི་བདེན་པ་སྟེ། སྟོན་པའི་རྡོ་རྗེའི་གསུང་གིས་
འདི་ལྟར་བཀའ་སྩལ་བའོ། ། གཉིས་པ་ནི། མཁའ་ངང་ནས་བསྒོམ་ཞེས་སོ། ། མཁའ་ནི་ནམ་མཁའོ། །
དེ་དང་མཚུངས་པ་ནི་སྟོང་བ་ཉིད་དོ། ། སྟོང་ཉིད་དེ་ནམ་མཁའ་དེ་དང་འདྲ་བ་མཉམ་པར་གྱུར་བ་སྟེ། རྣམ་
པར་མི་རྟོག་པའི་ངོ་བོ་ཉིད་དོ། ། དེ་ལྟར་ཆོས་རྣམས་གདོད་མ་ནས་རང་བཞིན་གྱིས་དག་པར་གྱུར་བ་ལས།
ཟློས་གར་གྱི་རོལ་མོ་མཁན་གཅིག་ཉིད་སྣ་ཚོགས་སུ་འགྱུར་བ་ལྟར། རང་བཞིན་གྱིས་སྟོང་བའི་ངང་ལས་ཀུན་
རྫོབ་ཏུ་ལྷའི་སྐུ་ལ་སོགས་པ་འདི་དག་རབ་ཏུ་བསྒོམ་པར་བྱའོ། ། གསུམ་པ་ལ་གཉིས།དྲང་དོན་དང༌། ངེས་
དོན་ནོ། ། དང་པོ་ནི། དགོན་པ་ནས་བསྒྲུབ་ཞེས་སོ། ། དགོན་པ་ཆེན་པོ་ནི་གྲོང་ལས་དཔག་ཚད་བཅོ་ལྔ་
འདས་པའི་ས་ཕྱོགས་སོ། ། དེ་ཡང་མེ་ཏོག་དང་འབྲས་བུ་ལ་སོགས་པས་བརྒྱན་པའི་རི་བོ་དང་། དེར་མ་ཟད་
109



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐྱེ་བོའི་འདུ་འཛིས་རྣམ་པར་དབེན་པའི་ས་ཕྱོགས་སུ་ཡང་། མཆོག་ཐུན་གྱི་དངོས་གྲུབ་ཐམས་ཅད་བསྡུས་པ་
སངས་རྒྱས་ཉིད་བསྒྲུབ་པར་བྱའོ། ། གཉིས་པ་ནི། དགོན་པ་ཆེན་པོ་ནི་ཕུང་བོ་རྣམས་འོད་གསལ་དུ་བཅུག་
པའོ། ། དེ་ཁོ་ན་ཉིད་རྟོགས་པའི་རྣལ་འབྱོར་ནི་ས་ཕྱོགས་སོ། ། རྒྱུ་མའི་སྐུ་ནི་ཤིང་ལྗོན་པ་སྟེ། དངོས་གྲུབ་སྣ་
ཚོགས་མེ་ཏོག་ལྟ་བུའོ། ། འབྲས་བུ་ནི་ལོངས་སྐུས་རགས་པའི་སྤྲུལ་སྐུ་བཟུང་བའོ། ། འོད་གསལ་ཆོས་སྐུ་ནི་རི་
བོའོ། ། སྤྲོས་པའི་དངོས་པོ་མེད་པ་ནི་དབེན་པའོ། ། འབྲས་བུའི་དངོས་གྲུབ་རྡོ་རྗེ་འཆང་དབེན་གནས་དེར་
བསྒྲུབ་བྱའོ། ། བཞི་བར་གསུམ། རྫོགས་རིམ་པའི་དངོས་གྲུབ་སྒྲུབ་པའི་རྒྱུའི་གཙོ་བོ། བསྐྱེད་རིམ་པས་
འཇིག་རྟེན་པའི་དངོས་གྲུབ་སྒྲུབ་ཚུལ། རྫོགས་རིམ་པའི་ཕྱག་རྒྱ་ཆེན་པོ་མཆོག་གི་དངོས་གྲུབ་སྒྲུབ་ཚུལ་ལོ། །
དང་པོ་ལ་གཉིས། སྒྱུ་མའི་སྐུ་སྒྲུབ་ཚུལ་དང་། དེ་ཉིད་འོད་གསལ་དུ་བཅུག་ནས་ཟུང་འཇུག་ཏུ་ལྡང་བའོ། །
དང་པོ་ནི། མོ། ལུས་དང་ངག་ནས་ཏིང་ངེ་འཛིན་ཏོ་ཞེས་སོ། ། མོ་ནི་འཆད་བྱའི་འཇམ་དཔལ་གྱི་ཏིང་ངེ་
འཛིན་གྱི་ས་བོན་མཚོན་པའོ། ། རང་གི་ལུས་དང་ངག་དང་སེམས་གྱི་རྡོ་རྗེ་ལ་རྡོ་རྗེ་འཇམ་པ་སྟེ་སྒྱུ་མའི་སྐུར་
རབ་ཏུ་བསྒོམ་པར་བྱའོ། ། རང་གི་སྒོ་གསུམ་དུ་མ་ཟད། ཁམས་གསུམ་པའི་ལྷས་དང་ངག་དང་སེམས་ལ་སྤྲོས་
པས་ཏེ། དེ་རྣམས་སྒྱུ་མ་ལྟ་བུའི་ཏིང་ངེ་འཛིན་གྱིས་ཁྱབ་པར་བསྒོམས་ན། དེ་རྣམས་རྡོ་རྗེ་འཇམ་པ་དང་འདྲ་
བར་འགྱུར་རོ། ། དཔག་ཚད་བརྒྱའི་ཁྱོན་ཙམ་དུ་ཆེ་ཞིང་གྲངས་མེད་པར་རྡོ་རྗེ་འབར་བ་སྟེ་སྒྱུ་མའི་སྐུ་དེའི་འོད་
དག་གིས་སྣང་བ་འབྱེད་པའོ། །སྒྱུ་མའི་སྐུ་དེ་མཚན་དཔེའི་རྒྱན་རྣམས་ཀུན་གྱིས་བརྒྱན་པ་ཡི་དག་པའི་བདག་
ཉིད་ཅན་དང་
། དེའི་འོད་ཀྱིས་འཇིག་རྟེན་གྱི་ཁམས་དཔག་ཏུ་མེད་པ་ཡང་སྣང་བར་འགྱུར་ཞིང་། སྐུ་དེ་ཚངས་
པ་དང་དྲག་པོ་ལ་སོགས་པའི་ལུས་ཀྱང་ནམ་ཡང་མི་མཐོང་བར་མི་ནུས་ན། སོ་སྐྱེ་གཞན་གྱིས་མཐོང་ནུས་པ་ལྟ་ཅི་
སྨོས་སོ། ། རྡོ་རྗེ་འཇམ་པ་མཆོག་གི་དམ་ཚིག་ནི་སྒྱུ་མའི་སྐུའོ། ། དེ་ནི་སྒྱུ་ལུས་མ་ཐོབ་པའི་སོ་སྐྱེས་མི་མཐོང་
བས་ན་མི་སྣང་བ་ཞེས་བྱ་བའི་ཏིང་ངེ་འཛིན་ཏོ། ། གཉིས་པ་ནི། རྡོ་རྗེ་མི་ཕྱེད་ནས་དེ་འགྱུར་རོ་ཞེས་སོ། །
རྡོ་རྗེ་མི་ཕྱེད་གསུམ་ནི་འདིར་སེམས་སོ། ། སེམས་དེ་ལས་བྱུང་བ་ནི་ཡུལ་ལྔ་དང་དབང་བོ་ལྔ་རྣམས་ཏེ། དེ་ལ་
བཤང་གཅི་ཞེས་བྱའོ། ། དམ་ཚིགས་ལྔ་རྣམས་ནི་ཞེས་པ་ཡུལ་ལྔ་གཟུགས་རྡོ་རྗེ་མ་སོགས་དང་། དང་པོ་ལྔ་ས་
སྙིང་སོགས་ཀྱི་ལྷར་མཉམ་པ་ཉིད་དུ་ལྟ་བུའོ། ། ལྕགས་གསུམ་ལས་བྱུང་ནི་སྣང་བ་གསུམ་གྱི་རླུང་སེམས་ལས་སྒྱུ་
མའི་སྐུར་སྐྱེས་པའོ། །ཁར་བཅུག་ནས་ནི་བསྒོམ་པར་བྱ་ནི། སྒྱུ་ལུས་འོད་གསལ་དུ་བསམ་གཏན་གཉིས་ཀྱིས་
བཅུག་ནས་བསྒོམ་པའོ། །སངས་རྒྱས་ཀུན་གྱིས་མི་ཕྱེད་པ་ནི་འོད་གསལ་དེ་རྟོག་གེས་ཐམས་ཅད་ཀྱི་མི་ཕྱེད་པ་
སྟེ་ཡུལ་མ་ཡིན་པ་དེར་ཐུགས་ཏེ་སྒྱུ་ལུས་ཞུགས་པར་བསྒོམ་པར་བྱའོ། ། དེ་ལྟར་བསྒོམས་ན་ནི་དེ་མ་ཐག་ཏུ་འོད་
110



མ་་མ་་་
༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གསལ་ལས་ལངས་པ་དང་མཉམ་དུ་སྲུང་འཇུག་གི་སྐུ་རྡོ་རྗེ་འཇམ་པའི་འོད་དང་འདྲ་བར་འགྱུར་རོ། ། གཉིས་
པ་ལ་བཞི། རང་དོན་ཕུན་ཚོགས་སྒྲུབ་པ། གདུལ་བྱའི་སེམས་འདུན་པར་བྱ་བ། ལས་ཀྱི་དབྱེ་བས་ཟས་ལ་
ལོངས་སྤྱོད་པའི་ཆོ་ག ལྷ་རྣམས་ཚིམ་པར་བྱ་བའི་ཆོ་གའོ། ། དང་པོ་ལ་གཉིས། དངོས་གྲུབ་སྒྲུབ་པའི་ཆོ་ག་
དང༌། དེའི་ཐབས་སུ་རིག་མ་བསྟེན་དགོས་པར་བཤད་པའོ། ། དང་པོ་ལ་གསུམ། ཕྱི་རོལ་གྱི་ཕྱག་མཚན་ལ་
བརྟེན་ནས་རིག་འཛིན་སྒྲུབ་ཚུལ། སྔགས་ཀྱི་རིལ་ལུ་ལ་བརྟེན་ནས་རིག་འཛིན་སྒྲུབ་ཚུལ། ཕྱག་རྒྱ་ཆེན་པོའི་སྐུ་
བསྒོམས་ནས་རིག་འཛིན་སྒྲུབ་ཚུལ་ལོ། ། དང་པོ་ལ་བཞི། འ/བོར་ལོའི་དང༌། རྡོ་རྗེའི་དང་། པདྨའི་དང་།
རལ་གྲིའི་རིག་འཛིན་སྒྲུབ་པའོ། ། དང་པོ་ལ་གཉིས། སྒྲུབ་པའི་ཚུལ་དང་། ཕན་ཡོན་མཇུག་སྡུད་དང་བཅས་
པའོ། དང་པོ་ནི། འཁོར་ལོ་འོད་འཕྲོ་ནས་འདྲ་བར་འགྱུར་ཞེས་སོ། ། འཁོར་ལོ་རྩིབས་བརྒྱུད་པ་དཀར་པོ་
འོད་ཟེར་འཕྲོ་བའི་མདངས་མཆོག་ཅན་བྱ་ཞིང་། དེ་དྲི་ཆུས་བསང་བ་སོགས་བྱས་ཏེ། དཀྱིལ་འཁོར་གྱི་དབུས་
སུ་བཞག་ལ། བསང་སྦྱངས་ཏེ་རང་གི་སྔགས་རྣམ་སྣང་གི་ས་བོན་ཨོཾ་ལས་འཁོར་ལོ་བསྐྱེད་དེ་རབ་ཏུ་བསྒོམས་
ནས། དེའི་ལྟེ་བ་རྣམ་སྣང་གི་རིགས་ཅན་གྱི་སངས་རྒྱས་ཐམས་ཅད་བཞུགས་པའི་གནས་སུ་བསྒོམས་པ་སྟེ་དེར་
རྣམ་སྣང་གཙོ་བོ་བྱས་པའི་དཀྱིལ་འཁོར་བསྒོམ་པའོ། ། དེ་ལྟར་བསྒོམས་པས་རྟགས་འཁོར་ལོ་དེ་དྲོ་བ་དང་དུ་
བ་འཐུལ་བ་སོགས་འབྱུང་ལ། དེ་བྱུང་བ་དང་དེ་ལག་ཏུ་བླངས་ནས་འདུག་པའི་སྒྲུབ་པ་བོ་དེ་ནི། སངས་རྒྱས་
རྡོ་རྗེ་འཆང་དང་འདྲ་བར་འགྱུར་རོ། ། གཉིས་པ་ནི། རི་རབ་སུམ་ཅུ་ནས་ཏིང་ངེ་འཛིན་ཏོ་ཞེས་སོ། ། དེ་
ལྟར་གྲུབ་པའི་མཐུས་རི་རབ་སུམ་ཅུ་རྩ་དྲུག་གི་ཚད་ཀྱི་རྡུལ་ཕྲན་ཇི་སྙེད་ཡོད་པ་ཡི་ཚད་ཀྱི་འཁོར་ལོའི་རིག་པ་
འཛིན་པ། རྡོ་རྗེ་འཛིན་པའི་འཁོར་དང་འདྲ་བ་ཀུན་འཁོར་ལོའི་རིག་པ་འཛིན་པ་དེའི་རྗེས་སུ་འབྲང་བར་
འགྱུར་རོ། ། འཁོར་ལོའི་རིག་འཛིན་རྣམས་དང་མཉམ་པར་འགྲོགས་པའི་འཁོར་ལོའི་དམ་ཚིག་ཅེས་བྱ་བའི་
ཏིང་ངེ་འཛིན་ཏོ། ། གཉིས་པ་ལ་གཉིས། སྒྲུབ་ཚུལ་དང་། ཕན་ཡོན་མཇུག་སྡུད་དང་བཅས་པའོ། ། དང་
པོ་ནི། རྡོ་རྗེ་ཆེན་པོ་ནས་འདྲ་བར་འགྱུར་ཞེས་སོ། ། རྡོ་རྗེ་ཆེན་པོ་ནི་འདིར་མི་བསྐྱོད་པའི་ཏིང་ངེ་འཛིན་ལ་
གནས་པ་ལས་རྒྱལ་མཆོག་གི་དུས་སུ་རྡོ་རྗེ་སྔོན་པོ་རྩེ་ལྔ་བ་བསང་སྦྱངས་ཀྱི་བར་བྱ་བ་འདྲའོ། ། རང་གི་སྔགས་
ནི་ཧཱུཾ་དེ་ལས་རྡོ་རྗེར་བསྐྱེད། རྡོ་རྗེ་དེ་དཀྱིལ་འཁོར་ཀྱི་དབུས་སུ་རབ་ཏུ་བསྒོམས་ནས། རྡོ་རྗེ་ལྟེ་བའི་ནང་དུ་མི་
བསྐྱོད་པའི་རིགས་ཀྱི་ལྷ་རྣམས་ བསྒོམ་པ་ནི་རྡོ་རྗེ་ཀུན་གྱི་གནས་ཡིན་པར་བསམས་ན་ཞེས་པ་སྟེ། དེ་ལྟར་
བསྒོམས་པས་སྔར་བཞིན་རྟགས་བྱུང་པ་ན་ལག་ཏུ་བླངས་པས་རྡོ་རྗེ་འཆང་དང་འདྲ་བར་འགྱུར་རོ། ། གཉིས་
པ་ནི། རི་རབ་ནས་ཏིང་ངེ་འཛིན་ཏོ་ཞེས་སོ། ། རི་རབ་སུམ་ཅུ་རྩ་དྲུག་གི་རྡུལ་ཕྲན་ཇི་སྙེད་ཡོད་པ་ཡི་དེ་སྙེད་



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀྱི་ནི་བུད་མེད་རྣམས་ཡོན་ཏན་ཅན་གྱི་གནས་སུ་འགྱུར་བ་ནི་དབང་ཕྱུག་ཆེན་པོ་དང་འདྲ་བར་བུད་མེད་ཐམས་
ཅད་ལ་ལོངས་སྤྱོད་ནུས་པར་འགྱུར་བ་དང་། ཁམས་གསུམ་གྱི་བདག་པོ་དྲག་པོ་དབང་ཕྱུག་གིས་ཀྱང་ཕྱག་བྱས་
པ་སྟེ་དེའི་ཕྱག་གི་གནས་སུ་འགྱུར་བས། ཁམས་གསུམ་གྱིས་ཕྱག་བྱ་བའི་གནས་རྡོ་རྗེ་འཆང་ཆེན་པོར་འགྱུར་
རོ། ། རྡོ་རྗེ་ནི་རྡོ་རྗེ་འཆང་ངོ་། ། དམ་ཚིག་ནི་རྡོ་རྗེའི་རིགས་ཀྱི་མཁའ་འགྲོ་མ་རྣམས་དང་མཉམ་པར་འཇུག་
ཅིང་ལྷན་ཅིག་སྤྱོད་པ་སྟེ། དེ་རྣམས་ཀྱི་ཏིང་ངེ་འཛིན་ཏོ། ། གསུམ་པ་ལ་ཡང་སྔར་ལྟར་གཉིས་ལས། དང་པོ་
ནི། པདྨ་ཆེན་པོ་ནས་འདྲ་བར་འགྱུར་ཞེས་སོ། ། གཞན་སྔར་དང་འདྲ་བ་ལས་པདྨ་ཆེན་པོ་དམར་པོ་འདབ་མ་
བརྒྱུད་པ་བྱས་ལ། རང་གི་སྔགས་ཨཱ༔ ལས་རྡོ་རྗེ་ཆོས་ཀྱི་པདྨའི་དཀྱིལ་འཁོར་དབུས་སུ་བསམས་ཏེ། པདྨའི་ལྟེ་
བར་ནི་ཆོས་ཀུན་གྱི་ལྟེ་བ་འོད་དཔག་མེད་ཀྱི་རིགས་ཅན་གྱི་ལྷ་རྣམས་བསྐྱེད་པར་བྱ་སྟེ། ལྟེ་བ་ནི་དེ་རྣམས་བསྐྱེད་
པའི་གནས་ཡིན་པར་བསམ་པའོ། ། དེ་ལྟར་བསྒོམས་པས་རྟགས་གསུམ་པོ་གང་རུང་བྱུང་ཚེ་ལག་ཏུ་བླངས་ན་
རྡོ་རྗེ་ཆོས་འོད་དཔག་མེད་དང་འདྲ་བར་འགྱུར་རོ། ། གཉིས་པ་ནི། རི་རབ་ནས་ཏིང་ངེ་འཛིན་ཏོ་ཞེས་
སོ། ། རི་རབ་སུམ་བཅུ་རྩ་དྲུག་གི་རྡུལ་ཕྲན་ཇི་སྙེད་ཡོད་པའི་སངས་རྒྱས་ཏེ་རིག་འཛིན་ཕོ་དང༌། མཆོད་
མཆོག་སྟེ་རིག་འཛིན་མོ་རྣམས་ཀྱི་དཀྱིལ་འཁོར་ཏེ་ཚོགས་དེར་འཇོག་ཅིང་། དེ་རྣམས་དང་མཉམ་པའི་དག་
པའི་བདག་ཉིད་ཅན་ཏུ་འགྱུར་རོ། ། པདྨོའི་རིགས་དང་ལྡན་པའི་རིག་འཛིན་རྣམས་དང་མཉམ་པའི་ཏིང་
འཛིན་སྟོན་པ་ལ་དེ་སྐད་ཅེས་བྱའོ། ། བཞི་བ་ལ་གཉིས་ལས། དང་པོ་ནི། ཡེ་ཤེས་ལྔ་ལྡན་ནས་ཐོགས་ན་ནི་
ཞེས་སོ། ། ཡེ་ཤེས་ལྔ་ལྡན་སོགས་ལྔ་ནི་མིག་ལ་སོགས་པའི་ཤེས་པ་ལྔའི་ཡུལ་ལྔའོ། ། དེ་བསྟེན་ན་ཕྱོགས་
བཅུའི་སངས་རྒྱས་ཐམས་ ཅད་ཀྱི་གསང་བ་གསུམ་ལ་བསྙེན་བཀུར་བྱེད་ནུས་པའི་བདག་ཉིད་ཅན་དུ་འགྱུར་
བའོ། ། དཀར་པོ་ལ་སོགས་པའི་འོད་ཟེར་ལྔ་ཡི་མདོག་འདྲའི་འོད་ནི་འོད་ཟེར་ལྔ་མཉམ་ཞེས་པའོ། ། ལྕགས་
ལས་བྱས་པའི་རལ་གྲི་ལྗང་ཁུ་བྱ་བ་སོགས་སྔར་ལྟར་དང་། རང་གི་སྔགས་ཀྱིས་རལ་གྲི་བསྒོམ་པ་ནི་ཧ་ལས་རལ་
གྲི་བསྐྱེད་པའོ། ། རལ་གྲིར་དོན་གྲུབ་ཀྱི་རིགས་ཀྱི་ལྷ་རྣམས་མིག་ཡངས་ཏེ་སྒྲུབ་པ་པོས་བསྒོམ་པར་བྱས་ནས་
གྲུབ་པའི་ཚེ། ལག་ཏུ་ཐོགས་ན་ནི་འཆད་པར་འགྱུར་བའི་ཕན་ཡོན་འབྱུང་ངོ༌། ། གཉིས་པ་ནི། རྡོ་རྗེ་གསུམ་
ནས་ཏིང་ངེ་འཛིན་ཏོ་ཞེས་སོ། ། རྡོ་རྗེ་གསུམ་ལས་བྱུང་བའི་རིག་པ་ནི་སྔགས་ཀྱི་སྐུ་ཕྱག་རྒྱ་ཆེན་པོ་སྟེ། དེ་
འཛིན་པར་འགྱུར་ལ། ཁམས་གསུམ་པོ་ཀུན་གྱི་རྫུ་འཕྲུལ་དང་མཐུ་ཆེ་བ་རྣམས་ཀྱིས་རབ་ཏུ་མཆོད་ཅིང་།
ཚངས་པ་དང་དབང་བོ་དང་ལྷ་མིན་གྱི་གཙོ་བོ་རྣམས་ཀྱང་ཕྱག་བྱས་པར་འགྱུར་བ་དང་། སྟོང་གསུམ་གྱི་འཇིག་
རྟེན་ན་རང་ཉིད་གཅིག་པུ་དཔའ་བ་སྟེ་བདག་པོར་འགྱུར་ཞིང་། མི་མཆོག་རང་ཉིད་གསང་བ་ཐ་མལ་བའི་སྒྲུབ་
112



༄༅། ། འདུས་པའི་རྩ་རྒྱུད་ཀྱི་ཊིཀྵ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པ་ལ་གནས་ཤིང་འཛིན་པ་རྣམས་ཀྱི་གཙོ་བོར་འགྱུར་རོ། ། གང་རྣམས་འདོད་པ་དང་བསམ་པའི་དངོས་གྲུབ་
དག་སྐུ་གསུང་ཐུགས་ཀྱི་རྡོ་རྗེ་འཛིན་ཏེ་སྒྲུབ་པ་བོས་གསོལ་བ་འདེབས་པའི་རྡོ་རྗེའི་ཐུགས་ལས་རབ་ཏུ་འབྱུང་
ཞིང་། འདོད་པ་དེ་ལྟ་བུའི་དངོས་གྲུབ་རྣམས་སྟེར་བར་འགྱུར་རོ། ། དེ་བཞིན་གཤེགས་པ་ཐམས་ཅད་ཀྱི་
བདག་ཉིད་ཀྱི་རལ་གྲི་ཐམས་ཅད་ཀྱི་དམ་པ་སྟེ་དེ་འདྲ་བའི་ཏིང་ངེ་འཛིན་ཏོ། ། གཉིས་པ་ནི། ཨོཾ་ནི་རིལ་ལུ་
ནས་འོད་འདྲར་གྱུར་ཞེས་སོ། ། རྣམ་སྣང་གི་ཏིང་ངེ་འཛིན་གཞན་གཉིས་སྔོན་དུ་བཏང་ནས་ལས་རྒྱལ་མཆོག་
གི་དུས་སུ། ཡིག་མོ་ནི་ཙ་ན་ཀའི་འབྲས་བུ་སྟེ་མོན་སྲན་རྡེའུའི་ཚད་ཙམ་གྱི་རིལ་ལུ་བསམ་ནས་ནི་རིལ་ལུ་དེའི་
འབྲས་བུ་སྟེ་ནང་དུ་རང་གི་ལྷའི་གཟུགས་ཏེ་ས་བོན་ཨོཾ་ལས་རྣམ་སྣང་བསམས་ཏེ། ཁར་བཅུག་པ་ནི་སྤྱི་བོའི་བུག་
ནས་རླུང་ནང་དུ་འཇུག་པའི་རང་བཞིན་དུ་རྣམ་པར་བསྒོམས་པ་ཡང་དང་ཡང་དུ་བྱས་ན། དེ་ནི་དེ་མ་ཐག་ནས་
བརྩམས་ཏེ་བྱང་ཆུབ་ནི་འོད་གསལ་དང་སེམས་དཔའ་ནི་སྒྱུ་ལུས་སོ། ། དེ་གཉིས་དབྱེར་མེད་པ་ནི་བྱང་ཆུབ་
སེམས་དཔའ་སྟེ་རྡོ་རྗེ་འཆང་ངོ༌། ། དེ་དང་འདྲ་བའི་འོད་དེ་རྫུ་འཕྲུལ་གང་ལ་ཡོད་པར་འདྲ་བར་འགྱུར་
རོ། ། གཟི་བརྗིད་ཉི་མ་ཤར་བའི་འོད་དང་འདྲ་ཞིང་། འཛམྦུའི་ཆུ་བོའི་གསེར་གྱི་མདོག་དང་འདྲ་བ་ཅན་དུ་
འགྱུར་རོ། ། ཕྱི་མ་གཉིས་ཀྱང་སྔར་དང་འདྲ་བ་ལས། སྔགས་ཀྱི་རིལ་ལུའི་ཨཱ༔ ལས་སྣང་མཐའ་བསྐྱེད་པ་དང༌།
ཨཱ རླུང་ནང་དུ་གནས་པའི་བདག་ཉིད་ཅན་དམར་པོ་ཁ་སྟེ་ལྐོག་མའི་གནས་སུ་བསམ་པའོ། ། བྱང་ཆུབ་ཡེ་
ཤེས་ནི་རྡོ་རྗེ་འཆང་ངོ༌། རིལ་ལུའི་ནང་དུ་ཧཱུཾ་ལས་མི་བསྐྱོད་པ་བསྐྱེད་ཅིང་། ཧཱུྃ་གྱི་རིལ་བུ་སྙིང་གར་པདྨ་དཀར་
པོའི་སྟེང་དུ་གནས་པ་རླུང་ཕྱིར་ལྡང་བའི་བདག་ཉིད་ཅན་དུ་བསམ་པ་སྟེ་། དེ་ཡང་ཡི་གེ་གསུམ་རླུང་འཇུག་ལྡང་
གནས་གསུམ་གྱི་ངོ་བོར་མོས་པ་ཙམ་ཡིན་གྱི། རྡོར་བཟླས་བྱེད་པ་མིན་ནོ། །ཕན་ཡོན་ནི། དེ་ལྟར་བསྐོམ་ན་
དེ་ནི་དེ་མ་ཐག་པ་ནས་རྡོ་རྗེའི་སྐུ་དང་འོད་དེ་གཟི་བརྗིད་རྡོ་རྗེ་འཆང་དང་འདྲ་བར་འགྱུར་རོ། ། གསུམ་པ་ལ་
གཉིས།རིགས་ལྔའི་གཟུགས་སུ་བསྒོམས་ནས་རིག་འཛིན་སྒྲུབ་པ་དང་། མི་བསྐྱོད་པའི་སྒོ་ནས་ཁྲོ་བོའི་ཕྱག་
མཚན་གྱིས་རིག་འཛིན་སྒྲུབ་པའོ། ། དང་པོ་ནི། མཁའ་དབྱིངས་ནས་དག་གིས་བྱ་ཞེས་སོ། ། མཁའ་
དབྱིངས་ནི་དེ་བཞིན་ཉིད་ལས་བྱང་ཆུབ་པ་ཡིན་ཏེ། དེས་དང་པོ་སྦྱོར་བ་གཞན་ཡང་མཚོན་ནོ། ། དེར་གསལ་
བ་སྟེ་ཟླ་བའི་དབུས་སུ་གནས་པའི་རྣམ་པར་སྣང་མཛད་རབ་ཏུ་བསྒོམ་པར་བྱ་ཞིང་། དེའི་ལག་ཏུ་འཁོར་ལོ་
རྩིབས་བརྒྱད་པ་རབ་ཏུ་བསྒོབས་ན་འཁོར་ལོའི་རིག་པ་འཛིན་པར་འགྱུར་རོ། ། ལས་སྒྲུབ་ཚུལ་ནི། འཁོར་ལོ་
ཆེན་པོ་སྟེ་རྣམ་སྣང་གི་རིགས་ཀྱི་ལྷ་རྣམས་བསྒོམས་པ་སྟེ། སྔར་ལྟར་འཁོར་ལོའི་ལྟེ་བར་བསྐྱེད་པའོ། ། སངས་
རྒྱས་རྣམ་སྣང་གི་སྐུར་ནི་རབ་ཏུ་སྦྱོར་བ་སྟེ་བསྒོམ་ཞིང་། ཡེ་ཤེས་ཏེ་རྣམ་སྣང་གི་སྒྲུབ་པ་འདི་ནི་རབ་ཏུ་སྒྲུབ་པར་
113



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱེད་པ་ཡེ་ཤེས་རྡོ་རྗེ་སྒྲུབ་པ་པོ་དག་གིས་བྱའོ། ། ནམ་མཁའི་དབྱིངས་ནི་སྔར་ལྟར་ལ། དེར་ཉི་མའི་དཀྱིལ་
འཁོར་གྱི་དབུས་སུ་གནས་པར་གཉིས་སུ་མེད་པའི་ཡེ་ཤེས་ཀྱི་བདག་ཉིད་ཅན་མི་བསྐྱོད་པར་རབ་ཏུ་བསྒོམས་ཏེ།
ལག་ཏུ་རྡོ་རྗེ་རབ་ཏུ་བསྒོམས་ན་ཞེས་པ་རྡོ་རྗེའི་ལྟེ་བར་ལྷ་བསྐྱེད་པ་དང་དེའི་ཕྱག་ཏུ་རྡོ་རྗེ་བསྣམས་པའོ། ། དེ་
ལྟར་བསྒོམས་ན་རྡོ་རྗེའི་རིག་པ་འཛིན་པ་ཆེན་པོར་འགྱུར་རོ། ། རྡོ་རྗེ་ཆེན་པོ་མི་བསྐྱོད་པའི་རིགས་ཀྱི་ལྷ་རྣམས་
བསྒོམས་ཏེ། རྡོ་རྗེ་མི་བསྐྱོད་པའི་སྐུར་ནི་རབ་ཏུ་སྦྱོར་བ་སྟེ་བསྒོམ་ཞིང་། རྡོ་རྗེ་མཆོག་མི་བསྐྱོད་པའི་སྒྲུབ་པ་
འདི་ཡེ་ཤེས་རྡོ་རྗེ་སྐུབ་པ་པོ་དག་གིས་བྱའོ། ། མཁའ་དབྱིངས་ལ་རིན་པོ་ཆེ་བསམས་ལ། དེའི་ངབུས་སུ་གནས་
པར་རིན་ཆེན་རྡོ་རྗེ་རིན་འབྱུང་རབ་ཏུ་བསྒོམ་པར་བྱ་ཞིང༌། ལག་ཏུ་རིན་ཆེན་རབ་བསྒོམས་ན་ཞེས་སོགས་ནི་
ཕྱག་མཚན་ལས་ལྷ་བསྐྱེད་པ་སོགས་ཏེ། ལྷག་མ་ཡང་སྔར་བཞིན་སྦྱོར་བའོ། ། མཁའ་དབྱིངས་སུ་ཆོས་ཀྱི་སྟེ་
པདྨ་འདབ་མ་བརྒྱད་པ་དང་། དེའི་དབུས་སུ་གནས་པར་ཚེ་དཔག་ཏུ་མེད་པར་བདག་ཉིད་རབ་ཏུ་བསྒོམ་ཞིང་།
ལག་ཏུ་པདྨོ་རབ་བསྒོམས་ན་སོགས་ཀྱང་སྔར་ལྟར་སྦྱོར་བའོ། ། མཁའ་དབྱིངས་སུ་དམ་ཚིག་སྟེ་སྣ་ཚོགས་རྡོ་
རྗེའི་དབུས་སུ་གནས་པར་གདོན་མི་ཟ་བའི་ཡེ་ཤེས་དོན་གྲུབ་བསྒོམ་ལབག་ཏུ་རལ་གྲི་རབ་བསྒོམས་ན་སོགས་ཀྱང་
སྔར་ལྟར་སོ་སོར་སྦྱར་བྱར་བྱའོ།གཉིས་པ་ནི། རྩེ་གསུམ་ཡེ་ཤེས་ནས་བཀའ་སྩལ་ཏོ་ཞེས་སོ། ། སྟོབས་པོ་ཆེའི་
རྩེ་བ་གསུམ་དང་། འདོད་རྒྱལ་གྱི་ཡེ་ཤེས་ལྕགས་ཀྱུ་སོགས་ཁྲོ་བོའི་ཕྱག་མཚན་རྣམས་བཟུང་ངོ་། ། རྡོ་རྗེ་སྟེ་མི་
བསྐྱོད་ང་འི་ཏིང་ངེ་འཛིན་གྱི་ཁྱད་པར་གྱིས་བསྒྲུབས་ན་ནི་དེས་བསྒྲུབ་པའི་ཚུལ་ཏེ།སྐུ་གསུང་ཐུགས་ནི་སྒྲུབ་པ་
པོའི་ཐ་མལ་བའི་སྒོ་གསུམ་གྱི་དངོས་པོ་སྦྱངས་པའི་ལྷའི་སྐུ་གསུང་ཐུགས་ཀྱི་ངོ་བོར་བསྒྱུར་བའི་བསྐྱེད་རིམ་མཐར་
ཕྱིན་པ་སྟེ། དེ་འདྲ་བའི་སྒྲུབ་པ་བོ་དེ་ཡིས་བསམ་གཏན་སྔར་བཤད་པ་དེས་ཕྱག་མཚན་གྱི་དངོས་གྲུབ་འདི་དག་
འགྲུབ་པར་འགྱུར་རོ། ། བཅོམ་ལྡན་འདས་དམ་ཚིག་ཆེན་པོ་ནི་ཐེག་པ་ཆེན་པོའོ། ། དེའི་དངོས་གྲུབ་ནི་
བཤད་མ་ཐག་པ་སྟེ།དེ་སྟོན་པའི་རྡོ་རྗེ་ནི་དམ་ཚིག་ཆེན་པོའི་དངོས་གྲུབ་རྡོ་རྗེ་སྟེ།དེས་དེ་སྐད་ཅེས་བཀའ་སྩལ་ཏོ་
ཞེས་སོ། ། གཉིས་པ་ནི། ལམ་གྱི་གཞི་མདོ་ནས་རྟག་ཏུ་བསྒྲུབ་ཅེས་སོ། ། ལམ་སྤྱི་གཞི་མདོ་ནི་བྲམ་ཟེའི་
རིགས་བཞིའི་ཕྱག་རྒྱ་མ་བཞིའོ། ། ཡང་ན་ཤིང་གཅིག་དྲུང་སྟེ་ཕྱག་རྒྱ་གཅིག་དང་ངོ༌། ། མཚན་མ་གཅིག་ནི་
རང་གི་རིགས་དང་མཐུན་པའི་ཕྱག་རྒྱའོ། ། ཞི་བའི་གནས་ནི་འོད་གསལ་བ་ལ་སོགས་པའི་བུ་མོའོ། ། རྡོ་རྗེ་
དགུག་པ་ནི་ཡེ་ཤེས་གསུམ་དགུག་ཅིང་མྱོང་བའོ། ། ཁྱད་པར་གྱིས་ནི་ཐབས་ཁྱད་པར་བ་དེས་སྒྲུབ་པ་བོས་ནི་
རྟག་ཏུ་དངོས་གྲུབ་བསྒྲུབ་པར་བྱ་བའོ། ། གཉིས་པ་ལ་བཞི།སྐྱེ་བོ་སྐལ་ལྡན་དགུག་པ། ལྷ་མོ་རྣམས་དགུག་པ།
གནོད་སྦྱིན་མོ་སོགས་དགུག་པ། དེ་རྣམས་ཐུན་མོང་དུ་རྒྱས་གདབ་པའི་ཆོ་གའོ། ། དང་པོ་ནི།སྦྱོར་གསུམ་ནས་
E 14



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་པའི་ལམ་བཟང་སྙིང་པོ་བསྡུས་པ། །
དམ་པ་ཡིན་ཞེས་སོ། ། སྦྱོར་གསུམ་ནི་རང་རྡོ་རྗེ་ཅན་རྣམས་ཀྱི་སེམས་དཔའ་སུམ་བརྩེགས་སུ་བྱ་བའོ། ། སྦྱོར་
གསུམ་སྔགས་ཀྱི་སྐྱེས་བུ་ནི་ཡི་གེ་གསུམ་ལས་བསྐྱེད་པའི་སྐྱེས་བུ་རྡོ་རྗེ་འཆང་དུ་བསམ་པའོ། ། སངས་རྒྱས་ནི་
རིན་པོ་ཆེ་ལྟ་བུའི་གང་ཟག་གོ ། ཡེ་ཤེས་བློ་ལྡན་རྣམ་པ་ནི་ལམ་འདིའི་གདུལ་བྱ་སྐལ་ལྡན་རྣམས་སོ། ། དེ་
དག་འགུག་པ་ན་སྐུ་གསུང་ཐུགས་ཀྱི་ཀྱོ་བ་བཏང་བ་ནི་བདག་ཉིད་ཀྱི་སྒོ་གསུམ་ལས་འོད་ཟེར་ལྕགས་ཀྱུ་ལྟ་བུ་
གཏོང་བའོ། ། རྡོ་རྗེ་འཆང་གི་ཏིང་ངེ་འཛིན་གཞན་གཉིས་སྔོན་དུ་བཏང་ནས་ལས་རྒྱལ་མཆོག་གི་ཚེ། ཡཾ་ལས་
རླུང་གི་དཀྱིལ་འཁོར་མཆོག་བསྐྱེད། ། དགུག་པར་བྱ་བའི་བསྒྲུབ་བྱ་དེར་བཞག་སྟེ། འོད་ཟེར་གྱི་ལྕགས་ཀྱུས་
སྙིང་ཁ་ནས་དྲངས་ནས་ཞག་པས་བཅིངས་ཏེ། རིམ་གྱིས་བདག་ཉིད་ཀྱི་དྲུང་དུ་ཕྱིན་པ་རླུང་དཀྱིལ་ལས་བབས་
ནས། ཡཾ་ལས་བྱུང་པའི་སའི་དཀྱིལ་འཁོར་ལ་གནས་ནས་རང་ལ་འདུད་པར་བསམ་མོ། ། འདི་ནི་སངས་རྒྱས་
ཏེ་སྐྱེ་བོ་ལམ་འདི་ལ་སྐལ་བ་དང་ལྡན་པ་དགུག་པའི་ཐབས་དཔལ་ཡིན་ནོ། ། གཉིས་པ་ནི༔ དམ་ཚིག་ནས་ཆོ་
གའོ་ཞེས་སོ། ། དགུ་པའི་རྡོ་རྗེའི་སྦྱོར་བ་སྔར་བཤད་པ་འདིས་ནི་དམ་ཚིག་ལས་བྱུང་བ་ཕྱོགས་བཅུར་གནས་
པའི་ལྷ་མོ་རྣམས་ཀྱང་བཀུག་ནས་ཉེ་བར་ལོངས་སྤྱད་པར་བྱ་ཞིང་སྒྲུབ་པ་ལ་བསྐུལ་བར་བྱའོ། ། ནམ་མཁའི་
དབྱིངས་ཀྱི་དམ་ཚིག་ལྷ་མོ་རྣམས་སོ། རྡོ་རྗེ་དགུག་པ་ནི་གཞན་གྱིས་མི་ཕྱེད་པ་སྟེ་དེའི་ཆོ་གའོ། ། གསུམ་པ་ནི།
རྣམ་པར་སྣང་མཛད་ནས་དམ་ཚིག་དགུག་པའོ། ། རྣམ་པར་སྣང་མཛད་ཀྱི་མཚན་མའི་འཁོར་ལོ་ཆེན་པོ་དང་
པདྨོལ་སོགས་པ་རྣམ་སྣང་གི་རིགས་ཀྱི་རྒྱལ་བ་སྟེ་ལྷ་འབྱུང་བའི་གནས་སོ། ། འཁོར་ལོ་སོགས་ལྕགས་ཀྱུས་
མཚན་པ་བསམས་ནས་ནི༔ དམ་ཚིག་གནོད་སྦྱིན་མོ་སོགས་དགུག་པའི་མཆོག་ནི་ཀྱོ་བ་སྟེ་ལྕགས་ཀྱུས་བྱ་བའོ།
ཁམས་གསུམ་གྱི་དམ་ཚིག་ནི་གནོད་སྦྱིན་མོ་ལ་སོབ།ས་དགུག་པའོ། ། བཞི་པ་ལ་གསུམ། མདོར་བསྟན་པ་དང་
རྒྱས་པར་བཤད་པ་དང༌། དོན་བསྡུ་བའོ། ། དང་པོ་ནི༔ རྣམ་པའི་ནས་འགྱུར་ཞེས་ཏེ། ཡོན་ཏན་གྱི་རྣམ་
པའི་མཆོག་རྣམས་ཀུན་དང་ལྡན་པའི་སངས་རྒྱས་རྣམ་པར་སྣང་མཛད་ལ་སོགས་པར་བསྐྱེད་དེ། རྒྱུས་འདེབས་
པའི་ཚེ་སངས་རྒྱས་ཀྱི་སྐུ་སྟེ་རྡོ་རྗེ་འཆང་དུ་རྣམ་པར་བསྒོམས་ལ། ལག་ཏུ་སྐུ་དང་གསུང་དང་ཐུགས་ཏེ་བསྒྲུབ་བྱ་
ཁུབ་ས་ངའི་ཚེ་རང་གི་ལག་པས་ད་བཟུང་བར་བསམ་མོ། ། ཀྱོ་བ་སྟེ་ལྕགས་ཀྱུ་ལ་སོབ།ས་རབ་ཏུ་བསྒོམ་པ་ནི།
ལྕགས་ཀྱུས་བསྒྲུབ་བྱའི་སྙིང་ཁ་ནས་དྲངས་ནས་ཞགས་པས་བཅིངས་ཏེ་རླུང་གི་དཀྱིལ་འཁོར་ལ་བསྐྱོན་ནས་
བཀུག་སྟེ། མདུན་དུ་སླེབ་པ་དང་དེ་ལས་བབས་ནས་ཡཾ་ལས་བྱུང་བའི་ས་ལ་འདུག་པ་དེ། རང་རྡོ་རྗེ་འཆང་དུ་
བསམ་པའི་ལག་པས་བཟུང་ནས་རྒྱས་གདབ་པར་བྱའོ། ། འདིར་རྒྱས་བཏབ་པའི་དོན་ནི་རང་གིས་བསྒོ་བ་
ལས་མི་འདའ་བའི་དོན་ནོ། ། འདི་དག་སྟེ་རྒྱས་བཏབ་པ་འདི་ལྟ་བུའི་སྦྱོར་བ་ཡིས་ནི། སྒྲུབ་པ་བོ་དེ་ནི་གནས་
115



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཏེ་རྡོ་རྗེ་སེམས་དཔའི་གོ་འཕང་སྒྲུབ་པའི་ལས་བྱེད་པར་འགྱུར་རོ། ། གཉིས་པ་ནི། རྣམ་པའི་མཆོག་ནས་རབ་
ཏུ་བསྒྲུབ་ཅེས་སོ། ། རྣམ་ངའི་མཆོག་རྣམས་ཀུན་དང་ལྡན་པའི་རྡོ་རྗེ་སྐུ་ནི་རང་གི་ལུས་སོ། ། དེ་རྣམ་པར་
བསྒོམ་པ་ནི་རྡོ་རྗེ་འཆང་དུ་བསམ་པ་སྟེ། དེ་ལྟར་བྱས་པས་རང་གི་ལུས་རྣམ་སྣང་གི་སྐུར་བྱེད་དོ། ། རྡོ་རྗེ་སྦྱོར་
བས་ནི་ལྕེ་རྡོ་རྗེར་བསྒོམས་ནས་དེས་སྔགས་འདོན་པའོ། ། དེས་ནི་རྡོ་རྗེའི་གསུང་འོད་དཔག་མེད་དང་འདྲ་
བར་འགྱུར་རོ། ། མཚན་དཔེའི་རྣམ་པའི་མཆོག་རྣམས་དང་ལྡན་པའི་སངས་རྒྱས་ཏེ་རང་གི་ལྷའི་སྐུར་ནི་རྣམ་
པར་བསྒོམས་ལ།ལག་ཏུ་ བསྒྲུབ་བྱ་བཟུང་སྟེ་སྔགས་ཀྱི་དོན་བསམས་ན་ནི་རྡོ་རྗེ་མི་བསྐྱོད་པ་དང་ནི་འདྲ་བར་
འགྱུར་རོ། །རྒྱས་འདེབས་ པའི་ཚུལ་འདིས་ སྐུ་གསུང་ཐུགས་ཀྱི་གསང་བ་གསུམ་དང་མཉམ་པར་འགྱུར་
རོ། ། དམ་ཚིག་ནི་རྣམ་སྣང་སོགས་གསུམ་མོ། ། དེ་རྣམས་ཀྱི་མཆོད་པའི་མཆོག་ནི་འདོད་ཡོན་གྱི་རང་བཞིན་
ཤེས་པའི་སྒོ་ནས་ཕྱག་རྒྱ་དང་སྙོམས་པར་འཇུག་པའི་མཆོད་པས་མཆོད་ནས་རབ་ཏུ་བསྒྲུབ་པར་བྱའོ། །
གསུམ་པ་ནི། འདི་ནི་ནས་གསུངས་སོ། ། བཤད་མ་ཐག་པའི་ཆོ་ག་འདི་ནི་སངས་རྒྱས་ཐམས་ཅད་ཀྱི་གསང་
བའི་སྙིང་པོ་བསྡུས་པ་ཡིན་ནོ། ། བཅོམ་ལྡན་འདས་གསང་བ་ཆེན་པོ་ནི་ལྷ་ལ་སོགས་པ་དགུག་པའོ། ། དམ་
ཚིག་ནི་མི་འདའ་བ་སྟེ་རྡོ་རྗེ་འཆང་གིས་དེ་སྐད་ཅེས་གསུང་ས་སོ། ། གསུམ་པ་ནི། ཤ་ཆེན་དམ་ཚིག་ནས་བྱིན་
གྱིས་རློབ་ཅེས་སོ། ། ཤ་ཆེན་ནི་མི་ཤི་བའི་ཤའོ། ། དེ་ནི་དམ་ཚིག་མཆོག་སྟེ་དེ་རང་ཐ་བ་དང་གཏོར་མ་སྦྱིན་ལ།
རྡོ་རྗེ་གསུམ་མཆོག་སྟེ་རང་གི་ལུས་ཀྱི་སྟོབས་བསྒྲུབ་པར་བྱ་ཞིང༌། དེ་བྱས་ན་ནམ་མཁའ་ལ་གནས་པ་འཐོབ་པར་
འགྱུར་རོ། ། ཤ་ཆེན་ལ་སོགས་པའི་བཤང་གཅིའི་དམ་ཚིག་མཆོག་དེ་བརྟེན་ནས་རིག་པ་འཛིན་པའི་གཙོ་བོར་
འགྱུར་རོ། ། གླང་བོ་ཆེའི་ཤའི་དམ་ཚིག་སྔར་ལྟར་བྱས་པས་མངོན་ཤེས་ལྔ་དག་ཐོབ་པར་འགྱུར་རོ། །དེ་
བཞིན་དུ་སྦྱར་ཏེ་རྟ་ཤས་མི་སྣང་བའི་དངོས་གྲུབ་དང་། ཁྱི་ཤས་དངོས་གྲུབ་དེ་ཐམས་ཅད་དང་། བ་ལང་གི་
ཤས་རྡོ་རྗེ་སྟེ་རྒྱལ་བོ་ལ་སོགས་པ་དགུག་ནུས་པར་འགྱུར་རོ། ། གལ་ཏེ་ཤ་དེ་རྣམས་ཐམས་ཅད་དངོས་སུ་མེད་ན་
ཡང་ཟས་གཞན་ལས་ཤ་དེ་ལས་ཤ་དེ་ཐམས་ཅད་བསམས་པས་རྣམ་པར་བརྟག་པ་སྟེ་བསྐྱེད་པར་བྱའོ། ། རྡོ་
རྗེའི་སྦྱོར་བ་སྟེ་བཤད་མ་ཐག་པ་འདི་ལྟར་བྱས་ན་སྒྲུབ་པ་པོ་ལ་སངས་རྒྱས་ཐམས་ཅད་ཀྱིས་བྱིན་གྱིས་བརླབ་པར་
མཛད་དོ། ། བཞི་བ་ལ་གསུམ། དབུ་རྒྱུན་གྱི་ལྷ་ལས་བྱུང་བའི་བདུད་རྩིས་སེམས་དཔའ་གསུམ་ཚིམ་པར་བྱེད་
ཚུལ་སྤྱིར་བསྟན་པ། རིགས་སོ་སོའི་བསྐྱེད་ཆོག་གིས་བཟའ་བཏུང་བདུད་རྩིར་བྱས་ནས་ལོངས་སྤྱོད་པར་བསྟན་
པ། ཕན་ཡོན་མཇུག་སྡུད་དང་བཅས་པའོ། དང་པོ་ནི། རྣམ་པའི་མཆོག་ནས་ཏིང་ངེ་འཛིན་ཏོ་ཞེས་
སོ། ། མཚན་དཔེའི་རྣམ་པ་ཀུན་གྱི་མཆོག་དང་ལྡན་པའི་སྐུ་གསུང་ཐུགས་ཀྱི་རྡོ་རྗེ་ཅན་རྡོ་རྗེ་འཆང་དུ་བསམས་
116



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ་ }
ལ། དམ་ཚིག་སེམས་དཔའ་དེའི་སྙིང་གར་པད་ཟླ་ལ་ཡེ་ཤེས་སེམས་དཔའ་དང༌། དེའི་ཐུགས་ཀར་ཏིང་ངེ་
འཛིན་སེམས་དཔའ་བསམ་ཞིང་། སྤྱི་གཙུག་ཏུ་དབུ་རྒྱན་ལ་རྡོ་རྗེ་མཆོག་འཛིན་པ་སྟེ་རྡོ་རྗེ་འཆང་ཆེན་པོ་ཡབ་
ཡུམ་བསྒོམས་པའི་བདུད་རྩིས་སངས་རྒྱས་ཐམས་ཅད་སེམས་དཔའ་སུམ་བརྩེགས་ཚིམ་ཞིང་མཉེས་པར་འགྱུར་
བར་བསམ་མོ། ། བཤད་མ་ཐག་པ་འདི་ནི་དམ་ཚིག་ཐམས་ཅད་ཀྱི་མཆོག་ཡིན་ལ། དེ་ལྟར་བྱ་བ་ནི་དངོས་
གྲུབ་ཐམས་ཅད་འགྲུབ་པར་བྱེད་པའི་མཆོག་གོ། དེ་ཡང་དམ་ཚིག་མཆོག་གིས་ཏེ་སྒྲུབ་པ་བོ་དག་གིས་རབ་ཏུ་
བྱའོ། ། དམ་ཚིག་སྟེ་སྒྲུབ་པ་བོ་ཐམས་ཅད་ཀྱི་ཡེ་ཤེས་རྡོ་རྗེར་གྱུར་བ་སྟེ་རྡོ་རྗེ་འཆང་ཡབ་ཡུམ་གྱི་བྱང་ཆུབ་ཀྱི་
སེམས་ཀྱིས་ལྷ་ཚིམ་པར་བྱེད་པའི་ཏིང་ངེ་འཛིན་ཏོ། ། གཉིས་པ་ནི། ལྕེ་ཡི་དམ་ཚིག་ནས་ཚུལ་མཆོག་སྟེ་ཞེས་
སོ། ། ལྕེ་ཡི་བསྐྱེད་ཆོག་ལ། དམ་ཚིག་རྡོ་རྗེ་ནི་རིགས་ལྔའི་རྣལ་འབྱོར་རོ། ། དེ་རྣམས་ཀྱི་མཆོག་ནི་མི་བསྐྱོད་
པའི་རིགས་ཏེ་དེའི་ལྕེ་ལས་རྡོ་རྗེ་ཅན་གྱི་ཧཱུྃ་སྟེ་དེ་ལས་ལྕེ་རྣམ་རྡོ་རྗེར་བསྒོམས་ཏེ། བཟའ་བཏུང་རྣམས་བདུད་རྩི་
ལྔར་བསྐྱེད་པའི་སྦྱོར་བ་ཡིས་སྤྱོད་ཅིང་ཟོས་ན་རྡོ་རྗེ་གསུམ་ཤིན་ཏུ་སྦྱངས་པ་འཐོབ་པར་འགྱུར་རོ། ། དེ་བཞིན་
དུ་འོད་དཔག་མེད་ཀྱི་རྣལ་འབྱོར་པས་ཨུ དང་པདྨ། རྣམ་སྣང་གི་རྣལ་འབྱོར་བས་ལྕེ་ལ་ཨོ་དང་དེ་ལས་འཁོར་
ལོ་བསམ་པའི་དམ་ཚིག་དག་ཀྱང་བྱ་སྟེ། འདི་ནི་རྡོ་རྗེའི་ཚུལ་ཏེ་རྣལ་འབྱོར་མཆོག་གོ ། གསུམ་པ་ནི་འདི་ལྟ་བུ་
ནས་ཏིང་ངེ་འཛིན་ཏོ་ཞེས་སོ། ། འདི་ལྟ་བུའི་ཟས་སུ་སྦྱོར་བ་ཡིས་ནི་རྡོ་རྗེ་མི་ཕྱེད་དེ་རྡོ་རྗེ་འཆང་དང་འདྲ་བར་
འགྱུར་རོ། ། རྡོ་རྗེ་དམ་ཚིག་ནི་བདུད་རྩིར་བྱེད་པའི་ཚུལ་ལོ༔ ། བདུད་རྩི་འཕྲེང་བ་ནི་དེའི་ཚོགས་ཏེ་གང་དུ་
བསྐྱེད་པའི་ཏིང་ངེ་འཛིན་ཏོ། གསུམ་པ་ལ་གཉིས། ཐབས་དངོས་བཤད་པ་དང་། རྫོགས་རིམ་པའི་ཆོ་འཕྲུལ་
བཤད་པའོ། དང་པོ་ནི། རྡོ་རྗེ་དམ་ཚིག་ནས་རྡོ་རྗེ་ཅན་དུ་འགྱུར་ཞེས་སོ། ། རྡོ་རྗེ་གསུམ་ནི་སྣང་བ་གསུམ་
མོ། ། དམ་ཚིག་ནི་དེ་གསུམ་འོད་གསལ་དུ་ཐིམ་པའོ། ། གྲུབ་པ་མཆོག་ནི་འོད་གསལ་གྱི་ཡེ་ཤེས་སོ། ། སྐུ་
གསུམ་ནི་ཆོས་སྐུ་སོགས་གསུམ་སྟེ་དེ་གསུམ་གང་ལ་མངའ་བའི་རྡོ་རྗེ་ཅན་ཏེ་རྡོ་རྗེ་འཆང་དུ་འགྱུར་རོ། ། གཉིས་
པ་ལ་གསུམ། རང་གཞན་གྱི་དོན་འགྲུབ་ཚུལ་སྤྱིར་བསྟན་པ། མངོན་ཤེས་ལྔས་གཞན་དོན་འགྲུབ་ཚུལ་བྱེ་བྲག་
ཏུ་བཤད་པ། ཕྱོགས་བཅུའི་འཇིག་རྟེན་དུ་ཇི་ལྟར་སྤྱོད་ཅིང་གནས་པར་བསྟན་པའོ། ། དང་པོ་ནི། ཕྱོགས་
བཅུའི་ནས་བཀའ་སྩལ་ཏོ་ཞེས་སོ། ། མཐུ་ནི་ཕྱོགས་བཅུའི་སེམས་ཅན་ཐམས་ཅད་ཀྱི་བསམ་པ་རྫོགས་པར་
བྱེད་པ་ལ་ནོར་བུ་ཡིད་བཞིན་གྱི་རྒྱ་མཚོ་སྟེ་དགོས་འདོད་ཀུན་འབྱུང་བར་འགྱུར་བའོ། ། འཇིག་རྟེན་གྱི་ཁམས་
ཐམས་ཅད་དུ་རྡོ་རྗེའི་སྐུའི་བདག་ཉིད་སྣང་བར་བྱེད་པའི་འོད་ཅན་དུ་འགྱུར་རོ། ། འཁོར་ལོའི་དམ་ཚིག་ནི་
རྣམ་སྣང་སྟེ་དེ་དང་འབྲེལ་བའི་དངོས་གྲུབ་འགྲུབ་པར་འགྱུར་ལ། དེ་ཉིད་མཆོག་ཡིན་ཏེ་སངས་རྒྱས་ཀྱི་སྐུ་དང་
117



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འདྲ་བར་འགྱུར་རོ། ། དེས་མི་བསྐྱོད་པ་ལ་སོགས་པ་རྣམས་ཀྱང་མཚོན་ནོ། ། དེ་ལྟར་གྲུབ་པ་ན་གངྒའི་བྱེ་མ་
སྙེད་ཀྱི་འཇིག་རྟེན་གྱི་ཁམས་མཐས་ཅད་དུ་ཀུན་ཏུ་སྤྱོད་པར་འགྱུར་རོ། ། དམ་ཚིག་ནི་མཁའ་འགྲོ་མ་སོགས་ཀྱི་
དམ་ཚིག་སྟེ། དམ་པ་ནི་ཐམས་ཅད་ཀྱི་མཆོག་གོ ། རིག་པ་ནི་སྔགས་དང་དེ་འཛིན་པས་ནི་རིག་པ་འཛིན་པ་སྟེ་
དེའི་ཡང་གཙོ་བོར་འགྱུར་རོ། རྡོ་རྗེ་སྐུ་ཕྱག་རྒྱུ་ཆེན་པོ་རབ་ཏུ་བསྒོམས་པས་མཁའ་འགྲོ་མ་ལ་སོགས་པ་ཐམས་
ཅད་ཀྱི་དམ་ཚིག་མཆོག་ཏུ་འགྲུབ་པར་འགྱུར་རོ། ། ངག་དང་ལུས་ཀྱི་བཀོད་པ་ཐམས་ཅད་མི་སྣང་བར་གྱུར་བ་
ལ་གནས་ནས། འོད་ཀྱིས་སྟོང་གསུམ་གྱི་འཇིག་རྟེན་དག་ནི་སྣང་བར་བྱེད་པ་དང་། སངས་རྒྱས་ཀུན་ལས་
དངོས་གྲུབ་ཕུན་སུམ་ཚོགས་པ་རྣམས་འཕྲོག་པ་སྟེ་ལེན་པ་དང་། ལྷ་ཡི་བུ་མོ་མཆོག་བགུག་ནས་དེ་ལ་ལོངས་སྤྱོད་
ནུས་པར་འགྱུར་རོ། ། གངྒཱའི་བྱེ་མའི་ཚད་སྙེད་ཀྱི་སངས་རྒྱས་རྣམས་རྡོ་རྗེ་གསུམ་སྟེ་རྡོ་རྗེ་འཆང་དེའི་གནས་
འཇིག་རྟེན་གྱི་ཁམས་ཐམས་ཅད་དུ་བཞུགས་པ་རྣམས་ནི། རང་གི་ལག་ཏུ་བཞག་པའི་སྐྱུ་རུ་ར་བཞིན་དུ་རྡོ་རྗེའི་
མིག་གི་མངོན་ཤེས་ཀྱིས་མཐོང་བར་འགྱུར་རོ། ། གངྒཱའི་ཀླུང་གི་བྱེ་མ་སྙེད་ཀྱི་ཞིང་རྣམས་ན་སྤྱིར་གྲོགས་པ་ནི་ཇི་
སྙེད་ཡོད་པ་རྣམས་མངོན་ཤེས་རྣ་བ་སྟེ་རྣ་པའི་མངོན་ཤེས་ཀྱིས་ཟོས་པ་ནི། རྣ་བའི་དྲུང་ན་འཁོད་པ་བཞིན་
གསལ་བར་ཐོས་པའོ། ། གངྒཱའི་བྱེ་སྙེད་ཞིང་དག་གི་སེམས་ཅན་ཀུན་གྱི་སེམས་རྣམས་ནི། སྐུ་གསུང་ཐུགས་ཏེ་
ལུས་ངག་ཡིད་ཀྱིས་མཚན་པ་ཡི་འཇིག་རྟེན་གྱི་ཁམས་ན་ཡོད་པ། རོལ་མོ་སྟེ་གར་མཁན་དང་འདྲ་བར་སྣ་ཚོགས་
པར་བྱུང་བའི་སེམས་ཀྱི་ཁྱད་པར་རྣམས་རིག་པར་འགྱུར་རོ། སྐལ་བ་གངྒའི་བྱེ་མ་སྙེད་དུ་འཁོར་བ་དག་ན་
གནས་པ་སྟེ་སྐྱེས་ཤིང་འཁོར་བའི་སྔོན་གྱི་གནས་ཏེ་སྐྱེ་བ་དང་། གཏན་ཚིགས་ཏེ་ལུས་ཀྱི་ཁྱད་པར་རྣམས་ཞག་
གསུམ་ལོན་པ་སྟེ་འདས་པ་བཞིན་དུ་དྲན་པར་འགྱུར་རོ། ། གངྒཱའི་བྱེ་མ་སྙེད་ཀྱི་བདག་ཉིད་ཀྱི་ལུས་སངས་རྒྱུས་
རྣམ་སྣང་ལ་སོགས་པའི་སྤྲིན་ཏེ་ལྷའི་འཁོར་ལོས་བརྒྱན་པ། བསྐལ་བ་གངྒའི་བྱེ་མ་སྙེད་དུ་རྡོ་རྗེ་རྫུ་འཕྲུལ་མཆོག་
གིས་འགེགས་པ་སྟེ་སྤྲུལ་བ་སྤྲོ་བ་བྱེད་པར་འགྱུར་རོ། ། བཅོམ་ལྡན་འདས་དམ་ཚིག་མངོན་པར་མཁྱེན་པ་རྡོ་རྗེ་
འཆང་ཆེན་པོས་དེ་སྐད་ཅེས་བཀའ་སྩལ་ཏོ། ། གཉིས་པ་ནི། དེ་ལ་མངོན་པར་ཤེས་པ་ནས་འདྲ་བར་འགྱུར་
ཞེས་སོ། ། དེ་ལ་མངོན་པར་ཞེས་པ་ལྔ་ནི་རྡོ་རྗེ་སྟེ་འོད་གསལ་གྱིས་དག་པར་བྱས་པའི་སྤྱན་དང་། དེ་བཞིན་དུ་
རྡོ་རྗེའི་སྙན་དང་རྡོ་རྗེའི་ཐུགས་དང་རྡོ་རྗེའི་གནས་དང་རྡོ་རྗེའི་རྫུ་འཕྲུལ་ཏེ་སྙན་ནི་རྣ་བའི་མངོན་ཤེས་སོ། །
ཐུགས་ནི་གཞན་གྱིས་སེམས་ཤེས་པའི་དང་། གནས་ནི་སྔོན་གྱི་གནས་དྲན་པའི་དང་། རྫུ་འཕྲུལ་ནི་ལུས་ཀྱི་
བཀོད་པ་སྟོན་པའི་དེའི་མངོན་ཤེས་སོ། ། སངས་རྒྱས་ཀྱི་མངོན་ཤེས་ནི་ལྷའི་མིག་གི་མངོན་ཤེས་སོགས་བཤད་
མ་ཐག་པ་ལྔ་སྟེ། དེས་རང་གཞན་གྱི་དོན་ཐམས་ཅད་འགྲུབ་པར་བྱེད་པའོ། ། དོན་དེ་ཡང་སངས་རྒྱས་སྐུ་དང་
118



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འདྲ་བར་འགྱུར་བ་ནི་དེ་ལྟ་བུར་སེམས་ཅན་གྱི་དོན་མཐའ་ཡས་པ་བྱེད་པའོ། གསུམ་པ་ནི། གངྒཱའི་བྱེ་སྙེད་ནས་
བགྲོད་པར་འགྱུར་ཞེས་སོ། ། གངྒཱའི་བྱེ་མའི་ཚད་སྙེད་ཀྱི་གྲངས་མེད་པའི་འཁོར་གྱིས་ཡོངས་སུ་བསྐོར་ནས་སུ།
རྡོ་རྗེ་སྐུ་གསུང་ཐུགས་ཏེ་ལུས་ངག་ཡིད་ཀྱིས་འཇིག་རྟེན་གྱི་ཁམས་ཀུན་དུ་བགྲོད་པར་འགྱུར་རོ། ། ལྔ་བ་ལ་ལྔ།
བསྙེན་པ་དངོས། བསྒྲུབ་པའི་གནས། རིམ་གཉིས་ཀྱི་སྒྲུབ་པ་མདོར་བསྡུས། སྤྲོས་མེད་ཀྱི་སྤྱོད་པ་འབྲིང་
ངོ༌། །བསྐྱེད་རིམ་པས་སྒོ་གསུམ་བྱིན་གྱིས་བརླབ་ཚུལ་ལོ། ། དང་པོ་ལ་གཉིས། ཐུན་མོང་གི་བསྙེན་པ་དང་།
མཆོག་གི་བསྙེན་པའོ། ། དང་པོ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི།
བསྙེན་པའི་དམ་ཚིག་ནས་བསྒྲུབ་པར་བྱ་ཞེས་སོ། ། བསྙེན་པ་ནི་དམིགས་པར་བྱ་བ་སྟེ་ཡེ་ཤེས་ཀྱི་སའི་དེ་བཞིན་
ཉིད་སྒོམ་པའོ། ། དམ་ཚིག་ནི་འདའ་བར་མི་བྱ་བའོ། ། རྡོ་རྗེའི་སའི་ཆ་ནས་ལྷག་མོས་འོད་གསལ་དུ་སྡུད་
པའི་བར་བྱ་བ་སྦྱོར་བ་སྟེ་ཡན་ལག་དང་པོའོ། ། སྟོང་ཉིད་ལ་དམིགས་ནས་དེའི་ངང་ནས་ཧཱུཾ་དང་དེ་ལས་ཉི་མ་
སོགས་བསྐྱེད་པ་ནི་ཉེ་བར་སྒྲུབ་པ་སྟེ། ཉེར་སྒྲུབ་དེ་ཉིད་ཀྱི་ལུས་ལ་ཨོ་ལ་སོགས་པའི་སྔགས་འགོད་པའི་བར་
འབྱུང་བ་ནི་ཡིན་ཏེ་ཏེ་ཡན་ལག་གཉིས་པའོ། ། སྒྲུབ་པའི་དོན་གྱི་དམ་ཚིག་དང་ཞེས་པ་ནི་རང་གི་སྒོ་གསུམ་སྐུ་
གསུང་ཐུགས་སུ་སྒྲུབ་པའི་དོན་གྱིས་ན་སྒྲུབ་པ་སྟེ་ཡན་ལག་གསུམ་པའོ། ། དཀྱིལ་འཁོར་རྒྱལ་མཆོག་དང་ལས་
རྒྱལ་མཆོག་གཉིས་ནི་གཞན་དོན་ཆེན་པོ་འཇུག་པས་ན་སྒྲུབ་པ་ཆེན་པོ་དག་སྟེ་ཡན་ལག་བཞི་བའོ། ། བཞི་བོ་དེ་
ཤེས་པར་བྱས་ལ་རྡོ་རྗེའི་བྱེ་བྲག་སྟེ་རིགས་ལྔའི་རིགས་ཀྱི་དབྱེ་བས་དེ་ནས་བསྙེན་སྒྲུབ་ཡན་ལག་བཞི་སྔོན་དུ་
བཏང་སྟེ་ལས་བཤད་ཅིང་འཆད་པ་རྣམས་བསྒྲུབ་པར་བྱའོ། ། གཉིས་པ་ལ་བཞི། བསྙེན་པ། ཉེར་སྒྲུབ།
སྒྲུབ་པ། སྒྲུབ་ཆེན་ནོ། ། དང་པོ་ནི། བསྙེན་པའི་ནས་བསྒོམ་པར་བྱ་ཞེས་སོ། ། བསྙེན་པ་ནི། སྟོང་བ་
ཉིད་ལ་ཞུགས་པའི་བྱང་ཆུབ་ཀྱི་སེམས་དམིགས་པའོ། ། ཏིང་ངེ་འཛིན་ནི་སྟོང་ཉིད་ལ་སེམས་རྩེ་གཅིག་ཏུ་
འཇོག་ཅིང་དེའི་དོན་སེམས་པའོ། ། རབ་ཏུ་སྦྱོར་བ་ནི་རྡོ་རྗེའི་སའི་ཆ་ནས་ལྷག་མོས་ཀྱི་ལྷ་ཐམས་ཅད་བསྐྱེད་པ་
སྟེ། དེར་མ་ཟད་བྱང་ཆུབ་མཆོག་སྟེ་ཤུ་ནྱ་ཏའི་སྔགས་དོན་ལྟར་སྟོང་ཉིད་བསྒོམས་པའི་དེ་བཞིན་ཉིད་ལས་བྱང་
ཆུབ་པའི་བར་བྱ་བའོ། ། གཉིས་པ་ནི། ཉེ་བར་སྒྲུབ་པ་ནས་རྣམ་པར་དཔྱད་ཅེས་སོ། ། དེ་ནས་ཉི་ཟླ་པདྨ་ཡི་
གེར་ཝ་ལས་ཟླ་བ་དང་། དེའི་སྟེང་དུ་ཡི་གེ་གསུམ་དང་དེ་ལས་རྡོ་རྗེ་དང་དེ་ལས་དང་པོའི་མགོན་པོ་བསྐྱེད་པ་ནི་
ཉེ་བར་སྒྲུབ་པ་ཡིན་ལ། གྲུབ་པ་ནི་མངོན་བྱང་ལྔས་ཕྱག་རྒྱ་ཆེན་པོའི་སྐུ་བསྐྱེད་པའོ། ། མཆོག་ནི་འདིར་དང་
པོའི་དོན་ཏེ་ཐོག་མར་ཨོཾ་ཡིག་དགོད་པ་ལ་བྱའོ། ། དེ་ནས་རྡོ་རྗེ་འཆང་གི་སྐུ་བསྐྱེད་པ་དེ་ལ་རྡོ་རྗེ་སྟེ་རྣམ་སྣང་
ནས་གནོད་མཛེས་ཀྱི་བར་རྣམས་སྐྱེ་མཆེད་དེ་གཟུགས་ཕུང་ནས་རྐང་མཐིལ་གྱི་བར་དགོད་པའོ། ། དེ་རྣམས་
119



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀྱི་རྣམ་པར་དཔྱད་པ་ནི་ཤིན་ཏུ་རྣལ་འབྱོར་དུ་གསུངས་པའི་གོ་རིམ་གྱིས་ངེས་པར་བྱ་བའོ། ། གསུམ་པ་ནི།
སྔགས་ཀྱི་བདག་པོ་ནས་གསུངས་ཞེས་སོ། ། སྔགས་ཀྱི་བདག་པོ་ནི་ཡི་གེ་ཨོཾ་ལ་སོགས་པ་སྟེ་ཏིང་ངེ་འཛིན་སེམས་
དཔའ་དང་ཡེ་ཤེས་སེམས་དཔའ་རྣམས་ཏེ། དེ་དག་བསྒོམས་པ་ཡིས་སོ། ། ཡི་གེ་གསུམ་ལས་རྡོ་རྗེ་གསུམ་གྱི་ལྷ་
ཚོགས་སྤྱན་དྲངས་ནས་བཙུག་པའི་སྒོ་ནས་མཉེས་པར་བྱ་བ་ནི་སྒྲུབ་པ་སྟེ། དེའི་ཚེ་དཔལ་ལྡན་སངས་རྒྱས་
སོགས་ཀྱིས་བསྐུལ་བ་སྟེ་གསོལ་བ་གདབ་པར་གསུངས་སོ། ། བཞི་བ་ནི། སྒྲུབ་པ་ནས་འགྱུར་ཏེ་སྒྲུབ་པ་ཆེན་པོ་
རྒྱལ་མཆོག་གཉིས་བྱེད་པའི་ཚེ། རང་དང་ཕྱག་རྒྱུའི་རྡོ་རྗེ་དང་པདྨ་འདུ་བྱས་ཏེ་སྙོམས་པར་འཇུག་པར་བྱས་ལ།
ཐིག་ལེ་ལས་ས་བོན་དང་དེ་ལས་ཕྱག་མཚན་དང་དེ་ལས་ལྷ་རང་རང་གི་སྔགས་བཛྲ་ཊཱིཀ་ལ་སོགས་པ་རྣམས་ཀྱིས།
རྡོ་རྗེ་ཅན་དེ་དཀྱིལ་འཁོར་བའི་ལྷའི་གཟུགས་རྣམས་བསྐྱེད་པ་དང་འབྱིན་པའོ། ། དབུ་རྒྱན་ལ་ནི་བདག་པོ་
བསམ་ཞེས་པ་ནི་རིགས་ལྔའི་དབུ་རྒྱུན་དུ་མི་བསྐྱོད་པ་བསྒོམ་པའོ། ། རིགས་གཞན་སྤྱན་སོགས་ཀྱི་དབུ་རྒྱན་ལ་
རྣམ་སྣང་སོགས་བསྒོམས་ན་ཡེ་ཤེས་རྡོ་རྗེ་སྟེ་རྡོ་རྗེ་འཆང་འགྲུབ་པར་འགྱུར་ཞེས་སོ། ། གཉིས་པ་མཆོག་གི་
བསྙེན་པ་ལ་དབྱེ་བ་སོགས་བཞི་འགྲེལ་བ་དང་མཐའ་གཅོད་དུ་འབྱུང་བ་ལྟར་ཡོད་ཅིང་། འདིར་རྩ་ཚིག་གི་
དངོས་ཟིན་གྱི་དོན་ཙམ་འཆད་པས་དེ་རྣམས་བཞག་སྟེ། མཆོག་གི་བསྙེན་པ་ངེས་པར་དགོས་པ་ནི། བསྙེན་
པའི་ཡེ་ཤེས་ནས་དོན་སྒྲུབ་པའོ་ཞེས་སོ། བསྙེན་པ་ནི་རྫོགས་རིམ་པ་རྣམས་ཀྱིས་བསླབ་པར་བྱ་བ་ཡིན་པས་སོ།
ཡེ་ཤེས་བདུད་རྩི་དག་ནི་ཟུང་འཇུག་གོ ། ཐམས་ཅད་དུ་ནི་རྟག་ཏུ་བྱ་ཞེས་པ་དེ་ཡན་ལག་དྲུག་ཀ་ཚང་བའི་སྒོ་
ནས་དུས་ཀུན་དུ་བསྒོམ་པར་བྱ་བའོ། ། ཡན་ལག་དྲུག་པོ་འདི་ནི་སྔགས་ཏེ་དེ་བཞིན་གཤེགས་པ་ཐམས་ཅད་
ཀྱིའོ། ། སྔགས་ནི་དྲང་ངེས་ཀྱི་སྔགས་རྣམས་སོ། ། དེ་ཉིད་ནི་ལྷའི་དེ་ཁོ་ན་ཉིན་ཟུང་འཇུག་མཐར་ཐུག་པ་སྟེ།
དེ་ཡན་ལག་དྲུག་གིས་སྒྲུབ་པར་བྱེད་པས་ན་དོན་མཐར་ཐུག་སྒྲུབ་པའོ། ། གཉིས་པ་གནས་ལ་གཉིས། དྲང་
དོན་དང་། ངེས་དོན་ནོ ། དང་པོ་ནི། དགོན་པ་ཆེན་པོ་ནས་བཀའ་སྩལ་ཏོ་ཞེས་སོ། ། དགོན་པ་ཆེན་པོ་
ནི་གོང་དུ་བཤད་ཟིན་པ་ལྟར་ཏེ། དེའི་ས་ཕྱོགས་དང་། འདུ་འཛིས་རབ་ཏུ་རྣམ་པར་དབེན་པ་དང་། རི་བོ་
དང་ནགས་ཀྱིས་ནས་ཆུའི་ངོགས་སུ་རྟག་ཏུ་བསྒོམས་ན་དངོས་གྲུབ་མཆོག་ཐོབ་པར་འགྱུར་རོ། ། བཅོམ་ལྡན་
འདས་རྡོ་རྗེ་སྒྲུབ་པ་ཆེན་པོས་དེ་སྐད་ཅེས་བཀའ་སྩལ་ཏོ་ཞེས་སོ། ། གཉིས་པ་ནི། དགོན་པ་ཆེན་པོ་ནི་མེ་ལོང་
ཡེ་ཤེས་སོ། ། ས་ཕྱོགས་ནི་མཉམ་ཉིད་ཡེ་ཤེས་སོ། ། རབ་ཏུ་རྣམ་པར་དབེན་པ་ནི་སོར་རྟོག་ཡེ་ཤེས་སོ། ། རི་
བོ་ནགས་འདབ་ནི་ཆོས་དབྱིངས་ཡེ་ཤེས་སོ། ། ཆུ་ངོགས་ནི་བྱ་གྲུབ་ཡེ་ཤེས་ཏེ་རྡོར་ལྔ་མ་དེ་རྣམས་ཀྱིས་ཐོབ་ཅེས་
པའོ། །གསུམ་པ་ལ་གཉིས། དྲང་དོན་དང་། ངེས་དོན་ནོ། ། དང་པོ་ནི། ཡང་ན་རྡོ་རྗེ་བཞི་ནས་ཐོབ་
12



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པར་འགྱུར་ཞེས་སོ། ། དེ་ལྟར་རྒྱས་པར་རམ་ཡང་ན་རྡོ་རྗེ་བཞི་སྟེ། རྡོ་རྗེ་དང་པོ་ནི་སྟོང་བ་ཉིད་ལས་བྱང་ཆུབ་
པ་སྟེ་ཡེ་ཤེས་ཀྱི་ས་ནས་ལྷག་མོས་འོད་གསལ་དུ་སྡུད་པའི་བར་རོ། ། རྡོ་རྗེ་གཉིས་པ་ནི་ས་བོན་བསྡུས་པ་སྟེ་ཧཱུྃ་
ལས་ཉི་མ་བསྐྱེད་པ་ནས་ཟླ་བའི་སྟེང་དུ་ས་བོན་ཡི་གེ་གསུམ་དགོད་པ་དང་དེ་བསྡུས་པ་སྟེ་དེ་ལས་ཕྱག་མཚན་
བསྐྱེད་པའི་བར་རོ། ། རྡོ་རྗེ་གསུམ་པ་ནི་མངོན་བྱུང་ལྔ་ལས་སྐུ་རྫོགས་པ་དང་ལུས་དཀྱིལ་རྫོགས་པའི་བར་
རོ། ། རྡོ་རྗེ་བཞི་པ་ནི་ཡི་གེ་དགོད་པ་སྟེ་སྐུ་གསུང་ཐུགས་ཀྱི་ཡི་གེ་དང་ཏིང་ངེ་འཛིན་སེམས་དཔའ་དང་རིག་
པའི་ལུས་དང་རྡོ་རྗེ་དང་པདྨ་ལ་ཡི་གེ་དགོད་པ་རྣམས་སོ། ། དེ་ནི་མངོན་རྟོགས་བསྡུས་པའི་ལུགས་ཏེ་རྒྱུད་ཕྱི་
མའི་དོན་ནོ། ། ལྷག་མ་ནི་འཆད་པར་འགྱུར་རོ། །གཉིས་པ་ནི། རྡོ་རྗེ་བཞི་ནི་སྟོང་བ་བཞིའོ། ། བསྙེན་པ་
ནི་དེ་བཞིས་རྡོ་རྗེ་འཆང་སྒྲུབ་པར་བྱེད་པའོ། ། བརྟུལ་ཞུགས་བརྟན་པ་སྟེ་བརྩོན་འགྲུས་ཆེན་པོ་དང་ལྡན་པས་
བསྙེན་པ་བྱའོ། ། རང་ཉིད་སྐུ་གསུམ་སྟེ་རྡོ་རྗེ་འཆང་དང་མཉམ་པ་ཉིད་དུ་གྱུར་བ་ནི་རྡོ་རྗེ་འཆང་གི་ངོ་བོར་
བལྟ་བའོ། ། དེ་ལྟར་བསྒོམས་ན་ཕྱག་རྒྱ་ཆེན་པོའི་དངོས་གྲུབ་ཐོབ་པར་འགྱུར་རོ། ། ཞེས་པ་ནི་སྔ་མ་དང་
ཐུན་མོང་བའོ། བཞི་བ་ལ་གསུམ། དངོས་ཀྱི་དོན་དང་
། དེའི་ཕན་ཡོན་དང༌། རྫོགས་རིམ་པའི་དངོས་
གྲུབ་འགྲུབ་པའི་དུས་ཐབས་གང་ནི་ས་འགྲུབ་པ་དང་བཅས་པའོ། ། དང་བོ་ནི། དུས་བཞི་ནས་ཡིན་པར་
བཤད་ཅེས་སོ། ། དུས་བཞི་དག་ནི་བདྨ་ཅན་ལ་སོགས་པའི་ཕྱག་རྒྱ་མ་བཞིའོ། །རབ་ཏུ་སྦྱོར་བ་ནི་དེ་རྣམས་
དང་འཁྱུད་པ་སོགས་བྱ་བའོ། ། བློ་དང་ལྡན་པ་ནི་འདོད་པའི་སྒྱུ་རྩལ་རྣམས་ལེགས་པར་ཤེས་པའོ། ། གནས་
ལྔར་ནི་ཞེས་པ་གཟུགས་མཛེས་པ་དང་སྒྲ་སྙན་པ་དང་དྲི་ཞིམ་པ་དང་མཆུའི་རོ་མངར་བ་དང་ལུས་ཀྱི་རེག་བྱ་
འཇམ་པའི་ཁྱད་པར་དང་ལྡན་པའོ། ། རང་གི་རྡོ་རྗེའི་རྩེ་མོའི་བུ་གར་ཡེ་ཤེས་རྡོ་རྗེ་ཡི་གེ་ཨོ་བསྒོམས་པ་སོགས་
བྱས་ཏེ་བྱིན་གྱིས་བརླབས་ནས། སྡོམ་པ་སྟེ་དགའ་བ་དེ་ལ་རོལ་བ་ཡིན་པར་བཤད་དོ། ། གཉིས་པ་ནི། ཞག་
བདུན་ནས་ཐོབ་པར་འགྱུར་ཞེས་སོ། ། བསྐྱེད་རིམ་མཐར་ཕྱིན་པའི་བསྐྱེད་རིམ་པ་དབང་བོ་རབ་ཀྱིས་འཇིག་
རྟེན་པའི་དངོས་གྲུབ་འགྲུབ་པའི་དུས་ནི་ཉིན་ཞག་བདུན་དང་ནི། དབང་བོ་འབྲིང་གིས་ཟླ་བ་ཕྱེད་དང་། ཐ་
མས་ནི་ཟླ་བ་གཅིག་གམ་ཟླ་བ་ཕྱེད་དང་གཉིས་སུ་འགྲུབ་པར་འགྱུར་རོ། ། རྡོ་རྗེ་ནི་ཡུལ་གྱི་འོད་གསལ་ལོ། །
དམ་ཚིག་ནི་ཡུལ་ཅན་གྱི་ཡེ་ཤེས་སོ། ། དེ་གཉིས་ངོ་བོ་དབྱེར་མེད་པར་གྱུར་བ་ལ་བརྟེན་ནས་ཐོབ་པའི་རྡོ་རྗེའི་
དམ་ཚིག་ནི་རྡོ་རྗེ་འཆང་ཆེན་པོ་སྟེ་ཟུང་འཇུག་གོ ། དེ་བསྒྲུབས་ཞིང་བསྐྱེད་ནུས་ན་འབྲས་བུའི་ཕྱག་རྒྱ་ཆེན་
པོའི་དངོས་གྲུབ་མྱུར་དུ་ཐོབ་པར་འགྱུར་རོ། ། གསུམ་པ་ནི། ཞག་གྲངས་ནས་འགྲུབ་པར་གསུངས་ཞེས་
སོ། ། བསྐྱེད་རིམ་ལ་གནས་པས་ནི་ཞག་གྲངས་ཀྱི་བྱེ་བྲག་རབ་ཏུ་བསྐུལ་བ་ང་ཡིས་རྒྱས་པར་སྔར་རབ་ཏུ་བསྟན་
121



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་ལྟར་ཡིན་ལ། རྫོགས་རིམ་པས་ཇི་ལྟར་འགྲུབ་པའི་དུས་ནི་གསང་བ་མཆོག་སྟེ་འོད་གསལ་ལས་བྱུང་བ་ཡི་རྒྱལ་
བ་རྣམས་ཀྱིས་ནི། ཟླ་བ་ཕྱེད་དེ་ཕྱོགས་ནི་སྒྱུ་ལུས་དང་འོད་གསལ་སོ་སོ་ཏེ། དེ་གཉིས་ངོ་བོ་དབྱེར་མེད་དུ་སྦྱོར་
བའི་ཚུལ་གྱིས་རྡོ་རྗེ་འཆང་གི་གོ་འཕང་མྱུར་དུ་འགྲུབ་པར་གསུངས་སོ། ལྔ་བ་ལ་གཉིས། དངོས་ཀྱི་དོན་དང་།
མཇུག་བསྡུས་ཏེ་ལྷའི་ང་རྒྱལ་བསྟན་པར་བྱ་དགོས་པར་བསྟན་པའོ། ། དང་པོ་ནི། དེ་ལ་འདི་ནི་ནས་གནས་
མཛད་དོ་ཞེས་སོ། ། སྒོ་གསུམ་བྱིན་གྱིས་རློབ་པར་བྱེད་པའི་ཚུལ་ནི། དེ་ལ་འཆད་པ་འདི་ནི་སྐུ་རྡོ་རྗེ་ཉེ་བར་
སྒྲུབ་པ་སྟེ་ལུས་བྱིན་གྱིས་རློབ་པའོ། ། སྡོམ་པ་ནི་གསོལ་བ་བཏབ་ནས་རྣམ་སྣང་དང་དེའི་སྐུའི་བྱིན་བརླབས་
རྣམས་རང་གི་ལུས་སུ་སྡུད་པའོ། །ཡུལ་ནི་གསོལ་བ་འདེབས་པའི་ཡུལ་རྣམ་སྣང་ངོ་། ། གསོལ་འདེབས་ཀྱི་
ཚིག་ནི་སངས་རྒྱས་སྐུ་འཛིན་སོགས་ཏེ། སངས་རྒྱས་ནི་དུས་གསུམ་གྱི་དེ་བཞིན་གཤེགས་པ་རྣམས་སོ། ། སྐུ་
འཛིན་ནི་དེ་རྣམས་ཀྱི་སྐུ་རྣམ་སྣང་གི་ངོ་བོར་འཛིན་པའོ། ། དཔལ་ནི་སངས་རྒྱས་སྤྱན་ནོ། ། ལྡན་ནི་སྤྱན་མ་
དང་ལྡན་པའོ། ། རྡོ་རྗེ་གསུམ་ནི་རྡོ་རྗེ་འཆང་ངོ་། ། མི་ཕྱེད་ནི་རྡོ་རྗེ་གསུམ་དབྱེར་མི་ཕྱེད་པའོ། །འབྱེད་པ་
སྟེ་བསྒོམས་པས་རང་གི་ལུས་བྱིན་གྱིས་བརླབས་པའི་གནས་སུ་བྱས་པ་སྟེ་མཛོད་ཅིག་པའོ། །གང་དུ་ན། རྡོ་རྗེ་
སྐུ་དང་ལྡན་པར་བྱ་བ་སྟེ་སྐུ་རྡོ་རྗེ་རྣམ་སྣང་དུ་བྱིན་གྱིས་རློབས་ཤིག་པའོ། ། དེ་ལྟར་རྡོ་རྗེ་མི་ཕྱེད་གསུམ་དབྱེར་
མེད་དུ་བསྒོམས་པས་གཙོ་བོ་ལ་གསོལ་བ་བཏབ་ནས། འཁོར་རྣམས་ལ་གསོལ་བ་འདེབས་པ་ནི། ཕྱོགས་
བཅུར་བཞུགས་པའི་སངས་རྒྱས་རྣམས་ཀྱིས་ནི། ཚུལ་དེ་ལ་སྐུ་ཡིས་མཚན་པ་ཡི་སྒོ་ནས་བྱིན་གྱིས་བརླབས་ཀྱིས་
གནས་པར་མཛད་དུ་གསོལ་ལོ། ། བྱིན་གྱིས་རློབ་པའི་ཚུལ་དེ་ལ་འཆད་པ་འདི་ནི་གསུང་རྡོ་རྗེ་སྒྲུབ་པའི་སྡོམ་
པའི་ཡུལ་ནི་སྔར་བཞིན་ཏེ་འདིར་འོད་དཔག་མེད་དོ། ། ཆོས་ཀྱི་གསུང་གི་ལམ་ནི་འོད་དཔག་མེད་ཡིན་ལ།
དཔལ་ལྡན་ནི་གོས་དཀར་མོ་དང་ལྡན་པའོ། ། རྡོ་རྗེ་མི་ཕྱེད་སོགས་ནི་སྔར་ལྟར་རོ། ། རྡོ་རྗེ་གསུང་དང་ལྡན་
པར་བུ་ནི་འོད་དཔག་མེད་དུ་བྱིན་གྱིས་རློབས་ཤིག་པ་དང་། ཕྱོགས་བཅུ་ནི་སོགས་ནི་འཁོར་ལ་གསོལ་བ་གདབ་
པ་སྟེ་སྔར་བཞིན་ནོ། ། དེ་ལ་འཆད་པ་འདི་ནི་སྒྲུབ་པ་ཆེན་པོ་དང་། རྡོ་རྗེ་ཐུགས་འཛིན་ནི་མི་བསྐྱོད་པའོ། །
སྡོམ་པའི་ཡུལ་ནི་སྔར་ལྟར་བྱ་སྟེ་འདིར་མི་བསྐྱོད་པའོ། ། དང་ལ་ལྡན་ནི་མཱ་མ་ཀི་དང་ལྡན་པའོ། རྡོ་རྗེ་མི་
ཕྱེད་སོགས་ནི་སྔར་ལྟར་རོ། ། རྡོ་རྗེ་ཐུགས་དང་ལྡན་པར་བྱ་ནི་མི་བསྐྱོད་པར་བྱིན་གྱིས་རློབས་ཤིག་པ་དང་།
ཕྱོགས་བཅུ་སོགས་ནི་འཁོར་ལ་གསོལ་འདེབས་པ་སྟེ་སྔར་བཞིན་ནོ། ། གཉིས་པ་ནི། སངས་རྒྱས་རྡོ་རྗེ་ནས་
གདོན་མི་ཟ་ཞེས་སོ། ། སྒོ་གསུམ་སོ་སོར་བྱིན་གྱིས་བརླབས་ནས། དེ་གསུམ་དབྱེར་མེད་དུ་བྱིན་གྱིས་རློབ་པ་ནི།
སངས་རྒྱས་ནི་རྣམ་སྣང་གི་རྣལ་འབྱོར་བ་དང་། རྡོ་རྗེ་ སེམས་དཔའ་ནི་མི་བསྐྱོད་པའི་རྣལ་འབྱོར་བ་དང་།
122



༄༅། ། འདུས་པའི་རྩ་རྒྱུད་ཀྱི་ཊིཀྐ རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཡང་ན་ཆོས་ཀྱི་སེམས་དཔའ་རུང་བ་ནི་འོད་དཔག་མེད་ཀྱི་རྣལ་འབྱོར་བའོ། ། ཐེག་པ་འདིར་ཞུགས་ཕྱིན་རང་
གི་སྒོ་གསུམ་པའི་སྐུ་གསུང་ཐུགས་དབྱེར་མེད་དུ་བལྟ་བར་བྱ་དགོས་པ་ལ་སོགས་རྨོངས་པས་དེ་ལས་འདའ་བ་སྟེ་
སོ་སོར་འཛིན་པར་བྱེད་ན་ནི། རང་གི་སྒོ་གསུམ་དང་ལྷའི་སྐུ་གསུང་ཐུགས་ཚལ་བར་འགས་པ་སྙེལ་བྲལ་དུ་གྱུར་
བའི་སོ་སོར་གྱེས་པ་དང་འདྲ་བས་བསྐྱེད་རིམ་ཁྱད་པར་ཅན་ལས་རིང་དུ་འགྱུར་བར་གདོན་མི་ཟའོ། ། དེའི་
ཕྱིར་རང་གི་སྒོ་གསུམ་དང་ལྷའི་སྐུ་གསུང་ཐུགས་དབྱེར་མེད་དུ་བྱས་ནས་བསྒོམ་པར་བྱ་སྟེ། སྒོ་གསུམ་ཐུན་མོང་
དུ་བྱིན་གྱིས་རླབ་པའི་ཚུལ་ལོ། ། གཉིས་པ་ནི། དེ་བཞིན་གཤེགས་པ་ཐམསཅད་ནས་ལེའུ་སྟེ་བཅུ་གཉིས་པའོ་
ཞེས་པའི་བར་རོ། ། དེ་བཞིན་གཤེགས་པ་ཐམས་ཅད་ནི་རྣམ་སྣང་ལ་སོགས་པའོ། ། དེ་རྣམས་ཀྱི་སྐུ་དང་།
གསུང་དང་ཐུགས་ཀྱི་དམར་པ་གསང་བ་འདུས་པ་ལས་དེ་བཞིན་གཤེགས་པ་དེ་ཐམས་ཅད་ཀྱི་རྡོ་རྗེའི་སྦྱོར་བ་ནི་
རྡོ་རྗེ་བཞིའི་རྣལ་འབྱོར་རོ། ། དམ་ཚིག་ནི་རིམ་གཉིས་ཀྱི་རྡོ་རྗེ་བཞི་བོ་དེ་སྐུ་གསུང་ཐུགས་བྱིན་གྱིས་རློབ་པ་དང་
འོད་གསལ་དུ་འཇུག་པའི་ཐབས་ཀྱིས་མཉམ་པར་བྱས་པའོ། ། སྒྲུབ་པའི་དམ་ཚིག་དེ་དག་རྫོགས་རིམ་ཐོབ་
བྱེད་དུ་གྱུར་བས་ན་མཆོག་གོ ། དེ་རྣམས་བསྟན་པ་ནི་རབ་ཏུ་བཤད་པའི་ལེའུ་སྟེ་བཅུ་གཉིས་པའོ། །
བཅུ་གསུམ་པ་དེ་ཁོ་ན་ཉིད་ཀྱི་དོན་སྒོམ་པ་ མངོན་པར་ བྱང་ཆུབ་པའི་ལེའུས་བསྟན་ཚུལ་ལ་གཉིས།
ལེའུའི་གཞུང་བཤད་པ་དང་། ལེའུའི་མཚན་དོན་བཤད་པའོ། ། དང་པོ་ལ་གཉིས། ལས་ཚོགས་ལ་གསོལ་བ་
གདབ་པ་དང་། གསོལ་བ་བཏབ་པས་དོན་བཤད་པའོ། ། དང་པོ་ལ་གསུམ། སྡུད་པ་བོའི་ཚིག་གིས་གསོལ་
འདེབས་ཀྱི་མཚམས་སྦྱར་བ་དང་། བསྟོད་པས་སྟོན་པ་མཉེས་པར་བྱ་བ་དང་། མངོན་པར་འདོད་པའི་དོན་ལ་
གསོལ་བ་གདབ་པའོ། ། དང་པོ་ནི། དེ་ནས་བཅོམ་ལྡན་འདས་ཞེས་པ་ནས། དབྱངས་འདི་གསུངས་ཞེས་
པའི་བར་རོ། ། དེ་ནས་བཅོམ་ལྡན་འདས་བདེ་བར་གཤེགས་པ་མི་བསྐྱོད་པ་ལ་སོགས་པ་ཀུན་ཏེ། དེ་རྣམས་ནི་
གཉིས་སུ་མེད་པའི་ཡེ་ཤེས་ཀྱི་རྡོ་རྗེ་མཆོག་འཛིན་པའོ། ། སེམས་ཅན་ཀུན་གྱི་དོན་ཞི་བ་ལ་སོགས་པའི་ལས་ཡང་
དག་པར་འབྱུང་བའི་བྱང་ཆུབ་སེམས་དཔའ་རྣམས་ཏེ། བློ་ལྡན་ནི་ཕྱག་རྒྱ་དང་ལྡན་པའོ། ། དེ་རྣམས་གྱིས་
ཐུབ་པ་དོན་ཀུན་ཡང་དག་པར་སྦྱིན་པའི་རྡོ་རྗེ་ཅན་སྟོན་པ་ཆེ་ལ་ཕྱག་འཚལ་ནས། བདེན་གཉིས་ཀྱི་དམ་ཚིག་དེ་
ཉིད་མཁྱེན་པ་དེ་ལ་ཕྱི་ནང་གི་མཆོད་པས་མཆོད་དེ། རྡོ་རྗེའི་དབྱངས་འདི་གསུངས་སོ། ། གཉིས་པ་ནི། ཨེ་
མའོ་ནས་རབ་ཏུ་བཤད་ཅེས་ཏེ། ཨེ་མའོ་ནི་ངོ་མཚར་དུ་གྱུར་བའོ། །གང་ལ་ན། སངས་རྒྱས་ཀྱི་ཚུལ་དེ་ནི་
དང་འཁྲིད་པའི་ཐབས་སོར་སྡུད་སོགས་སྦྱོར་བ་ཡན་ལག་དྲུག་གོ ། བསྐྱེད་རིམ་གྱི་རྡོ་རྗེ་བཞི་ལས་འདས་པས་
ན་བཟང་བོའོ། ། ཡང་ཨེ་མའོ་བྱང་ཆུབ་ཚུལ་ནི་ཟུང་འཇུག་གོ ། དེ་ཉིད་ཕུལ་དུ་བྱུང་བས་ན་མཆོག་གོ ། ཨེ་
123



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མའོ་ཆོས་གྱི་ཚུལ་རེ་ཞི་ནི་བདེན་གཉིས་ཚུལ་གཅིག་ཏུ་བྱས་པའི་སྐུ་དེ་ནི་སྤྲོས་པ་དང་བྲལ་བའོ། ༣ ཨེ་མའོ་སྔགས་
ཀྱི་ཚུལ་རེ་བརྟན་ནི་དེ་བཞིན་གཤེགས་པ་རྣམས་ཀྱི་ཚུལ་ལམ་ཐབས་ཉན་རང་སོགས་ཀྱིས་མི་ཕྱེད་པའོ། །
གདོད་ནས་རང་བཞིན་གྱིས་མ་སྐྱེས་པའི་ཆོས་ཀྱི་ཕུང་བོ་ལ་སོགས་པ་རྣམས་ནི། བྱང་ཆུབ་ཐོབ་བྱེད་དུ་ངོ་བོ་ཉིད་
ཀྱིས་ཕུལ་དུ་བྱུང་ཞིང་ཁྱད་པར་ཅན་ཡིན་ཞིང་། དེ་ཁོ་ན་ཉིད་དུ་རྣམ་པར་མི་རྟོག་པ་སྟེ་བརྟག་མི་བཟོད་ཀྱང་།
ཐ་སྙད་དུ་ཡང་དག་པར་རིག་པ་སྟེ་སྦྱོར་དྲུག་གི་ཐབས་ཀྱིས་ཡེ་ཤེས་རྡོ་རྗེ་སེམས་དཔའ་འབྱུང་བར་རབ་ཏུ་བཤད་
པ་ནི་ངོ་མཚར་ཆེ་བའོ། ། གསུམ་པ་ནི། ཡིད་འོང་སྔགས་ནས་བཤད་དུ་གསོལ་ཞེས་པ་སྟེ། ཡིད་དུ་འོང་བའི་
སྔགས་རྣམས་ནི་དབྱངས་གསལ་ལས་བྱུང་བའི་སྔགས་རྣམས་སོ། ། ཀུན་བསྡུས་པ་ནི་སྔགས་དེ་རྣམས་ཀྱི་དེ་
དོན་བསྡུས་པའི་རྡོར་བཟླས་སོ། ། རྡོ་རྗེ་བཟླས་པ་དེ་ནི་ཡེ་ཤེས་ཆེ་སྟེ་སངས་རྒྱས་ཀྱི་ཡེ་ཤེས་ཐོབ་བྱེད་དོ། ། སྐུ་
གསུམ་མི་ཕྱེད་ནི་རྡོར་བཟླས་ཀྱིས་རླུང་འཇུག་གནས་ལྡང་གསུམ་བྱེད་པ་སྟེ། དེའི་དཀྱིལ་འཁོར་བཞིའི་རླུང་
དང་། སངས་རྒྱས་ཀྱི་ཡེ་ཤེས་ཐོབ་པར་འགྱུར་བ་རྡོ་རྗེ་མི་ཕྱེད་གསུམ་བསྒོམས་པའི་སྒྲུལ་པ་པོའི་བསྒོམ་བྱའི་རྡོ་རྗེ་
བཟླས་པའི་སྦྱོར་བ་ཡི་ནི་རླུང་སྔགས་དབྱེར་མེད་དུ་བྱེད་པའོ། ། རྡོར་བཟླས་བྱས་ན་སངས་རྒྱས་ཀུན་གྱིས་རང་
ལ་བྱིན་གྱིས་རློབ་པར་མཛད་པར་འགྱུར་རོ། ། རིག་སྔགས་དང་སྦྲུལ་གྱི་མིང་ཅན་ལ་སོགས་པའི་རིགས་ཀྱི་
གསང་སྔགས་ཐམས་ཅད་ཀྱང་སྐུ་དང་གསུང་དང་ཐུགས་ཀྱི་མཚན་ནི། རྡོར་བཟླས་ཀྱི་ཡི་གེ་གསུམ་སྐུ་རྡོ་རྗེ་ལ་
སོགས་པའི་ངོ་བོར་གྱུར་བའོ། ། གསང་སྔགས་ཟློས་པ་དེ་རིང་གསུངས་ནི། རྡོར་ཟླས་དེ་ད་ལྟ་གསུངས་ཤིག་
པའོ། ། དགོས་པ་གང་གི་ཕྱིར་ན། ཡེ་ཤེས་རྒྱུ་མཚོ་ནི་རིན་པོ་ཆེ་ལྟ་བུའི་གང་ཟག་སྟེ། དེས་གསན་ནས་ཤེས་
པའི་དོན་དུའོ། ། སྐུ་གསུང་ཐུགས་ཀྱི་རྡོ་རྗེ་ཅན་ནི་སྒྲུབ་པ་བོའོ། ། སངས་རྒྱས་དུས་གསུམ་ལས་བྱུང་རྣམས་ནི་
རླུང་གི་འཇུག་གནས་ལྡང་གསུམ་རྫོགས་པའོ། ། རྡོ་རྗེ་སྔགས་ནི་རབ་ཏུ་བསྒོམས་པས་ནི་རྡོར་བཟླས་ཀྱི་རྣལ་
འབྱོར་ཤེས་ནས་བསྒོམས་པས། ཡེ་ཤེས་མཉམ་མེད་དེ་གཉིས་སུ་མེད་པའི་ཡེ་ཤེས་ཆེན་པོ་འཐོབ་པར་འགྱུར་བ་
དེ། བཅོམ་ལྡན་འདས་ཀྱིས་བཤད་དུ་གསོལ་ཞེས་པའོ། ། གཉིས་པ་ལ་གསུམ། བཟླས་པའི་ཆོ་ག ལས་
ཚོགས་ཀྱི་ཏིང་ངེ་འཛིན། དེ་དང་འབྲེལ་བའི་ཏིང་ངེ་འཛིན་ནོ། ། དང་པོ་ལ་བཞི། རླུང་གི་རྡོར་བཟླས་ཕན་
ཡོན་དང་བཅས་པ། མཆོད་པའི་ཚིག བཟླས་པའི་རབ་དབྱེ། དུག་གསུམ་གྱི་དོན་སྒོམ་པའོ། ། དང་པོ་ལ་
གཉིས། སྡུད་པ་པོའི་ཚིག་གིས་སྟོན་པའི་གསུང་ལ་འཇུག་པ་དང་། རྡོ་རྗེའི་བཟླས་པ་དངོས་སོ། ། དང་པོ་ནི།
དེ་ནས་སྟོན་པ་རྡོ་རྗེ་ནས་འདི་གསུངས་སོ་ཞེས་པ་སྟེ། དེ་ནས་ནམ་མཁའ་རྡོ་རྗེ་ནི་འོད་གསལ་དང་། ཡེ་ཤེས་ནི་
དག་པའི་སྒྱུ་ལུས་སོ། ། འབྱུང་ནི་དེ་གཉིས་ལས་རྡོ་རྗེ་འཆང་ཆེན་པོ་འབྱུང་བའོ། །བྱེད་པ་ནི་ཞི་སོགས་ཀྱི་
124



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ལས་བྱེད་པའོ། ། སྐྱེད་པ་ནི་གཞན་གྱི་མངོན་སྤྱོད་དང་དབང་གི་ལས་གཅོད་པའོ། ། དམ་པ་ནི་ཚངས་པ་དང་
དབང་ཕྱུག་སོགས་སོ། ། མཆོག་ནི་ཉན་རང་དགྲ་བཅོམ་པ་དག་སྟེ། དེ་རྣམས་ཀྱི་གཙོ་བོ་རྡོ་རྗེ་འཆང་ཉིད་ཀྱིས་
རྡོརྗེ་བཟླས་པ་འདི་གསུངས་སོ། ། གཉིས་པ་ནི། སྔགས་ཀྱི་དོན་ཀུན་ནས་ཐུགས་འདྲར་འགྱུར་ཞེས་པ་སྟེ།
སྔགས་ཐམས་ཅད་ཀྱི་དོན་ཀུན་བསྡུས་པ་ནི་ཡི་གེ་གསུམ་ཡིན་ལ། དེའི་བཟླས་པ་ནི་འཇུག་གནས་ལྡང་གསུམ་
ཚུལ་ལ་ཞི་ནད་བྱེད་པའོ། ། རྡོ་རྗེ་མི་ཕྱེད་གསུམ་གྱི་མཚན་ནི་རྡོ་རྗེ་གསུམ་གྱི་ཡི་གེ་གསུམ་དང་རླུང་གཉིས་དབྱེར་
མེད་དུ་སྦྱོར་བའོ། ། རྡོ་རྗེ་བཟླས་པ་དེའི་དབྱེ་བ་ན་སྐུ་རྡོ་རྗེ་མོ་ལ་སོགས་པ་གསུམ་མོ། ། དེ་གསུམ་གྱི་རྡོར་
བཟླས་བྱས་པས་མཐར་དེའི་བཀོད་པ་རླུང་འཇུག་གནས་ལྡང་གསུམ་མི་ཕྱེད་པར་སྙིང་ཁའི་རྩ་འཁོར་གྱི་ནང་དུ་མི་
ཤིགས་པའི་ཐིག་ལེ་ལ་ཐིམ་པར་འགྱུར་བའི་བར་བྱ་སྟེ། དེ་ནི་རྡོ་རྗེ་གསུམ་གྱི་བཟླས་པ་ཞེས་བྱའོ། ། རྡོར་
བཟླས་དེའི་རྟེན་ན། སྐུ་གསུང་ཐུགས་ཀྱི་བཟླས་པའི་གནས་གཞི་དུས་ཀྱི་སྤྲུལ་སྐུའི་ལུས་དང༌། ཟུང་འཇུག་ལས་
བླངས་པའི་ལུས་རྣམས་ལ་བརྟེན་ནས། སྤྲོ་བ་རྣམ་པ་གསུམ་སྟེ་འཇུག་གནས་ལྡང་གསུམ་གྱི་ངོར་བཟླས་དག་བྱ་
བའོ། ། བྱས་པའི་ཕན་ཡོན་ནི། རྡོ་རྗེ་བཟླས་པ་འདི་ཡིས་ནི། སྐུ་རྡོ་རྗེ་ལ་སོགས་པ་རྡོ་རྗེ་གསུམ་གྱི་ཐུགས་ཡེ་
ཤེས་ཀྱི་རྡོ་རྗེ་འཆང་ཉིད་དང་འདྲ་བར་འགྱུར་རོ། ། གཉིས་པ་མཆོད་པའི་ཚིག་ལ་གཉིས། དབང་བོ་རབ་ཀྱི་
མཆོད་པ་དང་། དབང་པོ་ཐ་མའི་མཆོད་པའོ། ། དང་བོ་ནི། སངས་རྒྱས་རྣམས་ཀྱི་ནས་བྱང་ཆུབ་མཆོག་
ཐོབ་པའོ་ཞེས་པ་སྟེ། རྫོགས་རིམ་པའི་མཆོད་པ་ལ། སངས་རྒྱས་རྣམས་ཀྱི་སྐུ་གསུང་ཐུགས་ཏེ། ཟུང་འཇུག་
པས་རྣམ་སྣང་ལ་སོགས་པའི་སྤྲུལ་སྐུ་གསུམ་བསྒོམས་ལྔ་བརྒྱ་ལས། ཕྱོགས་བཅུའི་སངས་རྒྱས་རྣམས་ཀྱི་འམ།
དེ་ལ་མཆོད་པའི་མཆོག་བརྟག་པ་སྟེ་བསྒོམ་པར་བྱའོ། ། གང་གིས་ན། ཡེ་ཤེས་རྡོ་རྗེ་སྟེ་ཟུང་འཇུག་ལ་གནས་
པར་བྱས་ནས་སོ། ། ཕན་ཡོན་ནི། སྔར་ལྟར་རྡོ་རྗེ་གསུམ་གྱི་ཐུགས་རྡོ་རྗེ་འཆང་དང་འདྲ་བར་འགྱུར་རོ། །
ཡང་སངས་རྒྱས་རྣམས་ཀྱི་སྐུ་གསུང་ཐུགས་རྟེན་ལྟར་ལ། དེ་བསམས་ནས་མཆོད་པའི་མཆོག་བརྟག་པར་
བྱའོ། ། ཕྱིའི་མཆོད་པ་རྣམས་ཀྱང་སྐུ་རྡོ་རྗེ་ལ་སོགས་པའི་ངོ་བོར་ཡེ་ཤེས་རྡོ་རྗེ་སྒྲུབ་པ་པོས་མོས་ནས་མཆོད་པ་
རབ་ཏུ་བྱའོ། ། ཕན་ཡོན་ནི། ཚུལ་འདི་ལྟར་མཆོད་པ་ནི་བྱང་ཆུབ་མཆོག་རྡོ་རྗེ་འཆང་ ཐོབ་ པར་བྱེད་
པའོ། ། གཉིས་པ་ནི། ཡང་དག་རྣམ་པ་གསུམ་ནས་ཀུན་གྱི་ཡིན་ཞེས་པ་སྟེ། བསྐྱེད་རིམ་པའི་མཆོད་པ་ནི།
ཡང་ན་སྟེ་རྫོགས་རིམ་ལས་གཞན། ལྷ་རེ་རེ་ལས་སྐུ་གསུང་ཐུགས་ཀྱི་ལྷའི་དབྱེ་བ་རྣམ་པ་གསུམ་གྱིས་སོ་སོ་དག་ཏུ་
སྤྲོ་བ་སྟེ་སྤྲུལ་ནས་སྔར་གྱི་མཆོད་རྫས་དེ་རྣམས་ཀྱིས་མཆོད་པར་བྱའོ། ། སྐུ་དང་གསུང་ཐུགས་བདག་མེད་པ་ནི་
ལྷ་རྣམས་ཀྱི་སྐུ་གསུང་ཐུགས་རང་བཞིན་མེད་པར་རང་གི་ཡེ་ཤེས་ཀྱི་སེམས་ཀྱིས་རྟོགས་པར་བྱས་ནས། ཡང་
125



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དག་པར་སྤྲོ་ཞིང་མཆོད་པའོ། ། བརྗོད་ནས་ཏེ་སྤྲུལ་བའི་གནས་ནས་རྡོ་རྗེ་སླར་ཚུར་ལ་སྤྲོ་བ་སྟེ། རང་ལ་
གཞུག་པར་བྱའོ། ། འདིས་ཐུན་གྱི་མཐར་ལྷ་རྣམས་རབ་ལ་བསྡུ་བའི་ཚུལ་ཡང་སྟོན་ལ། མཆོད་པའི་བར་
རྫོགས་ནས་མཆོད་ལྷ་རྣམས་ཐམས་ཅད་བསྡུ་བར་བྱའོ། ། བཤད་མ་ཐག་པ་འདི་ནི་ཡེ་ཤེས་ཀྱི་སྤྱན་ཕྱེ་བ་སངས་
རྒྱས་ཏེ་རིན་པོ་ཆེ་ལྟ་བུའི་གང་ཟག་ལ་སོགས་པ་ཀུན་གྱིས་བྱ་བ་ཡིན་ནོ། ། གསུམ་པ་བཟླས་པའི་རབ་དབྱེ་ལ་དྲུག
སྐུ་གསུང་ཐུགས་ཀྱི་བཟླས་པ། རྡོར་བཟླས་ཀྱི་གཙོ་བོ་རིན་པོ་ཆེའི་བཟླས་པ། ཡང་ལག་གི་རླུང་ལ་བརྟེན་པའི་
ཐོགས་མེད་ཀྱི་བཟླས་པ། ཁྲོ་བོའི་བཟླས་པ། དུག་གསུམ་གྱི་བཟླས་པ། མ་ནིང་གི་བཟླས་པའོ། ། དང་བོ་ནི།
སྐུ་ཡི་རྡོ་རྗེ་ནས་ཐུགས་ཀྱི་བཟླས་པར་བཤད་ཅེས་ཞེས་པ་སྟེ། སྐུ་ཡི་རྡོ་རྗེ་ནི་རྣམ་སྣང་ངོ་། ། དེ་ཐབས་གང་གིས་
རྫོགས་པའི་བྱང་ཆུབ་ཏུ་བྱེད་པ་ནི་ཡི་གེ་མོ་གྱིས་དོན་སྒོམ་པའོ། ། དེ་ཡང་ཨོ་གྱི་སྒྲ་ཐོས་སུ་ཡོད་ཀྱང་དེ་ལ་དཔྱད་
པ་ན་རང་བཞིན་གྱིས་གྲུབ་པ་མེད་པར་རྟོགས་པ་ནི། ཨོ་དེའི་དངོས་པོ་དང་དངོས་པོ་མེད་པ་རྣམ་པར་དཔྱད་
པའོ། ། དེ་ལ་ནི་སངས་རྒྱས་ཀྱི་སྐུ་ཞེས་བྱ་བར་བཤད་དེ། སྐུའི་ས་བོན་ཨོཾ་ལ་རྟག་ཆད་ཀྱི་མཐའ་དང་བྲལ་བར་
ལྟབ་དེ་ནི་སྐུ་ཡི་བཟླས་པ་ཞེས་བཤད་དོ། ། ཨོཾ་ལ་སྒྲ་དོན་ལ་ལྟ་ཚུལ་དེ་གཞན་གཉིས་ལ་ཡང་ཤེས་པར་བྱ་སྟེ།
གསུང་གི་དམ་ཚིག་ནི་འོད་དཔག་མེད་དོ། ། དེའི་མངོན་པར་རྫོགས་པར་བྱང་ཆུབ་པའི་ཐབས་ནི་ཨཱའོ། །
དེ་བརྗོད་པ་ནི་ཐོས་སུ་ཡོད་པས་སྒྲའོ་དེ་ལ་དཔྱད་ན་མི་རྙེད་པས་སྒྲ་མིན་པའོ། ། ཐ་སྙད་དུ་སྒྲ་དང་དོན་དམ་
པར་སྒྲ་མིན་པར་རྣམ་པར་དཔྱད་པར་བྱ་བ་ནི། གསུང་གི་རྡོ་རྗེའི་བཟླས་པ་ཞེས་བཤད་དེ། དེ་ནི་གསུང་གི་
ཟླས་པར་བཤད་དོ། ། ཐུགས་ཀྱི་དམ་ཚིག་ནི་མི་བསྐྱོད་པའོ། ། དེ་རྫོགས་པར་བྱེད་པ་བྱང་ཆུབ་པའི་ཐབས་ནི་
ཤུ་མོ་ཧཱུཾ་དེའི་གནས་པའི་རྡོ་རྗེ་ནི་དེའི་ཡིན་ལུགས་སོ། ། དེའི་རྣམ་པར་དཔྱད་པ་ནི་ཧཱུཾ་གི་ངེས་དོན་ཚོལ་བ་སྟེ་
སྔར་ལྟར་རོ། ། དེ་ནི་ཐུགས་ཀྱི་བཟླས་པ་ཞེས་བྱའོ། ། གཉིས་པ་ནི། དེས་འགྲོ་དོན་གྱི་ནས་རིན་ཆེན་བཟླས་
པར་བཤད་ཅེས་པ་སྟེ། འཇུག་གནས་ལྡང་གསུམ་གྱི་རང་གདངས་ཡི་གེ་གསུམ་དང་དབྱེར་མེད་དུ་སྦྱོར་པའི་
བཟླས་པ་ནི། དོན་གྱི་རྗེས་འགྲོའི་བཟླས་པའོ། ། ངོ་བོ་ཉིད་མེད་པ་ཅེས་པ་ལ། ངོ་བོ་ཉིད་མི་ཤིགས་པ་ལས་
བྱུང་ཞིང་། བཟང་བོ་ཡིས་ཏེ་རྒྱུན་མི་ཆད་པར་འབྱུང་བའི་ཚུལ་གྱིས་ཟློ་བར་བྱ་ལ། དེ་ཡང་དུས་གསུམ་སངས་
རྒྱུས་ཏེ་འཇུག་གནས་ལྡང་གསུམ་གྱི་ཚེ་རིགས་བཞིའི་ངོ་བོར་བཤད་པའི་དཀྱིལ་འཁོར་བཞིའི་རླུང་རྣམས་ལ་རྣམ་
པར་དཔྱད་སྟེ། རླུང་སྔགས་དབྱེར་མེད་དུ་སྦྱོར་བའི་སྒོ་ནས་ཟློ་བ་དེ་ནི། རིན་པོ་ཆེའི་བཟླས་པ་ཞེས་བཤད་
དོ། གསུམ་པ་ནི། སངས་རྒྱས་ཞིང་ནས་ཐོགས་མེད་བཟླས་པར་བཤད་ཅེས་པ་སྟེ། སངས་རྒྱས་ཀྱི་ཞིང་
རྣམས་ནི་སྙིང་གི་རྒྱུ་ཏིའི་དབུས་གྱི་མི་ཤིགས་པ་ལས་ཐམས་ཅད་དུ་སྟེ་མིག་གི་སྒོ་ལ་སོགས་པ་རྣམས་སུ་སྐུའི་སྤྲིན་
126



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྣམས་སུ་སྐུའི་སྤྲིན་རྣམས་ཏེ་ལྡང་འཇུག་གནས་གསུམ་གྱི་བདག་ཉིད་ཅན་གྱི་རླུང་སྤྲོ་བའི་ཚེ། ཕྱིར་བཞུད་ཅིང་
ནང་དུ་བྱོན་པ་དང་གནས་པའི་རྡོ་རྗེའི་དོན་དེ་ནི་ཡུལ་ལ་སོགས་པ་མེད་པར་འཇུག་པའི་ཡན་ལག་གི་རླུང་གི་རྡོ་
རྗེའི་བཟླས་པ་ཞེས་བཤད་དོ། ། བཞི་བ་ནི། ཁྲོ་བོའི་དམ་ཚིག་ནས་ཁྲོ་བོའི་བཟླས་པར་བཤད་ཅེས་པ་སྟེ། ཁྲོ་
བོ་གཤིན་རྗེ་གཤེད་ལ་སོགས་པའོ། ། དེ་རྣམས་ཀྱི་དམ་ཚིག་ནི་བསད་བསྐྲད་ལ་སོགས་པའོ། ། ཡེ་ཤེས་ཀྱིས་ནི་
དེ་རྣམས་ཡོངས་སུ་ཤེས་པའོ། །རང་གི་རྡོ་རྗེ་ནི་རང་གི་ལྕེ་དང་། དཀྱིལ་འཁོར་ནི་ལུས་ཏེ་དེར་སྒྲ་གྲགས་པར་
འདོན་པའོ། ། བཟླས་བྱའི་སྔགས་ཀྱི་ཡི་གེའི་ཚིག་ནི་རང་གཞན་གྱིས་ཐོས་པར་བཟླ་བར་བྱ་བ་སྟེ། དེ་ནི་ཁྲོ་
བོའི་བཟླས་པར་བཤད་དོ། ། ལྔ་བ་ནི། འདོད་པའི་དོན་གྱི་ནས་ཞེ་ སྡང་བཟླས་ པར་ བཤད་ ཅེས་ པ་ སྟེ།
འདོད་པ་ནི་འདོད་ཡོན་ལྔའོ། ། དེའི་དོན་གྱིས་མྱོས་པར་གྱུར་བ་ནི་འདོད་པ་དེ་ཚོལ་བར་བྱེད་པའོ། །ཀུན་
དུ་སྐྱོབ་ཅིང་ཕན་པར་དཀའ་ནི་རང་དོན་ལ་ཆགས་པའི་སེམས་ཅན་ནོ། ། སེམས་ཅན་དེ་རྣམས་གཏི་མུག་སྟེ་
རྣམ་སྣང་དང་། དེའི་གནས་ནི་གཏི་མུག་རྣམ་པར་དག་པའི་འོད་གསལ་ཏེ། དེར་སྡུད་ཅིང་འཇོག་པར་སྒོམ་པ་
དེ་ནི་གཏི་མུག་གི་བཟླས་པར་བཤད་དོ། ། འདོད་ཆགས་ནི་སྐྱེས་པ་དང་བུད་མེད་ཕན་ཚུན་ཆགས་པའོ། ། དེ་
ཉིད་བརྟན་པས་ན་རྡོ་རྗེའོ། ། དེ་ལས་བྱུང་བའི་ཚིག་ནི་སྐྱེས་པའི་ཚིག་གོ །ལུས་དང་ངག་སེམས་ལ་གནས་
པའི། ། ཞེས་པ་ནི་སྒོ་གསུམ་དུ་གཏོགས་པའི་ཡིད་དུ་འོང་བའི་ཚིག་ཕན་ཚུན་དུ་ཐོས་པའོ། ། སེམས་ཅན་ནི་
འདོད་ཆགས་ཅན་དེ་རྣམས་སོ། ། འདོད་ཆགས་རྒྱ་མཚོ་ནི་འོད་དཔག་མེད་དོ། །དེའི་གནས་ནི་འདོད་
ཆགས་རྣམ་པར་དག་པའི་འོད་གསལ་ཏེ་དེར་སྡུད་ཅིང་བཞག་པར་སྒོམ་པ་དེ་ནི་འདོད་ཆགས་ཀྱི་བཟླས་པ་ཞེས་
བཤད་དོ། ། ཞེ་སྡང་ནི་ཁྲོ་བ་སྟེ། དེ་ཉིད་བརྟན་པས་ན་རྡོ་རྗེའོ། ། དེ་ལས་བྱུང་བའི་སེམས་ནི་ལུས་དང་ངག་
དང་སེམས་ལ་གནས་པའི་ཞེ་སྡང་ཅན་གྱི་སེམས་ཅན་རྣམས་ཞེ་སྡང་མི་བསྐྱོད་པའི་གནས་འོད་གསལ་དེར་བཞག་
པར་སྒོམ་པ་དེ་ནི་ཞེ་སྡང་གི་བཟླས་པར་བཤད་དོ། ། དེ་དག་གིས་དུག་གསུམ་ཅན་གྱི་སེམས་ཅན་རྣམས་འོད་
གསལ་དུ་སྡུད་པར་གསུངས་སོ། ། དྲུག་པ་ནི། དམ་ཚིག་དེ་ཉིད་ནས་མ་ནིང་ཞེས་བྱའོ་ཞེས་པ་སྟེ། དམ་ཚིག་
རྡོ་རྗེ་གསུམ་ནི་རྡོ་རྗེ་འཆང་། དེ་ཉིད་ནི་འོད་གསལ་ལོ། ། དབུ་མ་དམ་ཚིག་རྡོ་རྗེ་ཅན་ཞེས་པའི་རྡོ་རྗེ་ཅན་ནི་
དེ་བཞིན་གཤེགས་པ་རྣམས་སོ། ། དབུ་མའི་དམ་ཚིག་ནི་སྙིང་པོ་འོད་གསལ་ལོ། ། དེ་ཉིད་དམ་ཚིག་རྡོ་རྗེ་ཡི་
སྟེ་སྒྲུབ་པ་བོ་རྣམས་ཀྱི་བཟླས་པ་མ་ནིང་ཞེས་བྱའོ། ། བཞི་བ་དུག་གསུམ་གྱི་དོན་སྒོམ་པ་ལ་གཉིས། འདོད་
ཆགས་ཀྱི་དོན་སྒོམ་པ་དང་། གཏི་མུག་དང་ཞེ་སྡང་གི་དོན་སྒོམ་པའོ། ། དང་པོ་ལ་གཉིས། འདོད་ཡོན་ལ་
ཆགས་པ་ལན་དུ་བྱས་པས་ཐོབ་བྱའི་དོན་རྟོགས་པ་དང་། ལམ་དེ་ཉིད་ལ་བརྟེན་ནས་བུད་མེད་ཀྱིས་ཀྱང་འགྲུབ་
127



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་བསྟན་པའོ། ། དང་པོ་ནི། འདོད་ཆགས་དེ་ཉིད་ནས་བྱང་ཆུབ་རྫོགས་པར་མཛད་ཅེས་པ་སྟེ། འདོད་
ཆགས་ཀྱི་དེ་ཁོ་ན་ཉིད་ཇི་ལྟ་བ་བཞིན་ཤེས་པ་ནི་དེའི་དོན་སྒོམ་པའོ། ། རྡོ་རྗེ་ནི་རྡོ་རྗེ་འཆང་སྟེ། དེའི་བདག་
པོར་གྱུར་པ་ཐམས་ཅད་ནི་དེའི་སྒྲུབ་པ་པོ་ཕོ་མོ་རྣམ་པ་གཉིས་སོ། ། སེམས་ཅན་ཀུན་ལ་ཕན་པར་འདོད་པའི་
བྱང་ཆུབ་ནི་རྡོ་རྗེ་འཆང་ངོ༌། ། འདོད་ཆགས་ནི་འདོད་ཡོན་ལ་ཆགས་པ་སྟེ། དེ་ལ་བརྟེན་ནས་རྡོ་རྗེ་འཆང་
རྫོགས་པར་མཛད་དོ། ། གཉིས་པ་ནི། རིག་པ་ཆེན་མོ་ནས་བསྟེན་ན་འགྲུབ་ཅེས་པ་སྟེ། རིག་པ་ཆེན་མོ་ནི་
ཕྱག་རྒྱ་མོའོ། ། སྤྱན་ལ་སོགས་ནི་སྤྱན་སོགས་བཞིའི་རིགས་ཅན་གྱི་པདྨ་ཅན་ལ་སོགས་པ་བཞིའོ། ། རྟག་
འདོད་པ་ནི་འདོད་ཡོན་ལྔ་ལ་སྤྱོད་པའོ། ། འདོད་ཡོན་ལ་ཆགས་པ་ལམ་དུ་བྱེད་པའི་འདོད་པའི་དོན་ནོ། །
ཚོགས་པ་དེ་རྣམ་པར་དག་པའི་འོད་གསལ་ཏེ་བརྩོན་པ་ནི་དེ་སྒོམ་པར་བྱེད་པའོ། ། འདོད་པའི་ལོངས་སྤྱོད་
དག་གིས་ནི་ཇི་ལྟར་འདོད་པ་བསྟེན་ན་འགྲུབ་པ་ནི་འདོད་ཡོན་རྣམས་ལ་ཇི་ལྟར་བདེ་བར་བསྟེན་ཅིང་སྤྱོད་ན་རྡོ་
རྗེ་འཆང་མྱུར་དུ་འགྲུབ་པར་འགྱུར་བ་སྟེ་སྒྲ་ཇི་བཞིན་པའོ། ། གཉིས་པ་ནི། གཏི་མུག་དམ་ཚིག་ནས་བཀའ་
སྩལ་ཏོ་ཞེས་པ་སྟེ། འདི་ལ་གཉིས། དྲང་བའི་དོན་དང་ངེས་པའི་དོན་ནོ། ། དང་པོ་ནི། གཏི་མུག་གི་དམ་
ཚིག་རྣམ་སྣང་ངོ༌། ། དེ་ལས་བྱུང་བ་ནི་རྣམ་སྣང་གི་རིགས་ཀྱིས་སྙིང་ལ་སོགས་པའོ། ། རིག་པའི་རྒྱལ་པོ་
གཙུག་ཏོར་འཁོར་བསྒྱུར་ལ་སོགས་པའོ། ། རྡོ་རྗེ་ཅན་ནི་ས་སྙིང་ལ་སོགས་པའོ། ། མ་ནིང་གི་འོད་གསལ་དང་
ཟུང་འཇུག་གོ ། དེ་དག་གི་གནས་ནི་ཡི་གེ་གསུམ་མོ། ། གྲུབ་པ་ནི་ཡི་གེ་གསུམ་བཟླས་པས་དངོས་གྲུབ་དམ་པ་
བྱང་ཆུབ་རབ་ཏུ་སྟེར་བ་སྟེ་འགྲུབ་པར་འགྱུར་རོ། ། ཁྲོ་བོ་ནི་གཤིན་རྗེ་གཤེད་ལ་སོགས་པའོ། ། ཞེ་སྡང་ནི་མི་
བསྐྱོད་པ་དང་། དེའི་གནས་ནི་ཧཱུཾ་ཡིག་སྟེ་ལས་སྐྱེས་པའོ། ། ཁྲོ་བོ་དེ་རྣམས་གསོད་ལ་རྟག་ཏུ་བརྩོན་པ་དག་ནི་
གདུག་པ་ཅན་འདུལ་བའི་འཕྲིན་ལས་ཅན་ནོ། ། སྒྲུབ་པ་བོ་བརྩོན་འགྲུས་ཤིན་ཏུ་མཆོག་གི་ཆོས་ཅན་དེས།
གསོད་པའི་དོན་གྱིས་ཏེ་དྲག་པོའི་ལས་རྣམས་འགྲུབ་པར་འགྱུར་རོ་ཞེས་པ་ནི་དང་པོའི་དོན་ནོ། ། བཅོམ་ལྡན་
འདས་སྐྱེས་བུ་ཆེན་པོའི་དམ་ཚིག་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། གཉིས་པ་ནི། གཏི་མུག་གི་
དམ་ཚིག་ནི་མ་རིག་པའོ། ། དེ་ལས་བྱུང་བ་ནི་ཉེར་ལེན་གྱི་ཕུང་བོ། ། རིག་པའི་རྒྱལ་པོ་རྡོ་རྗེ་ཅན་ནི་ལུས་
བླངས་པའི་སྐྱེས་པ་དང་བུད་མེད་དོ། ། མ་ནིང་ནི་ཉེར་ཐོབ་པོ། ། ལུགས་བཟློག་ཏུ་འབྱུང་བའི་གནས་ནི་འོད་
གསལ་ལོ། ། གྲུབ་པ་ནི་འོད་གསལ་ལས་ཟུང་འཇུག་འགྲུབ་པའོ། ། དངོས་གྲུབ་དམ་པ་ནི་ཕྱག་ཆེན་གྱི་དངོས་
གྲུབ་སྟེ། དེ་རབ་ཏུ་སྟེར་བའོ། ། ཁྲོ་བོ་ནི་ཐབས་ཀྱི་རང་བཞིན་གྱི་རྟོག་པ་བཞི་བཅུའོ། ། ཞེ་སྡང་གི་གནས་ནི་
ཤེས་རབ་ཀྱི་རང་བཞིན་གྱི་རྟོག་པ་སོ་གསུམ་མོ། ། དེས་ཉེར་ཐོབ་ཀྱི་རང་བཞིན་བདུན་ཡང་མཚོན་ནོ། ། དེ་
128



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ལས་སྐྱེས་པ་ནི་སྣང་བ་དེ་རྣམས་ལས་བྱུང་བའོ། ། གསོད་ལ་རྟག་ཏུ་བརྩོན་པ་ནི་འོད་གསལ་གྱིས་རང་བཞིན་ཀྱི་
རྟོག་པ་འཇོམས་པར་བྱེད་པ། ། མཆོག་གི་ཆོས་ནི་རྡོ་རྗེ་ལྟ་བུའི་ཏིང་ངེ་འཛིན་དང་། དེ་གང་ལ་ཡོད་པ་ཆོས་
ཅན་ཏེ་རིན་པོ་ཆེ་ལྟ་བུའི་གང་ཟག་གོ ། གསོད་པ་ནི་རང་བཞིན་དང་ཕུང་པོ་འོད་གསལ་དུ་འཇུག་པའོ། །
དེའི་དོན་ནི་རྡོ་རྗེ་འཆང་དུ་སྐྱེས་པ་སྟེ། གང་ཟག་དེས་རང་བཞིན་རྣམས་དབང་དུ་འགྱུར་ཞིང་འགྲུབ་པ་འགྱུར་
རོ་ཞེས་པ་ནི་ངེས་པའི་དོན་ནོ། ། གཉིས་པ་ལས་ཚོགས་ཀྱི་ཏིང་ངེ་འཛིན་ལ་གཉིས། མདོར་བསྟན་པ་དང་།
རྒྱས་པར་བཤད་པའོ། ། དང་པོ་གཉིས། བསྐྱེད་རིམ་པའི་ལས་སྒྲུབ་པ་དང་། རྫོགས་རིམ་པའི་ལས་སྒྲུབ་
པའོ། ། དང་པོ་ལ་གསུམ། རིགས་ལྔའི་ལས་རྒྱལ་མཆོག་དང་། དེའི་སྔོན་དུ་བྱ་བའི་དཀྱིལ་འཁོར་རྒྱལ་མཆོག་
དང་། དེའི་སྔོན་དུ་བྱ་བའི་དང་པོ་སྦྱོར་བའོ། ། དང་པོ་ནི། ཡེ་ཤེས་འཁོར་ལོ་ནས་སྔགས་དོན་བསྒོམ་པར་བྱ་
ཞེས་པ་སྟེ། རང་རྣམ་སྣང་གི་ཡེ་ཤེས་འཁོར་ལོ་ཅན་རྣམས་ནི་ཡེ་ཤེས་སེམས་དཔའ་དང་། དེའི་སྙིང་ཁའི་དབུས་
སུ་འཁོར་ལོ་དཀར་པོ་བསྒོམ་པར་བྱ་སྟེ། ཇི་ལྟར་བྱ་ན། ཡེ་ཤེས་སེམས་དཔའི་ཐུགས་ཀར་གསལ་བའི་དཀྱིལ་
འཁོར་ཏེ་ཟླ་བ་དེའི་དབུས་སུ་རྣམ་སྣང་གི་ཕྱག་མཚན་འཁོར་ལོ་གནས་པར་བསམ་མོ། ། འཁོར་ལོའི་དབུས་ཏེ་
ལྟེ་བར། འཁོར་ལོའི་སྔགས་ཨོཾ་དང་དེའི་དོན་ནི་གང་ལ་ཞི་བའི་ལས་བྱ་བའི་གང་ཟག་དེ་བསྒོམ་པར་བྱའོ། །
རང་མི་སྐྱོད་པའི་ཐུགས་ཁར་ཡེ་ཤེས་རྡོ་རྗེ་ཅན་རྣམས་ཏེ་ཡེ་ཤེས་སེམས་དཔའི་ཐུགས་ཀར་རྡོ་རྗེ་སྙིང་ཁའི་དབུས་
སུ་བསྒོམ་པར་བྱ་སྟེ། དེ་ཡང་རྡོ་རྗེའི་དཀྱིལ་འཁོར་སྟེ་ཉི་མའི་དཀྱིལ་འཁོར་གྱི་དབུས་སུ་རྡོ་རྗེ་གནས་པ་ལ་རྡོ་རྗེའི་
སྔགས་ཏེ་ཡི་གེ་ཧཱུྃ་བསམ་ཞིང་། དེའི་དོན་ནི་རྡོ་རྗེའི་ལྟེ་བར་དྲག་ལས་བསྒྲུབ་པར་བྱ་བའི་གང་ཟག་དེ་འོད་ཟེར་
གྱིས་བཀུག་ནས་བཅུག་སྟེ་བསྒོམ་པར་བྱའོ། ། རང་རིན་འབྱུང་གི་ཐུགས་ཀར་རིན་ཆེན་ཡེ་ཤེས་ཅན་རྣམས་ཏེ་
ཡེ་ཤེས་སེམས་དཔའ་དང་། དེའི་སྙིང་གའི་དབུས་སུ་རིན་པོ་ཆེ་ལ་རིན་ཆེན་སེར་པོ་བསྒོམ་པར་བྱ་ཞིང་། རིན་
ཆེན་དཀྱིལ་འཁོར་དེའི་དབུས་སུ་སྟེ་ལྟེ་བར་གནས་པར་གྱུར་བའི་རིན་ཆེན་སྔགས་ནི་ཡི་གེ་སཱ་དང་། དེའི་དོན་ནི་
གང་ལ་རྒྱས་པའི་ལས་བྱ་བའི་གང་ཟག་དེར་བསྒོམ་པར་བྱའོ། ། རང་འོད་དཔག་མེད་ཀྱི་ཐུགས་ཀར་པདྨོའི་ཡེ་
ཤེས་ཅན་རྣམས་ཏེ་དེའི་ཡེ་ཤེས་སེམས་དཔའ་དང༌
། དེའི་སྙིང་གའི་དབུས་སུ་སྣ་ཚོགས་པདྨོ་བསྒོམ་ཞིང་། ཆོས་
ཀྱི་དཀྱིལ་འཁོར་པདྨ་དེའི་དབུས་ན་ པདྨ་དམར་པོ་ གནས་ པར་བསམ་ལ། དེར་པདྨོའི་སྔགས་ ཏེ་ཡི་གེ་
ཨཱ འོ། ། དེའི་དོན་ནི་གང་ལ་དབང་གི་ལས་བྱ་བའི་གང་ཟག་དེ་ཉིད་བསྒོམ་པར་བྱའོ། ། རང་དོན་གྲུབ་ཀྱི་
ཐུགས་ཀར་རལ་གྲི་ཡེ་ཤེས་ཅན་རྣམས་ཀྱི་སྟེ་དེའི་ཡེ་ཤེས་སེམས་དཔའ་དང་། དེའི་སྙིང་ཁའི་དབུས་སུ་སྟེ་ཐུགས་
གར་སྣ་ཚོགས་རྡོ་རྗེ་བསྒོམ་ཞིང་། དམ་ཚིག་གི་དཀྱིལ་འཁོར་སྣ་ཚོགས་རྡོ་རྗེའི་དབུས་སུ་རལ་གྲི་ལྗང་ཁུ་གནས་
129



༄༅༑ ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པར་བསམས་ལ། རལ་གྲི་དང་དེའི་སྔགས་ཏེ་ཡི་གེ་ཧཱའོ། ། སྔགས་དེའི་དོན་ནི་དབང་དུ་བྱ་བའི་ལས་བསྒྲུབ་
པའི་གང་ཟག་ རལ་གྲི་དེར་གཞུག་པར་ སྒོམ་ པར་ བྱའོ། ། གཉིས་པ་དཀྱིལ་ འཁོར་ རྒྱལ་ མཆོག་ ལ་ གཉིས།
མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི། དཀྱིལ་འཁོར་ཀུན་གྱི་ནས་བྱང་ཆུབ་ཐོབ་པར་
འགྱུར་ཞེས་པ་སྟེ། རྣམ་སྣང་སོགས་རིགས་ལྔའི་དཀྱིལ་འཁོར་ཀུན་གྱི་ངོས་བཞི་རྣམས་སུ་རྣམ་སྣང་ལ་སོགས་
པའི་སངས་རྒྱས་ལྔ་རྣམས་གཙོ་བོ་གང་གི་བྱེད་པ་དེའི་གོ་རིམ་བཞིན་དུ་དགོད་པར་བྱ་སྟེ། དེ་ཡང་གཙོ་བོ་མི་
བསྐྱོད་པ་ཡིན་ན། ཤར་དུ་རྣམ་སྣང་དང་། རིགས་ལྷག་མ་བཞིས་གཙོ་བོ་བྱེད་ན་གང་གཙོ་བོར་སོང་བ་དེའི་
ཤུལ་དུའི་བསྐྱོད་པ་དཀོད་དོ། །འོད་ཟེར་ལྔ་ཡི་བྱེ་བྲག་གིས་ཞེས་པ་ནི། རྣམ་སྣང་གིས་ཞི་བའི་ལས་བསྒྲུབ་ན་
ལྷ་ཐམས་ཅད་དཀར་པོ། ། མི་བསྐྱོད་པའི་དྲག་ལས་ལ་ནག་པོ་འམ་སྔོན་པོ་སོགས་ཀྱི་ཁྱད་པར་གྱིས་སྤྲོས་པར་
བྱས་ན། བྱང་ཆུབ་སྟེ་རང་ གི་འདོད་པའི་ལས་དོན་དེ་ཐོབ་ཅིང་འགྲུབ་པར་འགྱུར་རོ། ། གཉིས་པ་ནི།
སྔགས་རྣམས་ཐམས་ཅད་ནས་སྒོམ་པར་བྱ་ཞེས་པ་སྟེ། སྔགས་རྣམས་ཐམས་ཅད་ནི་སྒྲུབ་པ་བོ་ཐམས་ཅད་ཀྱི་སྟེ།
སྤྲོ་བ་ནི་ལྷ་རྣམས་ཡིད་ཀྱིས་སྤྲུལ་བའོ། ། བྱེ་བྲག་རྣམ་པ་གཉིས་ནི་བསྐྱེད་རྫོགས་ཀྱི་རིམ་པ་གཉིས་སུ་བསྒྲགས་
སོ། །སྐུ་རྡོ་རྗེ་ལ་སོགས་པ་རྡོ་རྗེ་གསུམ་གྱི་བྱེ་བྲག་གིས་ལྷ་རྣམས་ཕར་ལ་སྤྲོ་བ་དང་ནི་ཚུར་ལ་བསྡུ་བར་བྱས་ནས་
རང་གི་གནས་སུ་དགོད་ལ་དེའི་ཚེ་རང་གི་ལུས་ཀྱིས་སྐུའི་ངོ་བོ་ཉིད་རྣམ་སྣང་དང་། སེམས་ཀྱིས་ཐུགས་ཀྱི་ངོ་བོ་
ཉིད་མི་བསྐྱོད་པ་དང་། ངག་གི་གསུང་གི་ངོ་བོ་ཉིད་འོད་དཔག་མེད་ལུས་ངག་ཡིད་གསུམ་རྡོ་རྗེ་གསུམ་ངོ་བོར་
བལྟས་ནས། སྤྲོ་བསྡུ་བྱའོ། ། ཐབས་དེས་ལྷ་རྣམས་མཆོད་པར་ཤེས་པར་བྱས་ན་མཆོད་པའི་གནས་སུ་སྟེ་
འདོད་དོན་འགྲུབ་པར་འགྱུར་རོ། ། དཀྱིལ་འཁོར་ཆེན་པོ་དེ་སྐུ་གསུང་ཐུགས་ཀྱི་དཀྱིལ་འཁོར་རོ། ། དེ་
རྣམས་ཀྱི་འཁོར་ལོ་ནི་གཅིག་ཏུ་ཚོགས་པ་འམ་བསྡུས་པ་སྟེ། དེ་ཡིས་རྡོ་རྗེ་ལྔ་རྣམས་ནི་རིགས་ལྔ་འདུས་པའི་རྡོ་རྗེ་
འཆང་བསྒོམ་པར་བྱའོ། ། དེས་ཟུང་འཇུག་པས་ལྷ་རྣམས་བསྡུས་ཏེ་བསྒོམ་པར་བསྟན་ལ། དེས་སྤྲོས་ཏེ་སྒོམ་
པ་ཡང་ཤེས་སོ། ། གསུམ་པ་དང་པོ་སྦྱོར་བ་ནི། དབུས་སུ་བདག་པོ་ནས་གཟུགས་དག་གིས་ཞེས་པ་སྟེ། སྐུ་
དང་གསུང་རྡོ་རྗེ་སོགས་ཀྱི་དམ་ཚིག་སེམས་ལའང་དབུས་སུ་སྟེ་སྙིང་གར་བདག་པོ་སྟེ་ཡེ་ཤེས་སེམས་དཔའ་རང་
གི་གཟུགས་ཅན་བསམས་ནས། ཐུགས་ཁར་རང་སྔགས་རྡོ་རྗེ་སྟེ་ཏིང་ངེ་འཛིན་སེམས་དཔའི་གཟུགས་དག་
བསམ་པར་བྱའོ། ། འདིས་དང་པོ་སྦྱོར་བའི་ལྷ་རྣམས་ལ་སེམས་དཔའ་སུམ་བརྩེགས་བྱ་བར་བསྟན་ཏོ། །
གཉིས་པ་རྫོགས་རིམ་གྱི་ལས་སྒྲུབ་པ་ནི། དཀྱིལ་འཁོར་རྣམ་པ་ནས་རོལ་མོས་མཚན་པའོ་ཞེས་པ་སྟེ། ཟུང་
འཇུག་པས་དཀྱིལ་འཁོར་རྣམ་པ་བཞི་ནི་ཆུ་ལ་སོགས་པའི་དཀྱིལ་འཁོར་བཞི་བོ་དག་དཀར་པོ་ཁ་དོག་རྣམ་པ་
13)



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བཞིར་ཀུན་ཏུ་བརྟགས་ལ། སྙིང་གར་ཏེ་ཆུ་སོགས་ཀྱི་དཀྱིལ་འཁོར་གྱི་དབུས་སུ། སྔགས་ཨོཾ་ལ་སོགས་པའི་དོན་
འཇུག་པ་ལ་སོགས་པ་སྟེ། དེ་རྣམས་བསྒོམ་པར་བྱའོ། །རྡོ་རྗེ་རྣམ་པ་བཞི་ནི་ཆུ་སོགས་བཞི་སྟེ་དེ་ཡི་ལས་ནི་ཞི་
བ་ལ་སོགས་པའོ། ། བསམ་གཏན་རྡོ་རྗེ་ཅན་རྣལ་འབྱོར་བས་ལས་དེ་དག་རྫོགས་པར་བྱེད་པའི་ཆོ་ག་འདི་ནི་
སྔགས་ཟུང་འཇུག་པ་རྣམས་ཐམས་ཅད་ཀྱི་བྱ་བ་གསང་བའི་གནས་རབ་ཏུ་བཟང་བོ་ཡིན་ནོ། །རིམ་ལ་སོགས་
པའི་ནད་དང་བགེགས་ལ་སོགས་པ་ཞི་བའི་ལས་ལ་ནི་སྤྱན་གྱི་ཚུལ་ཏེ། སྤྱན་མ་ལྟར་དཀར་བའི་ཆུང་དཀྱིལ་སྣ་
བུག་གཉིས་ནས་རྒྱུ་བའི་སྲོག་འཛིན་གྱི་རྡོར་བཟླས་དང་། ནོར་དང་ཚེ་སོགས་རྒྱས་པའི་ལས་ལ་ནི་འགྲེལ་བ་ལྟར་
ན་འོད་རྣམ་པར་སྣང་བར་མཛད་པའི་རིན་ཆེན་འབྱུང་གི་གནས་དབང་ཆེན་ཁ་དོག་སེར་པོ་སྣ་བུག་གཉིས་ནས་
འབྱུང་བའི་ཐུར་སེལ་གྱི་རྡོར་བཟླས་དང་། རྒྱལ་སོགས་དཔང་དུ་བྱེད་པའི་ལས་ལ་ནི་རྡོ་རྗེ་པདྨོ་ཅན་ཏེ་མེ་དཀྱིལ་
དམར་པོ་སྣ་བུག་གཡས་ནས་རྒྱུ་བས་གྱེན་རྒྱུའི་རྡོར་བཟླས་དང་བསད་བསྐྲད་ལ་སོགས་པའི་མངོན་སྤྱོད་ཀྱི་ལས་ལ་
རྡོ་རྗེ་ཁྲོ་བོ་སྟེ་རླུང་དཀྱིལ་ཁ་དོག་ནག་པོ་སྣ་བུག་གཡོན་ནས་འབྱུང་བའི་མཉམ་གནས་ཀྱི་རྡོར་བཟླས་བྱའོ། །
རྡོར་བཟླས་འདི་ནི་རྡོ་རྗེ་སྟེ་རྫོགས་རིམ་པ་ཐམས་ཅད་ཀྱི་གསང་བར་བྱ་བ་སྟེ། སྐུ་རྡོ་རྗེ་སོགས་གསུམ་དབྱེར་མེད་
ལས་བྱུང་བའི་རྡོ་རྗེ་འཆང་ཆེན་པོས་གསུངས་སོ། ། ལས་སྒྲུབ་ཚུལ་འདི་ནི། སྔགས་ཏེ་ལྷ་རྣམས་ཀུན་དང་
འབྲེལ་བའི་སྤྲུལ་བ་སྟེ་བསྒྲུབ་བྱའི་ལས་སུ་གྱུར་བ་བྱ་བའི་རོལ་མོས་མཚན་པ་སྟེ་ལས་སྣ་ཚོགས་པའོ། ། གཉིས་པ་
ལས་ཚོགས་རྒྱས་པར་བཤད་པ་ལ་བདུན། དྲག་པོའི་ལས། རྣམ་པར་མི་འཚེ་བའི་ལས། སྒྲུབ་ཐབས་ཀྱི་ཡན་
ལག་སྲུང་འཁོར། སྔར་བཤད་པའི་ཞི་བའི་ལས་ཀྱི་རྒྱས་བཤད: རྒྱུས་པ་དང་དབང་གི་ལས་གཉིས་སྦྲེལ་བ།
རིགས་གཉིས་ཀྱི་སྒོ་ནས་དབང་གི་ལས་སྒྲུབ་པ། བསད་ལས་ཀྱི་ལྷག་མ་བསྟན་པའོ། ། དང་པོ་ལ་གཉིས།
གསད་བའི་ལས་དང་། མནན་པའི་ལས་སྦྱོར་རོ། ། དང་པོ་ལ་གཉིས། མཚམས་སྦྱར་ཏེ་གསད་ལས་བྱ་བའི་
ཡུལ་དང་། གསང་བའི་ཆོ་གའོ། ། དང་པོ་ནི། མ་དད་སྨྲ་བའི་ནས་བཀའ་སྩལ་ཏོ་ཞེས་པ་སྟེ། མ་དད་སྨྲ་བ་
ནི་དཀོན་མཆོག་དང་བླ་མ་དང་ཐེག་པ་འདི་ལ་མི་སྨོས་སྨོད་པར་བྱེད་པའི་སེམས་ཅན་རྣམས་དང་། ཁྱད་པར་དུ་
རྡོ་རྗེ་སློབ་དཔོན་ལ་སྨོད་པ་དང་། མཚམས་མེད་བྱེད་པ་ལ་སོགས་པ་དང་གདུག་པའི་སེམས་ཅན་གཞན་རྣམས་
ལ་འང་དྲག་ལས་རབ་ཏུ་བསྩལ་བ་འདི་དག་བྱའོ། །བཅོམ་ལྡན་འདས་ཡེ་ཤེས་ཆེན་པོའི་འཁོར་ལོའི་རྡོ་རྗེ་རྡོ་རྗེ་
འཆང་གིས་དེ་སྐད་ཅེས་བཀའ་སྩལ་ཏོ། ། གཉིས་པ་ལ་གཉིས། བསྐྱེད་རིམ་པའི་གསང་ལས་དང་། རྫོགས་
རིམ་པའི་གསད་ལས་ལས་སོ། ། དང་པོ་ལ་གསུམ། གསོད་ལས་ཀུན་གྱི་ཐུན་མོང་བ་སྔོན་དུ་ཁ་སྦྱོར་དབྱེ་བའི་
ཆོ་ག་ གསད་ཆོག་གི་བཀའི་འཁོར་ལོ། ། བགེགས་བཟློག་པའི་བཀའི་འཁོར་ལོའོ། ། དང་པོ་ནི། ཁམས་
131



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསུམ་ཁགནས་པའི་ནས་བརྩམ་པར་བྱ་ཞེས་པ་སྟེ། མི་བསྐྱོད་པ་དྲག་པའི་ཏིང་ངེ་འཛིན་གཞན་གཉིས་སྔོན་དུ་
བཏང་ནས་ལས་རྒྱལ་མཆོག་གི་དུས་སུ། འདོད་གཟུགས་དང་གཟུགས་མེད་ཀྱི་ཁམས་གསུམ་ན་གནས་པའི་
སེམས་ཅན་རྣམས་སངས་རྒྱས་ཀྱི་སྐུར་ཏེ་དེའི་རིགས་ཅན་དུ་ནི་རྣམ་པར་བསྒོམས་ལ། དྲག་པོའི་ལས་བྱ་ཡུལ་གྱི་
དགྲ་བོ་དེ་རྡོ་རྗེ་གནོད་སྦྱིན་སྲིན་པོར་བསྒྱུར་ནས། དེ་ཉིད་ཀྱིས་སེམས་ཅན་དེ་ཐམས་ཅད་བསད་པར་བསམས་
ནས་སུ། དེ་ནས་འདིས་སྡིག་པ་འདི་ལྟར་བྱས་སོ་ཞེས་ཉེས་པ་སངས་རྒྱས་རྣམས་ལ་བསྒྲགས་ལ་ཁ་སྦྱར་དབྱེ་བ་
དང་བཅས་པའི་དྲག་ལས་རྣམས་བརྩམ་པར་བྱའོ། ། གཉིས་པ་ལ་བཞི། མི་བསྐྱོད་པའི་དང་། རྣམ་སྣང་ལ་
སོགས་པའི་དང་། དེའི་འཁོར་གྱི་དང་། ལྷ་ཐམས་ཅད་ཀྱི་བཀའ་འཁོར་ལོའོ། ། དང་པོ་ལ་བཞི། དང་པོའི་
སྦྱོརབ། དཀྱིལ་འཁོར་རྒྱལ་མཆོག ། ལས་དེ་འགྲུབ་པར་ངེས་པའི་དུས། ཏིང་ངེ་འཛིན་གྱི་མིང་ངོ༌
། །དང་
པོ་ནི། ནམ་མཁའི་དབྱིངས་ཀྱི་ནས་རྣམ་པར་བསྒོམ་ཞེས་པ་སྟེ། ལྷག་མོས་ཡན་སྔོན་དུ་བཏང་ནས་ནམ་མཁའི་
དབྱིངས་ཀྱི་དབུས་སུ་གནས་པ་སྟེ། ལྷག་མོས་འོད་གསལ་གྱི་དེ་བཞིན་ཉིད་ལས་བྱང་ཆུབ་པ་དང་ཉི་ཟླ་པདྨ་ཡི་གེ་
དང་བཅས་པ་བྱས་ལ། དེ་ཐམས་ཅད་འདྲེས་པ་ལ་ཉི་མའི་དཀྱིལ་འཁོར་དུ་གྱུར་བའི་སྟེང་དུ་ས་བོན་ཧཱུྃ་དང་།
དེ་ལས་ཕྱག་མཚན་ལས་བྱང་ཆུབ་པ་རྡོ་རྗེ་རྩེ་ལྔ་བ་ཕྱོགས་རྭ་རྣམས་དབུས་མ་ལ་མ་རེག་པ་ཁ་སྟེ་རྭ་བཞིར་ཕྱིར་གྱེས་
པ་དག་དེ་ལས་མི་བསྐྱོད་པ་དྲག་པོའི་རྒྱན་གྱི་རྣམ་པའི་མཆོག་རྣམས་དང་ལྡན་པའི་རྡོ་རྗེ་སེམས་དཔར་རྣམ་པར་
བསྒོམ་པར་བྱའོ། ། གཉིས་པ་ནི། དུས་གསུམ་དམ་ཚིག་ནས་གསོད་པར་བྱེད་ཅེས་པ་སྟེ། དུས་གསུམ་དམ་
ཚིག་ནི་མི་བསྐྱོད་པ་དྲག་པོ་དེའོ། ། དེ་ལས་བྱུང་བའི་སངས་རྒྱས་འཁོར་ལོ་ནི་རྣམ་སྣང་ལ་སོགས་པའོ། ། དེ་
དག་རྣམ་པར་བསྒོམས་ལ། སངས་རྒྱས་ཀྱི་འཁོར་ལོ་སྟོབས་པོ་ཆེ་དྲག་པོའི་ལྷ་ཚོགས་པོ་འདི་རྣམས་ནི། གཙོ་
བོའི་ལག་པ་གཡས་པ་སྟེ་གཡས་ཕྱོགས་སུ་བསམ་པ་འདི་བྱ་ཞིང་། རིགས་པ་དེས་ལྷ་མོ་རྣམས་ནི་གཡོན་གྱི་ཕྱོགས་
སུ་དགོད་པར་ཤེས་སོ། དེ་ནས་ཕྱོགས་བཅུ་ནས་བྱུང་སེམས་ཅན་ཏེ་སེམས་ཀྱི་དོན་ལ་སེམས་པའི་སངས་རྒྱས་
རྣམས་སྤྱན་དྲངས་ཏེ། སངས་རྒྱས་སྐུ་སྟེ་རྣམ་སྣང་ལ་སོགས་པ་ཡི་བྱེ་བྲག་གིས་ལྷ་སོ་གཉིས་སུ་བསྡུས་ཏེ། གོང་
བུའི་ཚུལ་གྱིས་སུ་སྟེ་ཐམས་ཅད་ཀྱང་གཙོ་བོ་ལྟར་དྲག་པོར་རིགས་གཅིག་ཏུ་བྱས་ནས་རང་གི་ལུས་ལ་དེ་དག་ཕུང་
སོགས་ཀྱི་ངོ་བོར་བཞུགས་པར་བྱ་ཞིང་གཟུང་ངོ༌། ། སངས་རྒྱས་ཡེ་ཤེས་འཁོར་ལོ་ཅན་གྱི་ཡེ་ཤེས་པའི་ལྷ་རྣམས་
རང་ལ་བཅུག་ནས་གནས་པ་སླར་འབྱིན་པའི་སྤྲོ་བར་རབ་ཏུ་བྱའོ། ། དེ་ཡང་ཕྱག་རྒྱ་དང་སྦྱོར་བའི་མངལ་དུ་
བསྐྱེད་ནས་ཕྱིར་ཕྱུང་སྟེ་གཡས་གཡོན་དུ་དགོད་པའི་དོན་ནོ། ། དེ་ནས་ཁྲོ་བས་འཁྲུགས་པའི་རྣམ་པ་ཅན་གྱི་ཁྲོ་
བོ་རྣམས་མི་སྡུག་འཇིགས་སུ་རུང་བའི་གཟུགས་ཅན། ཕྱག་ན་མཚོན་ཆ་སྣ་ཚོགས་མཆོག་འཛིན་པ། གདུག་པ་
132



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཅན་རྣམས་གསོད་པར་བཞེད་པའི་དོན་གྱིས་དོན་ལ་སེམས་པ་སྟེ། དེ་དག་གིས་གལ་ཏེ་རྡོ་རྗེ་སེམས་དཔའ་རང་
ཉིད་ལྟ་བུའམ་མ་རུངས་པའི་ལས་བྱེད་པར་གྱུར་ཚེ་དེ་ལ་ཡང་འཚེ་ཞིང་གནོད་ནི། གདུག་པ་ཅན་ཆེན་པོ་གཞན་
གསོད་པར་བྱེད་པ་ལྟ་ཅི་སྨོས་སོ། །གསུམ་པ་ནི། སངས་རྒྱས་སྐུ་གསུམ་ནས་གདོན་མི་ཟ་ཞེས་པ་སྟེ། སངས་
རྒྱས་ནི་རྡོ་རྗེ་འཆང་སྟེ་དེས་སྐུ་གསུམ་གྱི་གོ་འཕང་མཆོག་སྩོལ་བའོ། ། རྡོ་རྗེ་གསུམ་ནི་ལུས་ངག་ཡིད་གསུམ་དང་
ལྡན་པའི་སེམས་ཅན་ཏེ། དེ་རྣམས་ཀྱི་དཀྱིལ་འཁོར་ནི་ཁམས་གསུམ་མོ། ། ཁམས་གསུམ་དང་རྡོ་རྗེ་འཆང་གི་
རང་བཞིན་རྣམ་དག་གི་དེ་ཁོ་ན་ཉིད་ངོ་བོ་དབྱེར་མེད་པས་ཁམས་གསུམ་གྱི་གནས་ནི་རྡོ་རྗེ་འཆང་ངོ༌། ཉི་མ་
བདུན་དུ་ཞེས་སོགས་ལ་འགྱུར་མི་འདྲ་བ་སྣང་ཡང་འགྲེལ་བ་དང་བསྟུན་ན། རྡོ་རྗེ་འཆང་ངེས་སངས་རྒྱས་ཀྱིས་
དངོས་གྲུབ་སྟེར་བར་འགྱུར་རོ། ། བླ་མའི་དྲིན་ལ་བལྟོས་པས་ན་རྨོངས་པ་སྟེ། དེ་འདྲའི་གྲུབ་པོས་ཉི་མ་བདུན་
དུ་བྱས་པས་ལས་འདི་ཐེ་ཚོམ་མེད་པར་འགྲུབ་ཀྱི། དེའི་གོང་དུ་སངས་རྒྱས་ཀྱིས་ཀྱང་མི་འགྲུབ་པོ། ། བཞི་པ་
ནི། རྡོ་རྗེ་དམ་ཚིག་ནས་ཏིང་ངེ་འཛིན་ཏོ་ཞེས་པ་སྟེ། རྡོ་རྗེའི་དམ་ཚིག་ནི་ཁྲོ་བོ་རྣམས་སོ། ། ཡེ་ཤེས་ནི་ཁྲོ་བོ་
རྣམས་ཀྱིས་དགྲ་བོ་ལ་གནོད་པར་བྱེད་པ་སྟེ། དེ་ནི་རྡོ་རྗེ་དམ་ཚིག་གི་ཡེ་ཤེས་ཡིན་ལ། དེ་ཉིད་རྣམ་པར་འཚེ་
བར་བྱེད་པའི་བཀའི་འཁོར་སྟེ་དེ་འདྲ་བའི་ཏིང་ངེ་འཛིན་ཏོ། ། གཉིས་པ་ལ་གཉིས། དངོས་དང་ཏིང་ངེ་
འཛིན་གྱི་མིང་ངོ༌། ། དང་པོ་ནི། ནམ་མཁའི་དབྱིངས་ནས་གདོན་མི་འཚལ་ཞེས་པ་སྟེ། ནམ་མཁའི་དབྱིངས་
ཀྱི་དབུས་སུ་ནི་ཞེས་པ་ནི་སྔར་ལྟར་རོ། །ཁྱད་པར་ནི་རྣམ་སྣང་གི་དང་པོ་སྦྱོར་བ་དང་། དེ་ནས་དཀྱིལ་འཁོར་
རྒྱལ་མཆོག་བྱ་ཞིང་། ཕྱག་མཚན་ནི་འདིར་འཁོར་ལོ་རྡོ་རྗེ་འབར་བས་བརྒྱན་པ་དང་། མཚན་དཔེའི་རྣམ་པའི་
མཆོག་ནི་ཀུན་དང་ལྡན་པའི་རྣམ་པར་སྣང་མཛད་རབ་ཏུ་བསྒོམ་པར་བྱ་བའོ། ། དུས་གསུམ་དམ་ཚིག་ལས་
བྱུང་བ་ནི། རྣམ་སྣང་མ་གཏོགས་པའི་དཀྱིལ་འཁོར་རྒྱལ་མཆོག་གི་ལྷ་རྣམས་བསྐྱེད་པའི་མི་བསྐྱོད་པ་སྤྲོས་ཏེ་
རང་ལ་བཅུག་པས། རྣམ་པར་ཡོངས་སུ་གྱུར་བ་ལས་རྡོ་རྗེ་སེམས་དཔའ་གྲགས་པ་ཆེན་པོ་ཁྲོས་པའི་རྣམ་པ་ཅན།
དེ་ཡི་ཕྱག་ཏུ་འཁོར་ལོའི་ཚབ་ཏུ་རྡོ་རྗེ་མེ་སྟག་འཕྲོ་བ་ཁ་གྱེས་པ་བསྣམས་པར་བསྒོམ་མོ། ། ཕྱོགས་བཅུ་ནས་བྱུང་
སེམས་ཅན་རྣམས་ནི། རང་གི་ཐུགས་ཁའི་འོད་ཟེར་གྱིས་ཕྱོས་བཅུའི་སངས་རྒྱས་ཐམས་ཅད་སྤྱན་དྲངས་ཏེ།
རྡོ་རྗེ་སྐུ་ཡི་ཁྱད་པར་གྱིས་ཏེ་སྐྱེས་པ་དེར་བུད་མེད་རྣམས་ལྷ་དང་ལྷ་མོའི་བྱེ་བྲག་གིས་སོ་སོར་བྱས་པ་རྣམས་ནི།
རང་གི་ཏིང་འཛིན་སེམས་དཔའི་འོད་ཟེར་གྱིས་ནི་དྲག་པོའི་སྐུར་རིགས་གཅིག་པའི་ཚུལ་དུ་བྱས་ཏེ་ལྷ་སོ་གཉིས་
སུ་བསྡུས་ནས་དྲངས་ལ། དེ་དག་ཐམས་ཅད་བདག་གི་ལུས་ལ་གཟུང་ཅིང་གཞུག་གོ ། དེ་ན་སྤྲོ་བ་རྡོ་རྗེ་ཐམས་
ཅད་ཀྱི་ནི་རང་རིག་མ་དང་སྦྱར་བ་ལས་ལྷ་རྣམས་ཕྱིར་སྤྲོས་ཏེ། སླར་བསྡུས་ནས་རང་གི་གཡས་གཡོན་དུ་སྔར་
133



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞིན་དགོད་པ་ཡེ་ཤེས་མཆོག་གི་གཉེན་གྱིས་ཏེ་སྒྲུབ་པ་བོས་བྱའོ། ། ལས་རྒྱལ་མཆོག་ནི་ཁ་སྦྱོར་དབྱེ་བའི་སྐོར་
སྔར་ལྟར་བྱས་ལ། ། ཁྲོ་བོ་སྤྲོས་ནས་བཀའ་བསྒོ་བ་ནི། སྐུ་གསུང་ཐུགས་ཀྱི་སྦྱོར་བ་ཅན་རྡོ་རྗེ་གསུམ་ཀྱི་བདག་
ཉིད་ཅན། །སངས་རྒྱས་ཐམས་ཅད་དང་དེའི་སྲས་རྣམས་བདག་ལ་གསོན་ཅིག ཅི་ཞིག་བྱ་ན། བདག་ནི་
དཔལ་ལྡན་རྡོ་རྗེ་འཛིན་པ་ཅན་བཀའ་ཡི་འཁོར་ལོ་རབ་ཏུ་སྦྱོར་བ་སྟེ་བརྗོད་དོན་ངེས་པར་རྫོགས་པར་བྱེད་པ་
ཉིད་དེ། གལ་ཏེ་བསྒོམ་པའི་དོན་བཞིན་མི་བྱེད་ཅིང་དམ་ཚིག་ལས་འདས་ན་ནི། རང་གི་ལག་གི་རྡོ་རྗེ་རབ་ཏུ་
འབར་བ་ནི་སྐུ་གསུམ་ག་ཅིག་ཏུ་གྱུར་བ་ལས་བྱུང་བ་སྟེ། འདི་ཡིས་དགས་པར་བགྱིའོ། ། འབར་བ་ཡིས་ནི་
འགྱུར་ཅུང་མི་བདེ་སྟེ། འགྲེལ་བར་སྐུ་གསུམ་དགས་བྱེད་ལ་བཤད་པའི་ཕྱིར་རོ། ། དེས་ན་དགས་བྱ་ཞིག་པར་
འགྱུར་བ་ནི་གདོན་མི་འཚལ་ལོ། ། གཉིས་པ་ནི། འཁོར་ལོའི་དམ་ཚིག་ནས་ཏིང་ངེ་འཛིན་ཏོ། ། ཞེས་པ་སྟེ།
འཁོར་ལོའི་དམ་ཚིག་ནི་རྣམ་པར་སྣང་མཛད་དོ། ། དེ་ལས་བྱུང་བ་ནི་ཡེ་ཤེས་རྡོ་རྗེ་སྟེ་རྡོར་སེམས་ཡིན་ལ།
དེའི་ཏིང་ངེ་འཛིན་ཏོ། ། རྣམ་སྣང་བཤད་པ་དེ་བཞིན་དུ་རིན་འབྱུང་སོགས་ལ་ཡང་སྦྱར་བར་བྱའོ། ། གསུམ་
པ་ལ་གཉིས། དངོས་གྱི་དོན་དང་། ཏིང་ངེ་འཛིན་འཛིན་གྱི་མིང་ངོ་། །དང་པོ་ནི། སངས་རྒྱས་དཀྱིལ་
འཁོར་ནས་གསོད་པར་བསྒོམ་ཞེས་པ་སྟེ། ཁྲོ་བོ་རྣམས་ཀྱི་བཀའ་ཡི་འཁོར་ལོ་ལ་སངས་རྒྱས་རྡོ་རྗེ་ཅན་ནི་ལྷག་
པོས་ཀྱི་རྡོ་རྗེ་འཆང་དང་དཀྱིལ་འཁོར་ནི་འཁོར་རྣམས་སོ། ། ནམ་མཁའ་རྡོ་རྗེའི་དབུས་སུ་བསམ་པ་ནི་ལྷག་
མོས་ཀྱི་ལྷ་རྣམས་འོད་གསལ་དུ་ཞུགས་པའི་དེ་བཞིན་ཉིད་ལས་བྱང་ཆུབ་པ་སྟེ། དེས་མཚོན་མངོན་བྱང་ལྔ་ལས་
གཤིན་རྗེ་གཤེད་ཀྱི་འཁོར་ལོ་ཆེ་སྟེ་འཁོར་བཅས་སུ་རང་གི་རྡོ་རྗེ་སྟེ་རང་ཉིད་བསྐྱེད་པར་ཡིན་པ་བརྟག་པར་
བྱའོ། ། དུས་གསུམ་སངས་རྒྱས་ནི་རྣམ་སྣང་ལ་སོགས་པའོ། ། སེམས་དཔའ་ནི་བྱམས་པ་ལ་སོགས་པ་སྟེ།
དེ་རྣམས་སྤྱན་དྲངས་ཏེ་རང་གི་སྐུ་གསུང་ཐུགས་ཀྱི་དཀྱིལ་འཁོར་ལ་ཞུགས་པ་དག་ཏུ་བསྒོམ་པར་བྱའོ། ། དེ་
ནས་གཤིན་རྗེ་གཤེད་ཀྱི་མདོག་སྟེ་རྣམ་པ་དང་འདྲ་བར་ཡུམ་གྱི་མངལ་དུ་བསྐྱེད་པའི་རྗེས་སུ་སླར་ཡང་སངས་
རྒྱས་དེ་རྣམས་འདིར་དྲག་པོའི་རྣམ་པར་སྤྲོ་བར་བྱའོ། ། སྤྲོས་ པ་རྣམས་སླར་བྱོན་ནས་གཡས་གཡོན་དུ་
བཞུགས་པ་ནི་སྔར་ལྟར་རོ། ། དུས་གསུམ་ལ་བཞུགས་སེམས་ཅན་རང་ཞེས་པ་ནས། སེམས་ཅན་དུས་གསུམ་
ལས་བྱུང་རྣམས་ཞེས་འབྱུང་བ་ལྟར་ཏེ། དུས་གསུམ་གསུམ་ཏེ་སྐུ་གསུམ་གྱི་བདག་ཉིད་ཅན་གྱི་ལྷ་ཞི་བ་རྣམས་
ཀྱང་འདིར་དྲག་པོའི་རྣམ་པ་ཅན་དུ་བསྒོམ་པར་བྱའོ། ། ལས་རྒྱལ་མཆོག་ནི། བྱ་བ་མ་ཡིན་པ་བྱེད་པའི་
གདུགས་སེམས་ཅན་གྱི་དགྲ་བོ་རྣམས་ནི། ། ལྷ་དྲཔ་པོ་རྣམས་ཁྲོས་པས་ཐམས་ཅད་གསོད་པར་བསྒོམ་པར་
བྱའོ། །གཉིས་པ་ནི། འདི་ནི་རྡོ་རྗེ་ནས་ཏིང་ངེ་འཛིན་ཏོ་ཞེས་པ་སྟེ། བཤད་པ་འདི་ནི་རྡོ་རྗེ་སྟེ་དེ་བཞིན་
134



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གཤེགས་པ་སྟེ། དེ་རྣམས་ཀྱི་བཀའ་ནི་གདུག་པ་ཅན་རྣམས་གཞོམ་པའི་ཕྱིར་བསྐུལ་བའོ། ། དཀྱིལ་འཁོར་ནི་
སྙིང་བོའོ། ། ངག་ཚིག་ཐམས་ཅད་ནི་ལྷག་མོས་ཀྱི་རྡོ་རྗེ་འཆང་ངོ༌། ། ལྷག་མོས་ཀྱི་འོད་གསལ་དུ་བསྡུས་པ་
ལས་གྱུར་བ་གཤིན་རྗེ་གཤེད་ཀྱི་སྐུ་གསུམ་གྱི་ཡེ་ཤེས་རྡོ་རྗེ་སྟེ་ཁྲོ་བོ་རྣམས་ཀྱི་ཏིང་ངེ་འཛིན་ཏོ། ། བཞི་བ་ནི། སྐུ་
གསུང་ཐུགས་ཀྱི་ནས་སྦྱར་བར་བྱ་ཞེས་པ་སྟེ། ལྷ་ཐུན་མོང་བའི་བཀའི་འཁོར་ལོ་ནི། སྐུ་གསུང་ཐུགས་ཀྱི་རྡོ་
རྗེའམ་ནི་རྣམ་སྣང་སོགས་རིགས་ལྔའོ། ། རང་སྔགས་ནི་རྣམ་སྣང་སོགས་ཀྱི་རིགས་དང་འབྲེལ་བའི་བྱམས་པ་
ལ་སོགས་པའོ། ། དོན་ནི་དང་པོ་སྦྱོར་བའི་སྐབས་སུ་མངོན་བྱང་ལྔ་ལས་སྐུ་མདོག་ཕྱག་མཚན་སོགས་ཆོ་ག་
བཞིན་བསྐྱེད་པའོ། ། ཡོན་ཏན་ནི་དཀྱིལ་འཁོར་རྒྱལ་མཆོག་གི་དུས་སུ་བྱམས་པ་སོགས་རྡོར་སེམས་དྲག་གྱུར་
པོར་གཟུགས་ཀྱིས་བཀའི་འཁོར་ལོ་བྱ་བའམ། ཡང་ན་གཙུག་ཏོར་འཁོར་བསྒྱུར་སོགས་ཀྱི་དམ་ཚིག་གིས་ཏེ་ཁྲོ་
བོ་དེ་རྣམས་ཀྱི་སྒོ་ནས་བཀའ་ཡི་འཁོར་ལོ་སྦྱར་བར་བྱའོ། ། གསུམ་པ་ནི། སྔགས་རྣམས་ཀུན་ནས་བཀའ་སྩལ་
ཏོ་ཞེས་པ་སྟེ་སྲུང་འཁོར་ལ་སྔགས་ཀུན་ནི་བགེགས་བྱེད་པ་སྟེ། དེ་རྣམས་བསྲུང་བའི་ཕྱིར་ཡེ་ཤེས་མཆོག་རྡོ་རྗེ་
ཅན་སྒྲུབ་པ་བོས་ཁྲོ་བཅུའི་བཀའི་འཁོར་ལོ་འདི་བྱའོ། ། འདི་ནི་རྡོ་རྗེ་སྟེ་སྒྲུབ་པ་བོ་ཐམས་ཅད་ཀྱི་བྱང་ཆུབ་
བསྒྲུབ་པའི་བགེགས་སྲུང་བའི་དོན་ཆེད་དུ་བྱའོ། ། བཅོམ་ལྡན་འདས་རྡོ་རྗེ་འཆང་གིས་དེ་སྐད་ཅེས་བཀའ་
སྩལ་ཏོ། ། གཉིས་པ་རྫོགས་རིམ་པའི་གསད་ལས་ནི། ནམ་མཁའ་རྡོ་རྗེའི་ནས་ཏིང་ངེ་འཛིན་ཏོ་ཞེས་པ་སྟེ།
ནམ་མཁའི་རྡོ་རྗེ་དབུས་གནས་པར་ནི་འོད་གསལ་ལ་གནས་པའོ། ། ཆོས་ཀྱི་སྣང་མཛད་སྐུ་མཆོག་ལས་ཞེས་
པའི་ཆོས་ཞེས་པ་མ་དག་པར་བཤད་པས། རྣམ་པར་སྣང་མཛད་ནི་བསྒྲུབ་བྱའོ། ། སྐུ་མཆོག་ནི་དེའི་དོན་སྤྱི་སྟེ།
དེ་ལས་བྱུང་བའི་སྐུ་གསུམ་དམ་ཚིག་དག་ནི་བསྒྲུབ་བྱའི་སྒོ་གསུམ་མོ། ། མཁའ་དབྱིངས་རྡོ་རྗེའི་དབུས་གནས་
པར་ནི་བསྒྲུབ་པའི་སྒོ་གསུམ་འོད་གསལ་དུ་ཞུགས་པར་བསམས་ནས་གདན་དུ་སྟེ་གཞིར་བདག་ཏུ་བརྟག་པར་
བྱའོ། ། མཁའ་དབྱིངས་ནི་འོད་གསལ་ཏེ། དེ་ཉིད་སངས་རྒྱས་ཐམས་ཅད་ཞེས་པ་བསྒྲུབ་བྱའི་སྒོ་གསུམ་རླུང་
འོད་ཟེར་ལྔ་བ་ཙམ་དུ་བལྟས་ལ། དེས་ཡོངས་སུ་གང་ཞིང་ཁྱབ་པར་རྣམ་པར་བསྒོམ་པར་བྱའོ། ། ཟུང་འཇུག་
པའི་རང་སྔགས་ཡི་གེ་ནི་དེའི་ངག་གོ། ། གནས་ནི་ལུས་སོ། ། ཡེ་ཤེས་ནི་སེམས་སམ་ཐུགས་ཀྱི་རྣམ་པ་སྟེ་སྒྱུ་
མ་ལྟ་བུ་སྒོམ་པར་བྱའོ། ། སངས་རྒྱས་རྣམས་ནི་བསྒྲུབ་བྱ་རླུང་འོད་ཟེར་ལྔ་བ་ཙམ་དུ་བལྟས་པ་དེ་སེམས་ཀྱིས་
བཏགས་པ་ཙམ་དུ་གནས་པར་བསྒོམས་ནས། སླར་ཡང་སྟེ་རང་རང་གི་ཕྱག་རྒྱ་ཆེན་པོའི་སྐུར་བསྡུས་ཏེ་གཞུག་
པར་བྱའོ། ། ཐུགས་ཀྱི་རྡོ་རྗེ་བྱས་པའི་ཕྱིར་ནི་སེམས་ཙམ་གྱི་བདག་ཉིད་དུ་ཤེས་པར་བྱས་ནས། སྐུ་གསུམ་རང་
གི་ལུས་ངག་ཡིད་གསུམ་ལ་ནི་དེ་དག་གཟུང་བ་སྟེ་གཞུག་པར་བྱའོ། ། ཚུལ་དེས་བསྒྲུབ་བྱ་བསད་ན་བསད་པ་དེ་
135



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མི་བསྐྱོད་པའི་ཞིང་དུ་སྐྱེ་བར་འགྱུར་རོ། ། རྡོ་རྗེ་ནི་གཞིག་དཀའ་བའི་བསྒྲུབ་བྱ་སྟེ། དེ་འཇིག་པར་བྱེད་པའི་
སྔགས་རིན་པོ་ཆེ་སྟེ་འོད་གསལ་དུ་གཞུག་པའོ། ། དེའི་རབ་ཏུ་སྣང་བར་བྱེད་པ་ཞེས་བྱ་བའི་ཏིང་ངེ་འཛིན་
ཏོ། ། གཉིས་པ་ལ་གཉིས། སྣོད་མནན་པ་དང་། བཅུད་མནན་པའི་ཆོ་གའོ། ། དང་པོ་ལ་གཉིས། བསྐྱེད་
རིམ་པ་དང་། རྫོགས་རིམ་པའི་ཆོ་གའོ། ། དང་པོ་ནི། རྣམ་པའི་མཆོག་ནས་བཅག་པར་བྱ་ཞེས་པ་སྟེ། །
མཚན་དཔེའི་རྣམ་པའི་མཆོག་རྣམས་ཀུན་དང་ལྡན་པའི་རྡོ་རྗེ་སེམས་དཔའ་སྟེ་རྡོ་རྗེ་འཆང་དུ་བསྐྱེད་པའི་དང་པོ་
སྦྱོར་བ་རབ་ཏུ་བསྒོམ་པ་དང་། དེ་ནས་དཀྱིལ་འཁོར་རྒྱལ་མཆོག་བྱས་ཏེ་ལས་རྒྱལ་མཆོག་གི་དུས་སུ་སྣོད་ཆུས་
བཀང་བ་མདུན་དུ་བཞག་ལ། རང་ཉིད་ཆུ་དེའི་སྟེང་གི་ནམ་མཁར་འདུག་པར་མོས་ཏེ། སངས་རྒྱས་ཏེ་ཆུའི་
ནམ་མཁའི་ཁམས་དང་རླུང་དང་མེ་དང་ཆུ་དང་སའི་རྡུལ་རྣམས་རིམ་པ་བཞིན་དུ་ཧཱུཾ་ལས་མི་བསྐྱོད་པ་དང་། ཡཾ
ལས་དོན་གྲུབ་ཀྱི་རང་བཞིན་རླུང་དཀྱིལ་སྔོན་པོ་དང་། དེ་བཞིན་དུ་དེའི་སྟེང་རོ་དང་། དེའི་སྟེང་དུ་བོ་དང་།
དེའི་སྟེང་དུ་ལམ་ལས་རིམ་པ་བཞིན་འོད་དཔག་མེད་རིན་འབྱུང་རྣམ་སྣང་གི་རང་བཞིན་མེ་ད་ཀྱིལ་དམར་པོ།
ཆུ་དཀྱིལ་དཀར་པོ། ༈ ས་དཀྱིལ་ སེར་པོ་རྣམས་བཀོད་ནས་སྲ་ཞིང་མཁྲེགས་པར་བསྒོམ་མོ། ། དེ་ལྟར་
བསྒོམས་མནན་བཟོད་པ་བྱུང་ན་ནི། རྒྱ་མཚོ་ལ་སོགས་པའི་ཆུའི་སྟེང་དུའང་བཅག་པར་བྱ་སྟེ། བྱས་ཀྱང་མི་
འབྱིང་ངོ༌། ། གཉིས་པ་ནི། རྐང་པ་མཉམ་གཞག་ནས་ཏིང་ངེ་འཛིན་ཏོ་ཞེས་པ་སྟེ། རྫོགས་རིམ་པའི་སྣོད་
མནན་པ་ལ། རྐང་པ་མཉམ་གཞག་སྦྱོར་བ་ཡིས་ནི་བདེན་གཉིས་ཟུང་དུ་འཇུག་པའི་སྐུར་བྱས་པ་སྟེ། དེས་སྤྱི་བོ་
ཞེས་བྱ་བ་ཚུའི་སྟེང་དུ་རྐང་པ་བསྒོམ་ཞེས་བྱ་སྟེ། བཅག་པར་བྱའོ་ཞེས་བཅོམ་ལྡན་འདས་ངོ་བོ་ཉིད་དག་པ་རྡོ་རྗེ་
འཆང་གི་དེ་སྐད་ཅེས་བཀའ་སྩལ་ཏོ། ། རྡོ་རྗེ་ནི་བསྐྱེད་རྫོགས་ཀྱི་རྣལ་འབྱོར་བ་གཉིས་སོ། ། དེ་གཉིས་ཀྱིས་
རྒྱ་མཚོ་ལ་སོགས་པར་རྐང་པས་གནོན་པ་སྟེ་འཆག་པ་ཞེས་བྱ་བའི་ཏིང་ངེ་འཛིན་ཏོ། ། གཉིས་པ་བཅུད་གནོན་
པ་ལ་གསུམ། ངག་དང་། དཔུང་དང་། ཡིད་གནོན་པའོ། ། དང་པོ་ནི། དབང་ཆེན་ནས་ཏིང་ངེ་འཛིན་ཏོ་
ཞེས་པ་སྟེ། ངག་གནོན་པ་ནི་རང་གི་ལྷ་འམ་རྡོ་རྗེ་འཆང་ཀི་སྒོ་ནས་ཏིང་ངེ་འཛིན་གཞན་གཉིས་བྱས་ནས་ལས་
རྒྱལ་མཆོག་གི་དབང་ཆེན་དཀྱིལ་འཁོར་ཏེ་ལཾ་ལས་སའི་དཀྱིལ་འཁོར་སེར་པོ་རྡོ་རྗེ་གཉིས་ཀྱིས་མཚན་པ་མུ་སྟེགས་
སོགས་ཕས་ཀྱི་རྒོལ་བ་རྩོད་པ་བྱེད་པ་དེའི། དབུས་སུ་སྟེ་ཁའི་བུ་གར་བསྒོམས་ལ། དེའི་སྟེང་དུ་ཁྲོ་བོ་སྟེ་ཧཱུྃ་ལས་
རྡོ་རྗེ་ནག་པོ་རྩེ་ལྔ་བ་མེ་འབར་བ་རྣམ་པར་བཞག་ནས་ཁ་བཀབ་པར་བསམ་མོ། ། ལས་ཀྱི་རྡོ་རྗེ་སྟེ་སྣ་ཚོགས་རྡོ་
རྗེ་ལ་བདུད་རྩི་འཁྱིལ་བ་རྐང་པ་གཡོན་བརྐྱང་གིས་གནས་པས་བསྒྲུབ་བྱ་དེ་ཡི་སྤྱི་བོར་གནོན་པར་བསྒོམ་པར་
བྱའོ། ། མུ་སྟེགས་ཅན་དང་ཕས་ཀྱི་རྒོལ་བ་ཐམས་ཅད་ཀྱི་འཁྲུལ་འཁོར་ཏེ་སྒོ་གསུམ་གནོན་པ་ཞེས་བྱ་བའི་ཏིང་
136



༄༅། ། འདུས་པའི་རྩ་རྒྱུད་ཀྱི་ཊཱིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ངེ་འཛིན་ཏོ། ། གཉིས་པ་ནི། རྡོ་རྗེ་གསུམ་མཆོག་ནས་ཏིང་ངེ་འཛིན་ཏོ་ཞེས་པ་སྟེ། དཔུང་གནོན་པ་ལ་རྡོ་རྗེ་
གསུམ་མཆོག་ཁྲོ་བོའི་ཚུལ་ནི་རྡོ་རྗེ་འཆང་གི་དང་པོ་སྦྱོར་བ་དང་། ཁྲོ་བོ་གང་ཡང་རུང་བའི་དཀྱིལ་འཁོར་རྒྱལ་
མཆོག་བྱས་ནས། ལས་རྒྱལ་མཆོག་གི་དུས་སུ། ལྷ་རྣམས་གསེར་སེར་པོའི་མདོག་དང་འདྲ་བ་དང་། ལྷ་ཐམས་
ཅད་ཀྱང་རི་ཡི་རྒྱལ་བོ་རི་རབ་ལྟ་བུར་སྤྲོས་ཏེ་གླང་བོ་རྟ་ཤིང་རྟའི་བཞོན་པ་ཅན་དང་དཔུང་བུ་ཆུང་རྐང་ཐང་གི་
ཚོགས་ཏེ་ཡན་ལག་བཞི་པའི་དཔུང་གི་སྟེང་དུ་བསམས་ནས། དེ་དག་གི་སྤྱི་བོར་ས་དཀྱིལ་གྱི་སྟེང་དུ་སྣ་ཚོགས་རྡོ་
རྗེ་ཁྲོ་བོ་རྣམས་ཀྱིས་གནོན་པར་རབ་ཏུ་བསྒོམས་ཏེ་དགྲ་དཔུང་ས་འོག་ཏུ་ཡོང་བར་བསམས་ན། སངས་རྒྱས་ཏེ་
རེངས་པའི་ལས་སྦྱོར་ཤེས་པའི་དཔུང་ཡང་གནོན་པར་བྱེད་ན། དེ་མི་ཤེས་པའི་མི་དབང་འཁོར་བཅས་གནོན་
པ་ལ་ནི་དོགས་པ་མེད་དོ། ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
ལས་བྱུང་བ་དྲུག་པ་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། དེ་ནི་དཔུང་ཐམས་ཅད་གནོན་པ་ཞེས་བྱ་
བའི་ཏིང་ངེ་འཛིན་ཏོ། ། གསུམ་པ་ནི་དགྲ་བོ་སྐྲག་པའི་ནས་ཏིང་ངེ་འཛིན་ཏོ་ཞེས་པ་སྟེ། དགྲ་བོ་ནི་དམ་པའི་
ཆོས་སྤོང་བར་བྱེད་པ་སྟེ་དེ་སྐྲག་པར་བྱེད་པའི་དམ་ཚིག་གི་བསམ་གཏན་འཆང་པ་འདི་རབ་ཏུ་བརྟག་པར་
བྱའོ། ། སངས་རྒྱས་དག་གིས་ཏེ་ལས་དང་པོ་བས་ཀྱང་གལ་ཏེ་སྦྱོར་བ་འདི་ལས་འདས་ཤིང་བཟླས་ནས། སྦྱོར་
བ་འདི་བགྲོད་ཅིང་བསླབས་ན་ཞེས་འབྱུང་བ་ལྟར་དང་། འགས་པར་འགྱུར་བ་ལ་གསལ་བར་འགྱུར་བ་འདི་ལ་
ཐེ་ཚོམ་མེད་དོ་ཞེས་བྱའོ། ། བཅོམ་ལྡན་འདས་རྡོ་རྗེ་གསུམ་གྱི་དམ་ཚིག་རྡོ་རྗེ་འཆང་གིས་དེ་སྐད་ཅེས་གསུངས་
སོ། ། མི་བསྐྱོད་པའི་ཏིང་ངེ་འཛིན་གཞན་གཉིས་སྔོན་དུ་བཏང་ནས་ལས་སྦྱོར་གྱི་དུས་སུ། ཧཱུྃ་ལས་བྱུང་པའི་
ཕུར་བུར་བསམ་པར་བྱ་བ་ནི་བར་རྡོ་རྗེ་རྩེ་ལྔ་བ་ཁ་གྱེས་པའི་ཆེད་དུ་སྟེ་ད་བྱིབས་སུ་བྱ་ཞིང་། དེའི་སྟོད་བདུད་རྩི་
འཁྱིལ་བའི་གཟུགས་དང་སྨད་མདུང་རྩེ་གཅིག་པའི་རྣམ་པ་ཅན་དུ་བྱས་པའི་རྡོ་རྗེ་ཕུར་བུ་དེ་ཡིས་ནི། བསྒྲུབ་
བྱའི་སྙིང་ཁར་བཏབ་པ་དེ་ནི་རབ་ཏུ་བསྒོམས་ན༔ ཁྲོས་པས་རང་ལ་རྒོལ་པར་བྱེད་པའི་སངས་རྒྱས་ཏེ་རྒྱུད་དང་
སྔགས་ཀྱི་རིགས་རྣམས་ཀྱི་དཔུང་གི་ཚོགས་ཤེས་པ་དག་ཀྱང་འཇིག་པར་འགྱུར་བར་བ།དོན་མི་ཟ་ན་གཞན་ཅི་སྨོས་
སོ། ། དགྲ་རྨོངས་པར་བྱེད་པ་ཞེས་བྱ་བའི་ཏིང་ངེ་འཛིན་ཏོ། ། གཉིས་པ་རྣམ་པར་འཚེ་བ་ཞི་བ་ལ་གཉིས།
དངོས་ཀྱི་དོན་དང་། ཕན་ཡོན་ཏིང་ངེ་འཛིན་གྱི་མིང་དང་བཅས་པའོ། ། དང་པོ་ནི། གྲོང་དམ་ཡང་ན་ནས་
ཡང་དག་བྱ་ཞེས་པ་སྟེ། རྒྱལ་པོའི་ཕོ་བྲང་དང་བཅས་པའི་གྲོང་ངམ། ཡང་ན་སྐྱེ་བོ་གཞན་གནས་པའི་གྲོང་ཁྱེར་
རམ། སྐྱེ་བོ་མང་བོ་འདུས་པའི་ལྗོངས་དག་ཏུ་ནི་ལས་ཀྱི་རབ་ཏུ་སྦྱོར་བ་འདི་བྱའོ། ། དེ་ཡང་རྣམ་སྣང་གི་ཏིང་
ངེ་འཛིན་གཞན་གཉིས་སྔོན་དུ་བཏང་སྟེ། རྒྱལ་མཆོག་གི་དུས་སུ་ནང་ཀུན་སྤོང་བ་སྟེ་ཞི་བར་བྱེད་པ་ཡང་།
137



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཚུལ་འདིས་ནི་རྟག་ཏུ་སྦྱར་བར་བྱའོ། ། དེ་ཡང་ནད་པ་གནས་པའི་གྲོང་སོགས་ཀྱི་བར་སྣང་དག་ལ་ཨོཾ་ལས་ཟླ་
བའི་སྟེང་ཧཱུྃ་ལས་ཏ་ལའི་སྡོང་པོའི་ཚད་ཙམ་གྱིས་རྡོ་རྗེ་ཆེན་པོ་རྩེ་མོ་ལྔ་བ་འོད་ཟེར་ལྔ་ལྡན་རབ་ཏུ་བསྒོམས་ལ།
འོད་ཟེར་གྱི་ཆོག་སྲེག་པའི་བསྐལ་བ་སྟེ་དུས་མཐའི་མེ་ལྟར་འབར་བས་སེམས་ཅན་ནད་པ་དེ་རྣམས་ཀྱི་སྡིག་པ་
དང་ནད་ཐམས་ཅད་སྲེག་པར་བསམས་ལ། སླར་ཡང་རྡོ་རྗེ་ལས་སྤྲོས་པའི་འོད་ཟེར་གྱིས་སེམས་ཅན་དེ་རྣམས་
རྡོ་རྗེ་ལྟེ་བའི་ནང་དུ་རབ་ཏུ་བསྡུ་བར་བྱ་ཞིང་
། དེ་ནས་སེམས་ཅན་དེ་རྣམས་རྡོ་རྗེའི་ལྟེ་བ་ནས་སྤྲོ་བ་སྟེ་ཕྱིར་
འབྱིན་པ་དག་ཀྱང་བྱའོ། །ཇི་ལྟར་འབྱིན་ན་སེམས་ཅན་དེ་རྣམས་ནི་རིན་པོ་ཆེ་ཡིད་བཞིན་གྱི་ནོར་བུའི་ལུས་
དང་ཁ་དོག་ལྟ་བུར་གྱུར་བའི་སེམས་ཅན་དེའི་ཆོས་ཀྱི་སྟེ་ཚོགས་ཀྱི་སྤྲིན་ནི་རྡོ་རྗེའི་ལྟེ་བ་ནས་ཕྱིར་བྱུང་སྟེ་རང་གི་
གནས་སུ་ཟླ་བ་ལ་འཁོད་པར་བསྒོམ་མོ། ། བཀོད་ནས་ཀྱང་དེ་རྣམས་ཀྱི་ནམ་མཁར་རྣམ་སྣང་གི་ཚོགས་སྤྱན་མ་
དང་སྦྱར་བའི་སྦྱོར་མཚམས་ནས་བྱང་ཆུབ་ཀྱིས་སེམས་ཀྱི་ཆུ་རྒྱུན་གྱིས་སེམས་ཅན་དེ་རྣམས་ཀྱི་སྤྱི་བོ་ནས་དབང་
བསྐུར་བ་ནི་ཡང་དག་པའོ། ། གཉིས་པ་ནི། རྡོ་རྗེའི་བསམ་གཏན་ནས་ཏིང་ངེ་འཛིན་ཏོ་ཞེས་པ་སྟེ། བཤད་
མ་ཐག་པའི་རྡོ་རྗེའི་བསམ་གཏན་འདི་ཡིས་ནི་ལུས་ཀྱི་ཉམས་སྟོབས་ཟད་ནས་དགང་དཀའ་བ་ཡང་རབ་དུ་
འགེངས་ཤིང་རྒྱས་པར་འགྱུར་རོ། ། དེ་ནི་བསྒྲུབ་བྱ་ལ་ལུས་སྟོབས་རྒྱས་པ་སྦྱིན་པའི་རྡོ་རྗེ་སྟེ་དེ་རབ་ཏུ་བསྒོམ་
པར་བྱའོ། ། དེ་ལྟར་བྱེད་པ་དེ་ནི་ཡིད་བཞིན་ནོར་བུ་རིན་འབྱུང་དཔལ་ལྟ་བུ་དང་ལྡན་པར་འགྱུར་རོ། །ས་
ཕྱོགས་དེ་བྱིན་གྱིས་རློབ་པའི་ཆེད་དུ། སངས་རྒྱས་སྤྲིན་ཏེ་རྣམ་སྣང་དང་
། ཆོས་ཆེན་འོད་དཔག་མེད་དང་རྡོ་རྗེ་
སེམས་དཔའ་མི་བསྐྱོད་པའི་ཚོགས་ཕྱོགས་དེར་སྤྲོ་བར་བྱ་སྟེ། དེས་བསྐལ་བ་གྲངས་མེད་གསུམ་གྱི་ཡུན་དུ་ཡང་
གནས་ཏེ་སངས་རྒྱས་ཐམས་ཅད་ཀྱིས་བྱིན་གྱིས་རློབ་པར་བྱེད་ཅིང་སྐྱོང་བར་མཛད་དོ། ། འདི་ནི་སངས་རྒྱས་
ཐམས་ཅད་ཀྱི་སྐུའི་གསང་བ་སྐྱོན་མེད་པ་མི་སླུ་བ་ནད་ཐམས་ཅད་མེད་པར་བྱེད་པ་རྡོ་རྗེ་ལྟ་བུའི་ལུས་འབྱུང་བ་
ཞེས་བྱ་བའི་ཏིང་ངེ་འཛིན་ཏོ། ། གསུམ་པ་ནི། བསམ་གཏན་ནས་ཏིང་ངེ་འཛིན་ཏོ་ཞེས་པ་སྟེ། སྲུང་འཁོར་
གྱི་ཆོ་ག་ན་བསམ་གཏན་ལས་བྱུང་བའི་ཕུར་བུ་གདབ་པའི་དམ་བཅས་པ་ནི། གནས་ཡིད་དང་མཐུན་པ་གང་དུ་
ན་ལས་འདི་ཡང་དག་པར་སྤྱོད་པར་བྱའོ། ། ཞེ་སྡང་རྡོ་རྗེ་ཁྲོ་བཅུས་བསྐོར་བའི་སྲུང་འཁོར་གྱི་བསམ་གཏན་གྱི་
ཆོ་གའི་སྦྱོར་བ་འདི་ཡིས་ནི། གནས་ཏེ་རྣལ་འབྱོར་བྱས་ན་རང་ལྷ་སངས་རྒྱས་རྣམས་ཀྱི་བྱིན་གྱིས་རློབ་པར་བྱེད་
པས་དེ་རྣམས་ནུས་པ་འདྲ་བར་འགྱུར་རོ། ། ཕུར་བུ་བྱ་ཚུལ་ནི། རྡོ་རྗེ་བདུད་རྩི་རྒྱལ་བོ་ཆེན་པོ་རྡོ་རྗེ་ཕུར་བུ་
རབ་བསྒོམ་ནི། ཕུར་བུ་ནི་སྟོད་བདུད་རྩི་འཁྱིལ་བ་དང་སྨད་ཕུར་བུའི་རྣམ་པ་ཅན་དུ་བསྒོམས་ཏེ། འོད་ཟེར་མེ་
སྟག་འབར་བ་འདྲ་བ་ཡི་ཕུར་བུས་ཤར་ལ་སོགས་པའི་ཕྱོགས་བཅུའི་ཕྱོགས་སྐྱོང་གི་དཀྱིལ་འཁོར་འཁོར་བཅས་ཀྱི་
138



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མགོར་གདབ་པར་བྱའོ། ། འགྲོ་བ་ནི་སྒྲུབ་པ་པོའོ་དེའི་སེམས་ལོག་པར་བསྒྱུར་བ་ནི་འདུལ་བ་སྟེ་བགེགས་
རྣམས་སོ། ། དེ་ཞི་བར་བྱེད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། ། བཞི་བ་ལ་གཉིས། དངོས་ཀྱི་དོན་
དང་། ཕན་ཡོན་ཏིང་ངེ་འཛིན་གྱི་མིང་དང་བཅས་པའོ། ། དང་པོ་ནི། ཞི་བའི་དཀྱིལ་འཁོར་ནས་རབ་ཏུ་
སྩོལ་ཞེས་པ་སྟེ། ནམ་མཁའི་དབྱིངས་ཀྱི་དབུས་སུ་བསམ་ནི་ཆོས་འབྱུང་ནང་དུ་གཞལ་ཡས་ཁང་ནས་ཟླ་བ་ལས་
བྱང་ཆུབ་པའི་ཟླ་བའི་སྟེང་དུ། ཞི་བའི་དཀྱིལ་འཁོར་དམ་པ་དེ་ནི་ཆུ་དཀྱིལ་གྱི་སྟེང་དུ་ཨོ་དང་དེ་ལས་འཁོར་ལོ་
དང་དེ་ལས་རྣམ་པར་སྣང་མཛད་ཀྱི་གཟུགས་བསམས་ནས་དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་བྱས་ཏེ།
ལས་རྒྱལ་མཆོག་གི་ཚེ་རང་རྣམ་སྣང་དུ་བསྒོམས་པའི་ཐུགས་ཀར་ཡེ་ཤེས་སེམས་དཔའ་དང་དེའི་ཐུགས་ཀའི་ཟླ་
གདན་གྱི་སྟེང་དུ་འཁོར་ལོ་ལ་ནི། འདོད་པ་སྟེ་བསྒྲུབ་བྱ་འོད་ཟེར་གྱིས་དྲངས་ཏེ་རང་གི་སྣ་བུག་གཡོན་ནས་
ཞུགས་ཏེ་བཞག་པར་བྱའོ། ། དེ་ནས་སྤྱན་མ་ལ་སོགས་པ་མཆོག་སྟེ་རྣམ་སྣང་ཡབ་ཡུམ་གྱི་ཚོགས་སྙོམས་པར་
ཞུགས་པ་ནམ་མཁའི་དབྱིངས་སུ་ཡོངས་སུ་གང་བར་བསྒོམས་ལ། སྙོམས་པར་ཞུགས་པའི་བྱང་ཆུབ་ཀྱི་སེམས་
ཅན་ཐམས་ཅད་བསྡུས་ནས་གཅིག་ཏུ་བྱས་པའི་འོད་ཀྱི་གང་བུའི་རྣམ་པས་རང་གི་སྤྱི་བོ་ནས་ཞུགས་པ་ནད་པའི་
སྤྱི་བོ་ནས་དབབ་སྟེ་སྡིག་པ་ཐམས་ཅད་གཞོམ་པར་བྱའོ། ། དེ་ནས་ནད་པ་དེ་སྡིག་པ་དང་བྲལ་ཏེ་རང་གི་སྣ་
བུག་གཡས་ནས་བྱུང་སྟེ་མདུན་དུ་ཨོཾ་ལས་བྱུང་བའི་ཟླ་བའི་སྟེང་དུ་བཞག་གོ ། དེ་ནས་བརྟུལ་ཞུགས་ཅན་སྒྲུབ་
པ་བོས་རང་གི་བ་སྤུའི་བུ་ག་ནས་ཏེ་རྡོ་རྗེ་ལམ་ནས་སངས་རྒྱས་ཀྱི་སྤྲིན་རྣམས་རང་གི་སྤྱི་བོ་ནས་ཞུགས་པ་ཡུམ་གྱི་
པདྨར་སྤྲོ་ཞིང་དེ་ནས་ཕྱིར་དབྱུང་བར་བྱའོ། ： སངས་རྒྱས་རྣམ་སྣང་ཡབ་ཡུམ་གྱི་སྤྲིན་གྱི་ཚོགས་རྣམས་ཀྱིས་
དེའི་ཚེ། ནད་པ་དེ་ལ་དབང་བསྐུར་རབ་ཏུ་སྩལ་བར་བྱ་སྟེ། བསྐུར་ཚུལ་ནི་རྣམ་སྣང་ཡབ་ཡུམ་སྙོམས་པར་
ཞུགས་པའི་བྱང་ཆུབ་ཀྱི་སེམས་གྱི་རྒྱུན་འབེབས་པའི་སྒོ་ནས་སོ། གཉིས་པ་ནི། ནད་པ་རྡོ་རྗེ་ནས་ཏིང་ངེ་
འཛིན་ཏོ་ཞེས་པ་སྟེ། གསོ་དཀའ་བའི་ནད་པ་རྡོ་རྗེ་དམ་ཚིག་ནི་ད་ལྟར་བྱས་པས་སྐད་ཅིག་གིས་སྟེ་བདེ་བའི་
དཔལ་དང་ལྡན་པར་འགྱུར་རོ། །སངས་རྒྱས་རྣམ་སྣང་གི་དམ་ཚིག་སྤྲིན་བཀོད་པ་སྟེ་སྤྱན་མའི་ཚོགས་དང་
སྙོམས་པར་འཇུག་པ་ཞེས་བྱ་བའི་ཏིང་ངེ་འཛིན་ཏོ། ། ལྔ་བ་ལ་གཉིས། དངོས་ཀྱི་དོན་དང་། ཕན་ཡོན་ཏིང་
ངེ་འཛིན་གྱི་མིང་དང་བཅས་པའོ། ། དང་པོ་ནི། ཟླ་བའི་དཀྱིལ་འཁོར་ནས་ཡང་དག་བྱ་ཞེས་པ་སྟེ། ཟླ་བའི་
དཀྱིལ་འཁོར་དབུས་གནས་པར་ཞེས་པ་ནི་ནམ་མཁའི་དབྱིངས་ཀྱི་དབུས་གནས་པར་ཞེས་པ་སྟེ། ཆོས་འབྱུང་གི་
ནང་དུ་གནས་པའི་དབང་ཆེན་དཀྱིལ་འཁོར་དམ་པ་བསམས་པ་ནི། ཟླ་བ་ལས་བྱང་ཆུབ་པའི་བར་བྱས་པའི་ཟླ་
བའི་སྟེང་དུ་སའི་དཀྱིལ་འཁོར་དང་། དེའི་སྟེང་དུ་སྐུ་དང་རིན་པོ་ཆེ་དང་སྐུ་རྫོགས་པའི་རིན་འབྱུང་བསྒོམ་
139



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའོ། ། ཆོས་འཛིན་པ་ཡི་གཟུགས་བསམ་པ་ནི། འོད་དཔག་ཏུ་མེད་པ་བསྐྱེད་པ་ལ་ཟླ་བ་ཡན་ཆད་སྔར་ལྟར་
ལ། ཟླ་བའི་སྟེང་དུ་མེ་དཀྱིལ་དང་དེའི་སྟེང་དུ་ཨཱ༔ དང་པདྨ་དང་སྐུ་རྫོགས་པའི་ཏིང་ངེ་འཛིན་གཉིས་བྱས་ནས།
ལས་ཀྱི་དུས་སུ་རིམ་འབྱུང་དང་འོད་དཔག་མེད་དུ་བསྒོམས་པའི་སྙིང་ཁར་འདོད་པ་སྟེ་རྒྱས་པ་དང་དབང་གི་
ལམ་བྱ་བའི་བསྒྲུབ་བྱ་གཉིས་གང་རུང་བཞག་པར་བྱའོ། ། མཁའ་དབྱིངས་གནས་ནི་ཉམས་དགའ་བ་རང་གི་
ཐུགས་ཀའི་ཏིང་ངེ་འཛིན་སེམས་དཔའི་འོད་ཟེར་གྱིས། གོས་དཀར་མོ་ཞེས་བྱ་བ་ཡབ་ཡུམ་གྱིས་རབ་ཏུ་དཀར་
བ་ནི་འོད་དཔག་མེད་ཀྱི་དབང་དུ་བྱས་པ་སྟེ། རིན་འབྱུང་ལ་ནི་མཱ་མ་ཀའི་ཚོགས་འོད་ཟེར་སེར་པོ་ཅན་ཡབ་ཡུམ་
གྱིས་དགང་བར་བྱའོ། ། ཡབ་ཡུམ་གྱི་སྦྱོར་མཚམས་ནས་བྱང་ཆུབ་ཀྱི་སེམས་རྣམས་འོད་ཀྱི་གོང་བུ་ལྟ་བུ་ཚན་པ་
པ་གཉིས་སུ་བསྡུས་ནས་བྱ་བ་ནི། བསྡུ་རྒྱུ་སྣང་མཐའི་བྱང་སེམས་རྣམས་ནི་ཁ་དོག་ཡིད་བཞིན་ནོར་བུ་པདྨ་རཱ་ག་
ལྟར་དམར་ཞིང་། རིན་འབྱུང་གི་དེ་རིན་ཆེན་གསེར་ལྟར་ཁ་དོག་སེར་པོའི་འོད་དེ་མདོག་ཅན་རྣམས་གཅིག་ཏུ་
བསྡུ་བར་བྱའོ། ། དེ་ལྟར་བསྡུས་ནས་འདོད་པ་སྟེ་བསྒྲུབ་བྱའི་ལུས་དང་ངག་དང་སེམས་ཀྱི་གནས་ལ་བྱང་
སེམས་སེར་པོ་དང་དམར་པོ་དེ་གཉིས་སོ་སོར་དབབ་པར་བྱའོ། ། དེ་ནས་རྣམ་སྣང་གི་སྐབས་ལྟར་བསྒྲུབ་བྱ་
རང་གི་མདུན་དུ་རིན་པོ་ཆེ་དང་པདྨ་ལ་བཞག་སྟེ། བྱང་ཆུབ་ཀྱི་སེམས་ཀྱི་བདུད་རྩིའི་རྒྱུན་བ་སྤུའི་བུ་ག་སྟེ་རྡོ་
རྗེའི་ལམ་ནས་བྱུང་བ་རྣམས། རིན་འབྱུང་དང་སྣང་མཐར་བསྐྱེད་དེ། རིན་ཆེན་འབྱུང་ལྡན་ཡབ་ཡུམ་གྱི་སྤྲིན་
རྣམས་བསྒྲུབ་བྱའི་སྟེང་གི་ནམ་མཁར་བརྟུལ་ཞུགས་ཅན་གྱི་རྣལ་འབྱོར་བས་སྤྲོ་བའམ། ཆོས་ཏེ་འོད་དཔག་མེད་
ཡབ་ཡུམ་གྱི་སྤྲིན་རྣམས་བསྒོམས་ནས་སྔར་བཞིན་སྤྲོ་བར་བྱའོ། ། དབང་བསྐུར་བ་ནི་ཡང་དག་བྱ་ནི་དེ་གཉིས་
སོ་སོ་ནས་ཡབ་ཡུམ་གྱི་བྱང་ཆུབ་ཀྱི་སེམས་ཀྱི་བསྒྲུབ་བྱའི་སྤྱི་བོར་དབང་བསྐུར་བ་ཡང་དག་པར་བྱའོ། ། གཉིས་
པ་ནི། རྡོ་རྗེ་བསམ་གཏན་ནས་ཏིང་ངེ་འཛིན་ཏོ་ཞེས་པ་སྟེ། རྡོ་རྗེ་བསམ་གཏན་བཤད་མ་ཐག་པ་འདི་ཡིས་ནི།
དེ་གང་དཀའ་བ་སྟེ་ནོར་སོགས་རྒྱས་དཀའ་བ་ཡང་རབ་ཏུ་འགེངས་པ་སྟེ་རྒྱས་པར་བྱེད་དོ། ། སྦྱིན་པའི་རྡོ་རྗེ་ནི་
བསྒྲུབ་བྱ་དེས་སྒྲུབ་པ་པོ་རང་ལ་འདོད་པའི་དོན་སྟེར་བར་འགྱུར་བས། ཡིད་བཞིན་གྱི་ནོར་བུ་དང་འདྲ་བ་དང་
ཡོ་བྱད་ཀྱི་དཔལ་དང་ལྡན་པར་འགྱུར་རོ། ། ཆོས་ཀྱི་སྤྲིན་ནི་འོད་དཔག་མེད་ཀྱི་ཚོགས་སོ། ། དེའི་དམ་ཚིག་
བཀོད་པ་ནི་སྙོམས་པར་འཇུག་པ་སྟེ། དེའི་ཏིང་ངེ་འཛིན་ཏོ། །དྲུག་པ་ལ་གཉིས། དངོས་ཀྱི་དོན་དང་།
ཕན་ཡོན་ཏིང་ངེ་འཛིན་གྱི་མིང་དང་བཅས་པའོ། ། དང་པོ་ནི། ནམ་མཁའི་དབྱིངས་ནས་དབབ་པར་བྱ་ཞེས་
པ་སྟེ། ནམ་མཁའི་དབྱིངས་ཀྱི་དབུས་སུ་ནི་ཡེ་ཤེས་ཀྱི་སའི་དབུས་སུ་ཆོས་འབྱུང་ནས་ཟླ་བ་ལས་བྱང་ཆུབ་པའི་
བར་དང༌། ཟླ་བའི་སྟེང་གི་ཕྱོགས་གཉིས་སུ་རྡོ་རྗེས་མཚན་པའི་རླུང་གི་དཀྱིལ་འཁོར་ཟླ་གམ་ལྟ་བུ་ལྗང་སྔོན་
140



༄༅། ། འདུས་པའི་རྩ་རྒྱུད་ཀྱི་ཊིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བསམས་ལ། རྡོ་རྗེ་ནམ་མཁའ་ནི་མི་བསྐྱོད་པ་དང་། ཆོས་ནི་འོད་དཔག་ཏུ་མེད་པའོ། ། དེའི་མདུན་སྟེ་ཆོས་
སྔོན་དུ་འགྲོ་བ་སྟེ་དོན་གྲུབ་པོ། ། གཟུགས་ནི་དེ་དག་གི་སྐུ་སྒོམ་པའི་ཏིང་ངེ་འཛིན་གཞན་གཉིས་སྔོན་དུ་བཏང་
ནས། ལས་རྒྱལ་མཆོག་གི་ཚེ། འདོད་པ་སྟེ་བསྒྲུབ་བྱ་དོན་གྲུབ་བམ་མི་བསྐྱོད་པའི་སྙིང་གར་བཞག་པར་བྱ་ལ།
སངས་རྒྱས་རྣམ་སྣང་སོགས་དང་། བྱང་ཆུབ་སེམས་དཔའ་བྱམས་པ་སོགས་རང་གི་ཕྱག་རྒྱ་དང་བཅས་པ་ཡིས་
ནམ་མཁའི་དཀྱིལ་འཁོར་ཡོངས་སུ་གང་བར་བསམས་ལ། འོད་ཟེར་ལྔ་ཡི་སྦྱོར་བ་ཡིས་ནི་དེ་བཞིན་གཤེགས་པ་
ལྔའི་སྐུ་མདོག་གི་བྱེ་བྲག་གིས་དེ་ནི་གཟི་བརྗིད་དེ་བྱང་སེམས་ཀྱི་རྒྱུན་རྣམ་པ་ལྔ་བསྒྲུབ་བྱ་དེ་ལ་དབབ་པར་
བྱའོ། །གཉིས་པ་ནི། དེ་ནི་དེ་མ་ཐག་ནས་ཏིང་ངེ་འཛིན་ཏོ་ཞེས་པ་སྟེ། དེས་སྒྲུབ་པ་བོ་དེ་ནི་དེ་མ་ཐག་ཏུ་སྟེ་
རིང་བོར་མི་ཐོགས་པར་སངས་རྒྱས་རྣམས་ཀྱི་ཐུགས་སུ་བྱོན་པར་འགྱུར་ཞིང་། འཇམ་དཔལ་གྱི་ནི་མདོག་དང་
འདྲ་བར་འགྱུར་རོ། ། གནས་ནི་རྒྱལ་བོ་སོགས་ཏེ་དེའི་ལས་ཐབས་བྱེད་པར་ལྟ་བུར་བསྒྲུབ་བྱ་དེ་འགྱུར་རོ། །
དེ་ནས་བསྒྲུབ་བྱ་དེ་རྣམ་སྣང་གི་སྐབས་ལྟར་སྙིང་ག་ནས་ཕྱུང་སྟེ་མདུན་དུ་རྡོ་རྗེའང་སྣ་ཚོགས་རྡོ་རྗེའི་གདན་ལ་
བཀོད་ནས། བདུད་རྩིའི་རྒྱུན་ཡུམ་གྱི་པདྨར་སྤྲོས་པ་རྣམས་ལྷར་གྱུར་བ་དགྱེས་པའི་བདག་ཉིད་ཅན་རྣམས་ཀྱིས་
བསྒྲུབ་བྱའི་སྤྱི་བོ་ནས་དབང་བསྐུར་བའི་དགའ་སྟོན་ཆེན་པོ་དེ་སྩོལ་བར་མཛད་པར་བསམ་མོ། ། དེས་ན་
བལྟས་པ་ཙམ་བསྐྱེད་ཅིང་བསྐྲུན་པ་ཉིད་ཀྱིས་ཀྱང་འགྲོ་བ་ཐམས་ཅད་དབང་དུ་འགྱུར་རོ། ། རིན་པོ་ཆེའི་དམ་
ཚིག་ནི་འཁོར་བསྒྱུར་གྱི་བློན་པོ་རིན་པོ་ཆེ་དང་མཉམ་པ་དང་། སྤྲིན་ནི་རྒྱལ་བློན་དེ་རྣམས་ཀྱི་ཚོགས་སོ། །
དེས་བཀོད་པ་ནི་དེ་རྣམས་ཀྱིས་བསྒྲུབ་བྱ་དེ་ལ་རིམ་གྲོ་བྱེད་པ་སྟེ་དེའི་ཏིང་ངེ་འཛིན་ཏོ། ། བདུན་པ་ནི། ནམ་
མཁའ་རྡོ་རྗེ་ནས་ཏིང་ངེ་འཛིན་ཏོ་ཞེས་པ་སྟེ། ནམ་མཁའ་རྡོ་རྗེ་སྟེ་མི་བསྐྱོད་པའི་རྣལ་འབྱོར་དང་ལྡན་པས་དང་
པོ་སྦྱོར་བ་དང་དཀྱིལ་འཁོར་རྒྱལ་མཆོག་གི་ཚེ། འཇིག་རྟེན་ལས་འདས་པའི་ལྷ་དྲག་པོ་རྣམས་སྤྲུལ་བའི་རྗེས་སུ།
ནམ་མཁར་སྲིན་པོ་དང་གནོད་སྦྱིན་ལ་སོགས་པ་དྲ་པག་ཅིང་ཁྲོ་ལ་རབ་ཏུ་བཏུམ་པ་དང་། ཝ་དང་བྱ་རོག་ལ་སོགས་
པར་ཚོགས་པ་དང་། བྱ་རྒོད་དང་ཁྱི་རྣམས་ཀྱིས་གང་བར་བསྒོམས་ལ། ལས་རྒྱལ་མཆོག་གི་ཚེ་མེ་ཡི་དཀྱིལ་
འཁོར་གྱི་དབུས་སུ་གནས་པའི་དགྲ་བོ་རྣམས་ནི་སྐྲག་པའི་ཕྱིར་ཁ་སྦྱར་དབྱེ་བ་བསྒོམ་མོ། ། དེ་ཡང་དགྲ་བོ་འདི་
ནི་སངས་རྒྱས་ཏེ་སེམས་ཅན་ཀུན་ལ་གནོད་པ་བྱེད་པའོ་སྙམ་དུ་བསམས་ནས་དེ་ལ་རྣལ་འབྱོར་འདི་སྦྱར་བར་བྱ་
སྟེ། གསོད་བྱེད་མཚོན་ཆ་སྣ་ཚོགས་པ་ཐོགས་པ་རྣམས་ཀྱིས་མནན་ནས་གཏུབ་པ་དང་། དེའི་རྒྱུ་མ་དང་ཁྲག་
དང་རྐང་ལ་ སོགས་ཐམས་ ཅད་སྲིན་པོ་སོགས་ཀྱིས་དྲངས་ནས་ཟོས་པར་རྣམ་པར་བསྒོམ་མོ། ། དེ་ལྟར་
བསྒོམས་ན་དགྲ་རྣམས་འཆི་བར་འགྱུར་རོ། ། གལ་ཏེ་ཚུལ་དེ་ལྟར་རབ་ཏུ་བསྒོམས་ན་སངས་རྒྱས་ཏེ་ཕར་ཕྱིན་
141



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐེག་པ་བའི་ཐེག་ཆེན་པ་དང་། རྡོ་རྗེ་འཛིན་པ་སྟེ་བསྐྱེད་རིམ་པ་དག་ཀྱང་ཟླ་བ་ཕྱེད་ནི་ཚུན་ཆད་ཀྱིས་འཆི་བར་
འགྱུར་བར་གདོན་མི་ཟའོ། ། རྡོ་རྗེ་སྤྲིན་ནི་མི་བསྐྱོད་པའོ། ། དམ་ཚིག་ནི་སྲིན་པོ་ལ་སོགས་པའོ། ། དེ་
རྣམས་ཀྱི་བསོད་པ་ནི་རྣམ་པར་འཕྲུལ་བ་སྟེ་དེའི་ཏིང་ངེ་འཛིན་ཏོ། ། གསུམ་པ་དེ་དང་འབྲེལ་བའི་ཏིང་ངེ་
འཛིན་ལ་གསུམ། སྔགས་ཀྱི་སྐུ་བསྐྱེད་པ། ཡེ་ཤེས་ཀྱི་སྐུ་བསྐྱེད་པ། དེ་གཉིས་ཉེ་བར་བསྡུ་བའོ། ། དང་པོ་
བཞི། རིགས་ལྔའི་དང་། ཡུམ་བཞིའི་དང་། ཁྲོ་བོ་བཅུའི་སྐུ་མདོག་ཕྱག་མཚན་སོགས་བཤད་པ་དང་། ལྷ་
རྣམས་ཀྱི་ཏིང་ངེ་འཛིན་གྱི་སྒོ་གཞན་མང་བོར་བསྟན་པའོ། ། དང་པོ་ནི། རྣམ་པར་སྣང་མཛད་ནས་སྣ་ཚོགས་
བསྣམས་པར་བསྒོམ་ཞེས་པ་སྟེ། རིགས་ལྔ་ལས་རྣམ་པར་སྣང་མཛད་ནི་ཞལ་གསུམ་པ། ཆར་མེད་པའི་སྟོན་
ཀའི་སྤྲིན་གྱི་མདོག་དང་འདྲ་བར་དཀར་བར་བསམ་པར་བྱ་སྟེ། དབུས་ནས་གཡོན་གྱིས་ཕྱེ་བའི་ཞལ་ནི་དཀར་
པོ་དང་ནག་པོ་དང་རབ་ཏུ་དམར་པོའོ། ། རལ་པ་ཐོར་ཚུགས་སུ་བཅིངས་པ་ལ་དབུ་རྒྱན་དག་གིས་བརྒྱན་
པའོ། ། རྡོ་རྗེ་ཅན་མི་བསྐྱོད་པ་ནི་ཞལ་གསུམ་པ་ཅན་དུ་བསམ་པར་བྱ་ཞིང་། དེ་ནི་དབུས་ནས་རིམ་པ་བཞིན་
ནག་པོ་དཀར་པོ་དམར་པོའི་ཞལ་ཅན་ཏེ་འབར་བའི་ཐོར་ཚུགས་ཀྱི་རྒྱུན་ཅན་ནོ། ། འཇིག་རྟེན་ཁམས་རྣམས་
འཁྲུགས་པ་སྟེ་གསལ་བར་བྱེད་པའི་ཉི་མའི་དཀྱིལ་འཁོར་ལྟ་བུའི་འོད་ཀྱིས་བསྐོར་བའོ། ། འདོད་ཆགས་ཅན་
འོད་དཔག་མེད་ནི་ཞལ་གསུམ་པ་ཅན་དུ་བསམ་ཞིང་། དེ་ནི་དམར་པོ་ནག་པོ་དཀར་པོའི་ཞལ་ཏེ། ཚུགས་དབུ་
རྒྱུན་དང་བཅས་པ་འདོད་པ་ལ་ལོངས་སྤྱོད་པ་ཅན་ནོ། ། དེ་ལྟར་སྐུ་གསུམ་པོ་དེ་བསྒོམས་ན་ངེས་པར་ལས་
རྣམས་འགྲུབ་པར་འགྱུར་རོ། ། དེ་ལས་རྣམ་སྣང་གི་འཁོར་ལོ་རྡོ་རྗེ་པདྨོ་གསུམ་གཡས་པའི་ཕྱག་ཏུ་བསྣམས་
པར་བསྒོམ་བྱར་བྱའོ། ། རྡོ་རྗེ་སྟེ་ལྷ་རྣམས་ནི་ཕྱག་དྲུག་པ་ཕྱག་ན་མཚོན་ཆ་བཟང་བོ་སྣ་ཚོགས་བསྣམས་པར་
བསྒོམ་པར་བྱའོ། ། དེས་རིན་འབྱུང་དང་དོན་གྲུབ་ཀྱང་མཚོན་ནོ། ། གཉིས་པ་ནི། སེམས་ཅན་ཀུན་ལ་ནས་
ཡེ་ཤེས་ཐོབ་པར་འགྱུར་ཞེས་པ་སྟེ། སེམས་ཅན་ཀུན་ལ་ཕན་པར་བཞེད་ལ་སངས་རྒྱས་སྤྱན་ནི་ཞལ་གསུམ་དག་
ཏུ་བསམ་པར་བྱ་སྟེ། དཀར་པོ་ནག་པོ་རབ་ཏུ་དམར་བའི་ཞལ་ཅན་མཛེས་པའི་གཟུགས་སུ་རབ་ཏུ་བསྒོམ་
མོ། ། མཁའ་སྐྱེས་སྤྱན་ནི་མཱ་མ་ཀཱི་སྟེ། དེ་ཉིད་རྒྱལ་མོ་ཆེ་སྟེ་བཙུན་མོའི་མཆོག་ཡིན་ལ། ཞལ་གསུམ་དུ་ནི་རྟོག་
པར་བསྒོམ་པར་བྱ་སྟེ། གནག་དང་དཀར་དང་དམར་བའི་ཚུལ་ལས་རྣམ་པ་ཅན་མཛེས་པའི་གཟུགས་སུ་རྣམ་
པར་བསྒོམ་མོ། ། ཆུ་སྐྱེས་སྤྱན་ནི་གོས་དཀར་མོ་སྟེ། དེ་ཉིད་རྒྱལ་མོ་ཆེ་ཡིན་ལ། ཞལ་གསུམ་དུ་ནི་རྣམ་པར་
བསྒོམ་པར་བྱ་སྟེ་དམར་དང་གནག་དང་དཀར་བའི་ཞལ་ཅན་ཁ་དོག་མཛེས་པར་རྣམ་པར་བསྒོམ་མོ། ། རིག་
མ་རྡོ་རྗེ་ཨུཏྤལ་བསྣམས་པ་ནི་སྒྲོལ་མ་སྟེ། ཞལ་གསུམ་རབ་ཏུ་གསལ་བའི་མདངས་དང་ལྡན་ཞིང་། སེར་དང་
142



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གནག་དང་དཀར་བའི་ཞལ་ཅན་སྟེ། རིན་ཆེན་སྒྲོལ་མའོ། ། འགྲེལ་བར་དམ་ཚིག་སྒྲོལ་མའི་དབང་དུ་བྱས་
ནས་དོན་གྲུབ་དང་འདྲ་བར་གསུངས་སོ། ། དེ་ལྟར་བསྒོམས་ན་ཡེ་ཤེས་མཆོག་ཐོབ་པར་འགྱུར་རོ། ། གསུམ་
པ་ནི། ཁྲོ་བོ་ཆེན་པོ་གཤིན་རྗེ་གཤེད་ནས་གཙུག་ཏོར་རྒྱལ་ཞེས་པའི་བར་ཏེ། འདི་དག་གོ་སླ་བར་དགོངས་ནས་
འགྲེལ་བ་དང་། མཆན་བུ་གཉིས་སུ་ཚིག་འགྲེལ་མ་གསུངས་ཀྱང་། འདིར་ཚིག་འགྲེལ་ཙམ་བྱས་ན་ཁྲོ་བོ་ཆེན་པོ་
གཤིན་རྗེ་གཤེད་ནི་ནག་དཀར་དམར་བའི་ཞལ་གསུམ་པ་དྲག་པོའི་འོད་དམར་པོ་བཟང་བོ་འཕྲོ་བ་རྣམ་པ་སྟེ་
གཏུམ་པ། འཇིགས་པ་འཇིག་རྟེན་པའི་ལྷ་ཆེན་པོ་དང་གཤིན་རྗེ་དག་ཀྱང་འཇིགས་པར་བྱེད་པ་ཁ་དོག་ནག་
པོར་རབ་ཏུ་བསྒོམ་མོ། ། གཞན་གྱིས་མི་ཐུབ་པའི་ཁྲོ་བོ་ཆེན་པོ་ནི་ཞལ་ནས་ཧ་ཧ་སོགས་དྲག་ཏུ་བཞད་པའི་སྒྲ་
ཆེན་པོ་འབྱིན་པ་དཀར་ནག་དམར་བའི་ཞལ་གསུམ་པ་སྐུ་ལས་འོད་ཟེར་དམར་པོ་མང་བོ་དག་རབ་ཏུ་འཕྲོ་བ་
རྣམ་པར་བསམ་མོ། ། ཁྲོ་བོ་ཆེན་པོ་རྟ་མགྲིན་ནི་སྐལ་པ་སྲེག་པའི་མེ་བཞིན་དུ་དམར་ཞིང་རབ་ཏུ་འབར་བ་
དམར་ནག་དཀར་བའི་ཞལ་གསུམ་པ་གདུག་པ་ཅན་ཞབས་ཀྱིས་མནན་པར་སྦྱོར་བ་སྟེ་རྣལ་འབྱོར་ཅན་གྱིས་རྟག་
ཏུ་བསྒོམ་མོ། ། རྡོ་རྗེ་མི་འཆི་ཁྲོ་བོ་ཆེན་པོ་བདུད་རྩི་འཁྱིལ་པ་ནི་འོད་ཟེར་འཕྲོ་པ་ཀུན་ཕན་འཁྲུག་ཅིང་{ འོད་
ཟེར་རྣམས་ཀྱང་དྲག་པོའི་གནམ་ལྕགས་ཀྱི་འཁོར་ལོ་རབ་ཏུ་འབར་བ་དང་འདྲ་བས་འཇིགས་པ་ལྷ་ཆེན་ལོབ་
འདྲེན་དང་གནོད་སྦྱིན་དག་ཀྱང་འཇིགས་པར་བྱེད་པར་བསྒོམ་མོ། ། འདོད་པའི་ཡེ་ཤེས་ནི་ཁྲོ་བོ་ཆེན་པོ་
འདོད་རྒྱལ་ཏེ། ནག་དཀར་དམར་བའི་ཞལ་གསུམ་པ་ནི་འཇིགས་པ་བྱེད་པ་དང་། ཕྱག་གཞན་བཞི་དང་ཧཱུཾ་
མཛད་ཀྱི་ཕྱག་རྒྱ་དང་བཅས་པ་དྲུག་དང་ལྡན་པ་གདུག་པ་ཅན་འཇིགས་པར་བྱེད་པའི་མཆོག་ཊཀྐི་རྒྱལ་པོ་རབ་
ཏུ་བསྒོམ་མོ། ། ཁྲོ་བོ་ཆེན་པོ་སྟོབས་པོ་ཆེ་ནི་ཡེ་ཤེས་ཀྱིས་འཇིག་རྟེན་གསུམ་གྱི་མུན་པ་སེལ་བ། གདུག་པ་ཅན་
ཐམས་ཅད་འཇོམས་པར་བྱེད་པ། ནག་དཀར་དམར་བའི་ཞལ་གསུམ་པར་ནི་རྟག་པར་བསྒོམ་མོ། ། ཁྲོ་བོ་
ཆེན་པོ་དབྱིག་སྔོན་ཅན་ནི་ཁམས་གསུམ་གྱི་བདག་པོ་དག་ཀྱང་འཇིགས་པར་བྱེད་པ་སྔོ་དཀར་དམར་པའི་ཞལ་
གསུམ་དང་ལྡན་པ། རྡོ་རྗེ་གསུམ་དབྱེར་མེད་པའི་རྡོ་རྗེ་འཆང་ལས་བྱུང་ཞིང་འོད་ཟེར་འབར་བ་རྣོན་པོ་སྟེ་ཚ་
ཞིང་གཟོད་པར་དཀའ་བ་ཅན་དུ་བསྒོམ་མོ། ། རྡོ་རྗེ་མི་གཡོ་ཁྲོ་བོཆེ་ནི་རྡོ་རྗེ་གསུམ་དབྱེར་མེད་པའི་རྡོ་རྗེ་སེམས་
དཔའི་ལས་བྱུང་ཞིང་མི་གཡོ་བ་ནི་སྤྱན་གཡོ་བ་ཞེས་པ་ལྟར་རོ། །ཞི་བ་ནི་གཞོན་ཤ་ཅན་ཏེ་ཕྱག་ན་རལ་གྲི་དང་
ཞགས་པ་བསྣམས་པར་བརྟུལ་ཞུགས་ཅན་ཏེ་རྣལ་འབྱོར་བས་ནག་དཀར་དམར་བའི་ཞལ་གསུམ་པ་ཅན་དུ་
བསྒོམ་མོ། ། ཁྲོ་བོ་གཙུག་ཏོར་འཁོར་ལོས་བསྒྱུར་བ་ནི་ཡི་གེ་གཅིག་སྟེ་ཧཱུཾ་ཡིག་གི་ངོ་བོར་གྱུར་བར་བཤད་
དོ། ། འོད་ཟེར་དག་ནི་ཀུན་ཏུ་འཕྲོ་ཞིང་སྔོ་དཀར་དམར་བའི་ཞལ་གསུམ་འབར་བ་སྟེ། དེ་འདྲ་བའི་འཁོར་
143



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལོས་སྒྱུར་བའི་མཚན་ཅན་གྱི་བསམ་གཏན་དཀྱིལ་འཁོར་བསྒོམ་པར་བྱའོ། ། གནོད་མཛེས་གཉིས་མེད་ཀྱི་ཡེ་
ཤེས་མཆོག་འཛིན་པ། འཇིགས་པའི་རྒྱ་མཚོའི་མདོག་ལྟ་བུ་ཡང་དག་བྱེད་པ་ཅན། སྔོ་དཀར་དམར་བའི་ཞལ་
གསུམ་འབར་བའི་འོད་འཁྲོ་བ་ཅན་གྱི་བསམ་གཏན་གྱི་དཀྱིལ་འཁོར་ནི་བཀའི་འཁོར་ལོ་ཏེ་དྲག་ལས་དང་སྲུང་
འཁོར་གྱི་སྐབས་སུ་ཡང་བསྒོམ་པར་བྱའོ། ། ཞར་བྱུང་དུ་གཟི་བརྗིད་ཕུང་བོ་དང་གཙུག་ཏོར་རྒྱལ་བ་ལ་སོགས་
པའིཁྲོ་བོ་གཞན་ཡང་ཡོད་དོ། ། བཞི་བ་ནི། གང་གཞན་ནས་ཤིན་ཏུ་འཕགས་ཞེས་པ་སྟེ། གང་གཞན་
སྔགས་ཀྱི་འཁོར་ལོ་ཅན་ནི་བྱམས་པ་ལ་སོགས་པའོ། ། དམ་ཚིག་ནི་ལྷ་རང་རང་གི་རིགས་སོ། ། འདི་རྣམས་
ཀྱིས་དེ་དག་ལ་ལོངས་སྤྱོད་པས་ན་དམ་ཚིག་ལོངས་སྤྱོད་དེ་རྡོ་རྗེ་ལ་སོགས་པའི་ཕྱག་མཚན་རྣམས་འཛིན་པའི་
དབྱེ་བས་སོ་སོ་བ་དག་ཏུ་བསྒོམ་པར་བྱའོ། ། སྔགས་ཀྱི་ལྷ་རྣམས་ཀྱི་ནི་ཏིང་ངེ་འཛིན་དཔག་ཏུ་མེད་པ་ཞིག་
བཤད་པ་ཡིན་ཏེ། ཁྲོ་བོ་བཅུ་བོ་དག་ནི་རེ་རེ་ལ་ཡང་བྲན་ཕོ་བྲན་མོ་ལ་སོགས་པའི་དབྱེ་བས་ནི་གྲངས་མེད་པ་
ནམ་མཁའི་སྟེང་དུ་ཤིན་ཏུ་འཕགས་པ་སྟེ་ནམ་མཁའི་ཁམས་ལས་ཀྱང་ལྷག་པར་འགྱུར་རོ། ། གཉིས་པ་ཡེ་ཤེས་
ཀྱི་སྐུ་བསྐྱེད་པ་ལ་གསུམ། ཟུང་འཇུག་ལོངས་སྐུ་ལ་གནས་པས་རིགས་ལྔའི་སྤྲུལ་སྐུ་བསྐྱེད་པ་དང་། ཡུམ་བཞིའི་
སྤྲུལ་སྐུ་བསྐྱེད་པ་དང་། ཁྲོ་བོ་བཅུའི་སྤྲུལ་སྐུ་བསྐྱེད་པའོ། ། དང་པོ་ནི། ནམ་མཁའི་དབྱིངས་ནས་ཏིང་ངེ་
འཛིན་ཏོ་ཞེས་པ་སྟེ། ནམ་མཁའི་དབྱིངས་ནི་འོད་གསལ་ལོ། ། དེའི་དབུས་སུ་གནས་པར་ནི་དེ་ལས་བྱུང་བའི་
གསལ་བའི་དཀྱིལ་འཁོར་ཏེ་སྣང་བ་གསུམ་མོ། ། དམ་པ་ནི་འོད་གསལ་གྱི་རླུང་སེམས་ཙམ་ལས་ལྷ་བསྐྱེད་ནུས་
པ་སྟེ། འོད་གསལ་ལས་སངས་རྒྱས་ཏེ་ཟུང་འཇུག་ལོངས་སྐུའི་གཟུགས་ནི་རབ་ཏུ་བསྒོམས་ཤིང་བསྐྱེད་ལ། དེ་
ནས་དེས་སྤྲུལ་སྐུ་རྣམ་པར་སྣང་མཛད་རྣམ་པར་བསམ་ཞིང་སྤྲོ་བར་བྱའོ། ། སྐུ་དེ་གཉིས་ནི་གསལ་ཞིང་དྲི་མ་
ཀུན་དང་བྲལ་བའི་ཟླ་བ་བཞིན་ནོ། །ཞི་བའི་ཉམས་དང་ལྡན་ཞིང་། འོད་ཟེར་སྣ་ཚོགས་འདྲ་བའི་འོད་ནི་
འོད་ཟེར་ལྔས་བསྐོར་བའོ། ། མེ་ལོང་ལས་ཡང་དག་པར་བྱུང་བ་སྟེ་དེར་ཤར་བའི་གཟུགས་བརྙན་ལྟ་བུའོ། །
ཁམས་གསུམ་པོ་དག་གི་དཀྱིལ་འཁོར་ཏེ་དེའི་རྒྱུན་དུ་གྱུར་ཅིང་། མཚན་དཔེའི་རྒྱན་རྣམས་ཀུན་གྱིས་བརྒྱན་པ་
དག་གོ ། དེ་ལྟར་བདག་ཉིད་བསམས་ན་དེ་ཡིས་བྱང་ཆུབ་མི་གནས་པའི་མྱང་འདས་མཐོང་ངོ༌། ། དེ་ལྟ་བུའི་
བསམ་ཏན་རྡོ་རྗེ་རབ་ཏུ་བསྒོམ་པ་འདི་ཡིས་སངས་རྒྱས་ཀྱི་ཆེ་བའི་བདག་ཉིད་འཇིག་རྟེན་ཐམས་ཅད་དབང་བྱེད་
པ་ཚེ་སྟེ་ལུས་འདི་ཉིད་ལ་འཐོབ་པར་འགྱུར་རོ། ། རྣམ་པར་སྣང་མཛད་ཀྱི་རྫོགས་རིམ་གྱི་དམ་ཚིག་ཐམས་ཅད་
འབྱུང་བ་མཛེས་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། ། རྡོ་རྗེའི་དཀྱིལ་འཁོར་དམ་པ་ནི་སྣང་བ་གསུམ་
མོ། ། ནམ་མཁའི་དབྱིངས་ཀྱི་དབུས་སུ་བསམ། སངས་རྒྱས་གཟུགས་ནི་རབ་བསྒོམས་་ནི་སྔར་བཞིན་
144



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ནོ། ། དེ་ནས་སྤྲུལ་སྐུ་རྡོ་རྗེ་སེམས་དཔའ་རྣམ་པར་བསམ་པར་བྱ་སྟེ། དྲག་པོའི་ཉམས་དང་ལྡང་བའི་ཁྲོས་
པའོ། ། གསལ་བའི་ལུས་དང་འདྲ་བ་སྟེ་རྡོ་རྗེ་འཆང་དང་འདྲ་བའོ། ། འབར་བ་སྣ་ཚོགས་མཉམ་པའི་འོད་ནི་
འོད་ཟེར་ཁ་དོག་སྣ་ཚོགས་པའོ། ། རྣམ་པའི་མཆོག་རྣམས་ཀུན་དང་ལྡན་ནི་མཚན་དཔེས་བརྒྱན་པའོ། །
རྒྱུན་རྣམས་ཀུན་གྱིས་རྣམ་པར་བརྒྱན་ནི་རིན་པོ་ཆེས་བརྒྱན་པའོ། ། ཞི་བའི་ཡེ་ཤེས་ཀྱི་མཆོག་འབྱུང་བའི་
གནས་དེ་བསྒོམས་ན་མྱུར་དུ་རྡོ་རྗེ་འཆང་ཉིད་ཐོབ་པར་འགྱུར་རོ། ། བསམ་གཏན་རྡོ་རྗེ་རབ་ཏུ་བསྐུལ་བར་
བྱེད་པའི་རྣལ་འབྱོར་འདིས་ནི་རྡོ་རྗེའི་བདག་ཉིད་ཆེན་པོ་སངས་རྒྱས་སེམས་ཅན་ཐམས་ཅད་ལ་དབང་བྱེད་པ་
ཉིད་ཚེ་འདི་ཉིད་ལ་ཐོབ་པར་འགྱུར་རོ། ། དེ་ཚིག་སྟེ་ཟུང་འཇུག་པ་ཐམས་ཅད་ཀྱི་འབྱུང་བ་མཛེས་པའི་རྡོ་རྗེ་སྟེ་
མི་བསྐྱོད་པ་འབྱུང་བ་ཞེས་བྱ་བའི་ཏིང་ངེ་འཛིན་ཏོ། །ཆོས་ཀྱི་དཀྱིལ་འཁོར་དམ་པ་སྣང་བ་གསུམ་མོ། །
ནམ་མཁའ་རྡོ་རྗེའི་དབུས་སུ་བསམ། སངས་རྒྱས་གཟུགས་ནི་རབ་བསྒོམས་ལ་ནི་སྔར་ལྟར་རོ། ། ཆོས་ཀྱི་
སེམས་དཔའ་སྤྲུལ་སྐུ་འོད་དཔག་མེད་རྣམ་པར་བསྒོམ་པར་བྱ་སྟེ། དེ་ཡང་གསལ་བའི་ལུས་འཛིན་པ་དང་ཞི་
བའི་ཉམས་རྫོགས་ཤིང་། རྒྱན་རྣམས་ཀུན་གྱིས་རྣམ་པར་བརྒྱན་པ་འོད་ཟེར་སྤྲིན་གྱི་འཁོར་ལོ་ཆེན་པོ་རྣམ་པར་
འཕྲོ་བར་རབ་ཏུ་བསྒོམ་མོ། ། དེ་ལྟར་བསྒོམ་པ་འདི་ཡིས་ཆོས་ཀྱི་བདག་ཉིད་ཆེན་པོ་སྐུ་གསུམ་སྟེ་རྡོ་རྗེ་གསུམ་
དབྱེར་མི་བྱེད་པ་ལས་བྱུང་བ་ཡེ་ཤེས་རྒྱ་མཚོས་རྣམ་པར་བརྒྱན་པའི་ཟུང་འཇུག་རྡོ་རྗེ་འཆང་ཚེ་འདི་ཉིད་ལ་ཐོབ་
པར་འགྱུར་རོ། ། ཆོས་ཀྱི་སེམས་དཔའ་འོད་དཔག་མེད་ཀྱི་དམ་ཚིག།ས་འབྱུང་བའི་རྡོ་རྗེ་ཞེས་བྱ་བའི་ཏིང་ངེ་
འཛིན་ཏོ། ། གཉིས་པ་ནི། ཟླ་བའི་དཀྱིལ་འཁོར་ནས་ཏིང་ངེ་འཛིན་ཏོ་ཞེས་པ་སྟེ། ཟླ་བའི་དཀྱིལ་འཁོར་ཏེ།
དམ་པ་ནི་ནམ་མཁའ་རྡོ་རྗེའི་དབུས་སུ་བསམ་པ་དང་སངས་རྒྱས་གཟུགས་ནི་རབ་བསྒོམས་ནི་སྔར་ལྟར་རོ། །
སྤྱན་གྱི་མཆོག་སྟེ་སྤྲུལ་སྐུ་སྤྱན་མ་རྣམ་པར་བསྒོམ་པར་བྱ་སྟེ། ཞལ་བཟང་སྤྱན་ནི་རབ་ཏུ་ཡངས་པ་དང་། སྣ་
ཚོགས་རྒྱན་གྱིས་རྣམ་པར་བརྒྱན་ཅིང་། ལྷ་མོའི་མཚན་ཉིད་སྒེག་པ་སོགས་པའི་ཉམས་ཐམས་ཅད་རབ་ཏུ་
རྫོགས་ལ། བུད་མེད་སྒྱུ་མ་ལྟ་བུའི་འཕྲུལ་གྱི་མཆོག་དང་ལྡན་པ་ཁམས་གསུམ་པོ་དག་ཏུ་དབང་བྱེད་པ་དང་།
ཡེ་ཤེས་ཐམས་ཅད་གྲུབ་པར་བྱེད་པའི་འཁོར་ལོ་ནི་ཡིད་བཞིན་ནོར་བུ་ལྟར་དངོས་གྲུབ་སྟེར་བར་བྱེད་པ་སྟེ་ཕྱག་
ཏུ་འཁོར་ལོ་དེ་ལྟ་བུ་བསྣམ་པ་བསྒོམས་པར་བྱའོ། ། སྤྱན་གྱི་སྟེ་སྤྱན་མའི་དམ་ཚིག་ནི་དེའི་ཕྱག་ཆེན་ནོ། །
ཕྱག་གི་མཆོག་ནི་ཕྱག་གི་འཁོར་ལོ་སྟེ་དེ་དང་ལྡན་པ་ཞེས་བྱ་བའི་ཏིང་ངེ་འཛིན་ཏོ། ། རྡོ་རྗེའི་དཀྱིལ་འཁོར་འོད་
མཆོག་ཅན་ནི་སྣང་བ་གསུམ་སྟེ། ནམ་མཁའ་རྡོ་རྗེའི་དབུས་འོད་གསལ་ལས་ལུགས་ལྡོག་ཏུ་བྱུང་བར་བསམ་
མོ། །འོད་གསལ་ལས་སངས་རྒྱས་ཟུང་འཇུག་གི་གཟུགས་ནི་རབ་ཏུ་བསྒོམས་ཏེ། དེ་ནས་ནམ་མཁའ་སྟེ་མི་
145



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྐྱོད་པའི་རྡོ་རྗེའི་མཆོག་ནི་དེའི་ཡུམ་སྤྲུལ་སྐུ་མཱ་མ་ཀཱི་བསྒོམ་པར་བྱ་སྟེ། ཞལ་མདངས་བཟང་ལ་སྤྱན་ནི་རབ་ཏུ་
ཡངས་པ་དེའི་ཕྱག་ན་ཨུཏྤལ་མཐིང་ཀ་སྟེ་སྔོན་པོ་རྩ་བ་དམར་བ་བསྣམས་པའོ། ། ཡང་ན་ལྷའི་སྐུ་མདོག་དང་
སྦྱར་རོ། ། ལྷ་མོའི་མཛེས་པའི་མཚན་རྣམས་ཐམས་ཅད་རབ་ཏུ་རྫོགས་པའི་ནམ་མཁའི་རྡོ་རྗེ་མཆོག་རང་ནི་མཱ་
མ་ཀི་བསྒོམ་པར་བྱ་སྟེ། དེ་ནི་ཁམས་གསུམ་པོ་དག་གིས་ཕྱག་བྱས་པ་སངས་རྒྱས་ཀྱི་བྱང་ཆུབ་ཀྱི་དངོས་གྲུབ་སྟེར་
བར་བྱེད་པའི་མཆོག་གོ ། དངོས་གྲུབ་རྡོ་རྗེ་ཅན་སྟེ་སྒྲུབ་པ་བོའི་གསང་བར་གྱུར་བའོ། ། འདིར་ཨུཏྤལ་སྔོ་
དམར་ཕྱག་ན་བསྣམས་ཞེས་པ་ཞིག་སྣང་བ་ནི་ལ་ལར་མེད་དོ། ། ནམ་མཁའ་ནི་འོད་གསལ་ལོ། ། ཡུམ་ནི་
འོད་གསལ་དེ་སྐྱེད་པར་བྱེད་པའི་མི་བསྐྱོད་པའོ། ། རིན་པོ་ཆེའི་འོད་ཀྱི་སྤྲིན་ནི་དེའི་ཚོགས་སོ། ། རྡོ་རྗེ་ནི་
རིན་འབྱུང་དང་དེ་ཚིམ་པར་བྱེད་པ་ནི་མཱ་མ་ཀཱི་སྟེ་དེའི་ཏིང་ངེ་འཛིན་ཏོ། ། ཆོས་ཀྱི་དཀྱིལ་འཁོར་དམ་པ་ནི་ཡེ་
ཤེས་གསུམ་མོ། ། དེ་ནམ་མཁའ་རྡོ་རྗེ་འོད་གསལ་གྱི་དབུས་སུ་བསམ་པ་ནི་སྔར་ལྟར་རོ། ། སངས་རྒྱས་ཟུང་
འཇུག་གི་གཟུགས་ནི་རབ་ཏུ་བསྒོམས་ལ། དེ་བས་རྡོ་རྗེ་ཆོས་མ་སྟེ་སྤྲུལ་སྐུ་གོས་དཀར་མོ་རབ་ཏུ་བསྒོམ་པར་བྱ་སྟེ།
ཞལ་མདངས་བཟང་ཞིང་སྤྱན་ནི་རབ་ཏུ་ཡངས་པ་སྟེ་ཅུང་ཟད་གདངས་པའོ། ། པདྨ་རཱ་གའི་མདོག་དང་འདྲ་
བ་དམར་པོའོ། ། སྒྱུ་མས་མཚན་པ་ནི་འོད་གསལ་ཏེ་དེ་ཉིད་མཆོག་ཡིན་ཞིང་དེ་ལས་བྱུང་བའོ། ། འདོད་
ཚོགས་ཆགས་པ་འཛིན་ནི་འོད་དཔག་མེད་དེ། དེའི་སྡུག་པ་ནི་གོས་དཀར་མོའོ། ། དེ་ཉིད་ལྷ་མོའི་མཚན་ཉིད་
ཐམས་ཅད་ཡོངས་སུ་རྫོགས་ཤིང་། རྒྱན་རྣམས་ཀུན་གྱིས་བརྒྱན་པ་ཡི་སངས་རྒྱས་དངོས་གྲུབ་ཐམས་ཅད་སྟེར་
བར་རབ་ཏུ་བསྒོམ་པའོ། ། ཆོས་ཀྱི་ཡེ་ཤེས་ཏེ་འོད་དཔག་མེད་ཀྱི་རིགས་རྣམས་ཀྱི་འབྱུང་གནས་མཆོག་དེ་དམ་
ཚིག་རྡོ་རྗེ་ཅན་ཏེ་སྒྲུབ་པ་བོ་རྣམས་ཀྱི་གསང་བ་སྟེ། ། ཨུཏྤལ་དམར་པོ་ཕྱག་ན་བསྣམས་པའོ། ། ཆོས་ཀྱི་དམ་
ཚིག་འོད་དཔག་མེད་དེའི་དེ་ཁོ་ན་ཉིད་དང་རོ་གཅིག་པའི་ཡེ་ཤེས་ནི་མངོན་པར་བྱང་ཆུབ་པ་སྟེ། དེ་ཀུན་ཏུ་སྟོན་
པའི་རྡོ་རྗེ་ནི་གོས་དཀར་མོ་ཡིན་ལ་དེའི་ཏིང་ངེ་འཛིན་ཏོ།།དངོས་གྲུབ་དཀྱིལ་འཁོར་དམ་པ་ནི་སྣང་བ་གསུམ་
མོ། ། དེ་ནམ་མཁའ་རྡོ་རྗེ་འོད་གསལ་གྱི་དབུས་སུ་སྟེ་དེ་ལས་ལུགས་ བཟློག་ཏུ་བྱུང་བར་བསམ་པ་དང་།
སངས་རྒྱས་རེ་རེ་ཟུང་འཇུག་གི་གཟུགས་ནི་རབ་ཏུ་བསྒོམས་ལ། དེས་སྤྲུལ་སྐུ་སྒྲོལ་མའི་མཆོག་ནི་བསྒོམ་པར་བྱ་
སྟེ། ཞལ་མདངས་བཟང་ཞིང་སྤྱན་ནི་རབ་ཏུ་ཡངས་པ་དང་སྣ་ཚོགས་པའི་རྒྱན་གྱིས་རྣམ་པར་བརྒྱན་པའི་ཁ་
དོག་ལྗང་སེར་འདྲ་བའི་འོད་ཅན་ནི་སྒྲོལ་མ་ལ་རིན་ཆེན་སྒྲོལ་མ་དང་དམ་ཚིག་སྒྲོལ་མ་གཉིས་ཡོད་པའི་དབང་དུ་
མཛད་དོ། ། བུད་མེད་དེ་ལྷ་མོའི་སྒྱུ་མའི་རྣམ་རོལ་གྱིས་འདོད་པས་རབ་ཏུ་མྱོས་པའི་རྡོ་རྗེ་སྟེ་འོད་གསལ་གྱི་ཏིང་
ངེ་འཛིན་ལས་བྱུང་བ་སེམས་ཅན་ཀུན་གྱིས་ཕྱག་བྱས་པ་ཨུཏྤལ་སེར་པོའམ། སྔོན་པོའི་མདོག་དང་འདྲ་བའི་
146



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཕྱག་མཚན་གསལ་བ་ཕྱག་ན་བསྣམས་པར་བསྒོམ་མོ། ། དམ་ཚིག་ནི་དོན་གྲུབ་དང་སྒྲོལ་མ་ནི་དེའི་བཙུན་མོའི་
མཆོག་ཡིན་ལ། དེ་དང་ལྡན་པ་ཤེས་བྱ་བའི་ཏིང་ངེ་འཛིན་ཏོ། ། གསུམ་པ་ནི། ཉི་མའི་དཀྱིལ་འཁོར་ནས་
ཏིང་ངེ་འཛིན་ཏོ་ཞེས་པ་སྟེ། ཉི་མའི་དཀྱིལ་འཁོར་སྣང་བ་གསུམ་དང་དམ་པ་ནི་མཆོག་གོ ། ནམ་མཁའ་རྡོ་རྗེ་
ནི་དོན་གྱི་འོད་གསལ་ལོ། ། དབུས་སུ་གནས་པར་བསམ་པ་ནི་དེ་ལས་ལུག་ཟློག་ཏུ་སྣང་བ་གསུམ་དང་རྡོ་རྗེའི་སྐུ་
འབྱུང་བའོ། ། དེ་ལས་སངས་རྒྱས་ཏེ་ཟུང་འཇུག་རྡོ་རྗེའི་གཟུགས་ཏེ་རབ་ཏུ་བསྒོམས་ལ་ཞེས་པ་ནི་འོག་མ་
རྣམས་ལ་ཡང་འདྲའོ། ། དེ་ནས་དེས་སྤྲུལ་སྐུ་གཤིན་རྗེ་བ།ཤེད་མཆོག་རྣམ་པར་བསྒོམ་པར་བྱ་སྟེ། དེ་ནི་འབར་
བ་འོད་ཟེར་མང་བོ་འཕྲོ་ཞིང་འཇིག་པར་བྱེད་པའི་དཀྱིལ་འཁོར་ཏེ་སྙིང་པོ་དང་རབ་ཏུ་ཁྲོས་པའི་རྣམ་པ་ཅན་
ནོ། ། སྤྱན་གསུམ་དམར་ཞིང་མཆེ་བ་རྣམ་པར་གཙིགས་ཤིང་ཕྱག་གཡས་ཀྱི་དང་པོ་ན་དབྱུག་པ་ཡིན་ཀྱང་།
ལས་སྒྲུབ་པའི་ཚེ་རལ་གྲི་བསྣམས་པར་བསྒོམ་པར་བཤད། རྣམ་པར་སྣང་མཛད་དབུ་རྒྱན་དུ་རྣམ་པར་བསྒོམས་
ན་རྡོ་རྗེ་ཅན་སྒྲུབ་པ་བོ་ནི་དགྱེས་པར་འགྱུར་རོ། ། འདི་ནི་ཡེ་ཤེས་རྡོ་རྗེ་ཅན་སྒྲུབ་པ་བོའི་ཁྲོ་བོ་ཀུན་གྱི་དམ་ཚིག་
ནི་མ་རུངས་པ་འདུལ་པར་བྱེད་པ་ཡིན་ནོ། ། གཤིན་རྗེ་གཤེད་ཀྱི་སྤྲོ་བ་སྟེ་སྤྲོ་མཁན་གྱིས་ལྷ་དེ་སྣང་བར་བྱེད་
པའི་སྒོ་བཀོད་པ་བསྒོམ་པ་ཞེས་བྱ་བའི་ཏིང་ངེ་འཛིན་ཏོ། ། ཉི་མའི་དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་
དབུས་སུ་བསམས་ནས། སངས་རྒྱས་ཀྱི་གཟུགས་ནི་རབ་ཏུ་བསྒོམས་པའི་བར་སྔར་ལྟར་བྱས་ལ། ཁྲོ་བོ་གཞན་
གྱིས་མི་ཐུབ་པ་རབ་ཏུ་བསྒོམ་པར་བྱ་སྟེ། འབར་བའི་འོད་ཟེར་མང་བོ་འཕྲོ་བ་ཅན་སྦྲུལ་གྱི་རྒྱན་གྱིས་བརྒྱན་ཞིང་
དེའི་སྐ་རགས་ཅན་ནོ། ། རྡོ་རྗེ་དགྱེས་པ་བཞད་པའི་ཉམས་ཅན་གདུག་པ་རྣམས་ལ་འཇིགས་འཇིགས་གྱི་རྣམ་
པར་ལྟ་བར་བྱེད་པ་དང་། ཁ་དོག་དཀར་པོ་རབ་ཏུ་བསྒོམ་ཞིང་མི་བསྐྱོད་དམ་ཚིག་དབུ་རྒྱན་དུ་བྱས་ལ་བསམས་
ན་རྡོ་རྗེ་ཅན་སྒྲུབ་པ་བོ་དག་མཉེས་པར་འགྱུར་རོ། ། འདི་ནི་ཡེ་ཤེས་བློ་ཅན་སྒྲུབ་པ་བོའི་ཁྲོ་བོ་ཀུན་གྱི་དམ་ཚིག་
གོ ། གཞན་གྱིས་མི་ཐུབ་པའི་རྡོ་རྗེ་བཀོད་པ་ཞེས་བྱ་བའི་ཏིང་ངེ་འཛིན་ཏོ། །ཉི་མའི་དཀྱིལ་འཁོར་དམ་པ་ནི་
ནམ་མཁའ་རྡོ་རྗེའི་དབུས་སུ་བསམས་ནས་སངས་རྒྱས་གཟུགས་ནི་རབ་ཏུ་བསྒོམས་ལ། རྡོ་རྗེ་རྟ་མགྲིན་ནི་རབ་
ཏུ་བསྒོམ་པར་བྱ་སྟེ། དེ་ནི་ཁྲོ་བོའི་འོད་ཟེར་མང་བོ་དག་ཐམས་ཅད་དུ་ནི་རྣམ་པར་འཕྲོ་ཞིང་གདུག་པ་ཅན་
ཐམས་ཅད་ཀྱི་གཙོ་བོ་ཞབས་ཀྱིས་མནན་པ་ཁ་དོག་དམར་པོར་རྣམ་པར་བསམ་མོ། ། དེ་ལ་རྫོགས་པའི་སངས་
རྒྱས་འོད་དཔག་མེད་དབུ་རྒྱན་དུ་ལྷ་བསྒོམས་ན་རྡོ་རྗེ་ཅན་དག་མཉེས་སོ། ། འདི་ནི་རྡོ་རྗེ་ཡེ་ཤེས་ཅན་གྱི་ཁྲོ་བོ་
ཀུན་གྱི་དམ་ཚིག་ཡིན་ནོ། ། རྟ་མགྲིན་བསྐྱེད་པ་འབྱུང་བ་རྣམ་པར་བཀོད་པ་ཞེས་བྱ་བའི་ཏིང་ངེ་འཛིན་
ཏོ། ། ཉི་མའི་དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་དབུས་སུ་བསམ་ནས་སངས་རྒྱས་གཟུགས་ནི་རབ་ཏུ་
147



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྒོམས་ལ། དེ་ནས་རྡོ་རྗེ་མི་བྱས་འཆི་སྟེ་བདུད་རྩི་འཁྱིལ་པ་རབ་ཏུ་བསྒོམ་པར་བྱ་སྟེ། དེ་ནི་འབར་བའི་འོད་
ཟེར་མང་བོ་འགྲོ་ཞིང་རྡོ་རྗེ་ལྟ་བུའི་འོད་ཟེར་གྱི་སྤྲིན་གྱི་ཚོགས་རྣམས་ཀུན་དུ་འཁྲུགས་པ། ཐུགས་ནི་ཁྲོས་ཤིང་སྐུ་
ནི་ཁྲོ་བ་དང་བཅས་པའི་ཉམས་ཅན་དང་། མདོག་གན་ག་ལ་མཆེ་བ་རྣོན་པོ་དང་ལྡན་པར་རབ་ཏུ་བསྒོམ་ཞིང་མི་
བསྐྱོད་དམ་ཚིག་དབུ་རྒྱན་དུ་བྱས་ལ་བསྒོམས་ན་ཁྲོ་བོ་འཛིན་ཏེ་སྒྲུབ་པ་བོ་མཉེས་པར་འགྱུར་རོ། འདི་ནི་ཁྲོ་བོ་
ཐམས་ཅད་ཀྱི་འདའ་བར་དཀའ་བའི་དམ་ཚིག་གོ ། མི་འཆི་བ་བདུད་རྩི་འཁྱིལ་བའི་དམ་ཚིག་འབྱུང་བ་རྡོ་རྗེ་
ཞེས་བྱ་བའི་ཏིང་ངེ་འཛིན་ཏོ། །ཉི་མའི་དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་དབུས་སུ་བསམས་ནས་
སངས་རྒྱས་གཟུགས་ནི་རབ་ཏུ་བསྒོམས་ལ། དེ་ནས་ཊིཀི་རྒྱལ་བོ་སྟེ་འདོད་རྒྱལ་རབ་ཏུ་བསྒོམ་པར་བྱ་སྟེ། དེ་ནི་
ཁྲོ་བོ་འཇིགས་པའི་ཆ་ལུགས་ཅན་གཏུམ་པ་འཇིགས་པ་དག་ཀྱང་འཇིགས་པར་བྱེད་པ་ཁྲོ་བོའི་རྒྱན་རྣམས་ཐམས་
ཅད་ཡོངས་སུ་རྫོགས་པ་རྡོ་རྗེ་འབར་བ་འདྲ་བའི་འོད་བཟང་བོ་ཅན་དུ་བསྒོམ་པར་བྱ་ཞིང་མི་བསྐྱོད་དམ་ཚིག་
དབུ་རྒྱན་དུ་བྱས་ལ་བསྒོམས་ན་སྒྲུབ་པ་བོ་རབ་ཏུ་མཉེས་པར་འགྱུར་རོ། ། འདི་ནི་ཁྲོ་བོ་ཐམས་ཅད་ཀྱི་འདའ་
བར་དཀའ་བའི་དམ་ཚིག་གོ ། བསམ་གཏན་རྡོ་རྗེ་རྫོགས་པར་བྱང་ཆུབ་པ་ནི་མི་བསྐྱོད་པ་སྟེ་དེ་དགའ་བ་ཞེས་
བྱ་བའི་ཏིང་ངེ་འཛིན་ཏོ། །ཉི་མའི་དཀྱིལ་འཁོར་དམ་པ་ནི་ནམ་མཁའི་རྡོ་རྗེའི་དབུས་སུ་བསམས་ནས་སངས་
རྒྱས་གཟུགས་ནི་རབ་ཏུ་བསྒོམས་ལ། དེ་ནས་སྟོབས་པོ་ཆེ་ནི་རབ་ཏུ་བསྒོམ་པར་བྱ་སྟེ། དེ་ནི་འབར་བའི་འོད་
ཟེར་མང་བོ་འཕྲོ་ཞིང་རྡོ་རྗེ་གསུམ་གྱི་གནས་ནི་འོད་གསལ་ཏེ་དེའི་དཀྱིལ་འཁོར་རོ། ། ཁྲོས་ཤིང་ཁྲོས་པས་
ཞགས་པ་འཛིན་པའི་རྡོ་རྗེ་སྟོབས་ཆེན་ཏེ་སྟོབས་པོ་ཆེས་བསྒོམ་པར་བྱ་ཞིང་། མི་བསྐྱོད་དམ་ཚིག་དབུ་རྒྱན་དུ་
བྱས་ལ་བསྒོམས་ན་རབ་ཏུ་མཉེས་པར་འགྱུར་རོ། ། འདི་ནི་ཁྲོ་བོ་ཐམས་ཅད་ཀྱི་འདའ་བར་དགའ་བའི་དམ་
ཚིག་གོ ། རྡོ་རྗེ་གསུམ་གྱི་སྟོབས་ནི་རྡོ་རྗེའི་སྤྱན་གསུམ་ཡོད་པ་སྟེ་ཁྲོ་བོ་གཞན་ལའང་མཚོན་ནོ། ། ཉི་མའི་
དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་དབུས་སུ་བསམས་ནས་སངས་རྒྱས་གཟུགས་ནི་རབ་བསྒོམས་ལ། དེ་
ནས་རྡོ་རྗེ་དབྱུག་པ་སྔོན་པོ་ཅན་རྣམ་པར་བསྒོམ་པར་བྱ་སྟེ། དེ་ནི་ཁྲོ་བོ་འཇིགས་པའི་ཆ་ལུགས་ཅན་འཇིགས་པ་
གཞན་དག་ཀྱང་འཇིགས་པར་བྱེད་པ་གཟུགས་ནི་རབ་ཏུ་གནད་ལ་གདུག་པ་ཅན་འདུལ་བ་ལ་རྣོ་ཞིང་། རྒྱ་མཚོ་
ནག་པོ་སྐྱེད་པར་བྱེད་པ་ནི་ཁྲོ་བོ་དུ་མ་སྐུལ་བར་མཛད་པའོ། འབར་བའི་འོད་ཟེར་མང་བོ་རབ་ཏུ་འཕྲོ་བའི་
རྡོ་རྗེའི་དབྱིག་ཐོགས་ནི་རྡོ་རྗེས་མཚན་པའི་དབྱིག་པ་སྟེ། དེ་འཛིན་པར་བསྒོམ་པར་བྱའོ། ། མི་བསྐྱོད་དམ་
ཚིག་དབུ་རྒྱན་ལ་བསྒོམས་ན་རབ་ཏུ་མཉེས་པར་འགྱུར་རོ། ། འདི་ནི་ཁྲོ་བོ་ཐམས་ཅད་ཀྱི་འདའ་བར་དཀའ་
བའི་དམ་ཚིག་གོ ། རྡོ་རྗེ་དབྱིག་པའི་དམ་ཚིག་མཆོག་དང་ལྡན་པ་ཞེས་བྱ་བའི་ཏིང་ངེ་འཛིན་ཏོ། ། ཉི་མའི་
148



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། ། །
དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་དབུས་སུ་བསམས་ནས་སངས་རྒྱས་གཟུགས་ནི་རབ་ཏུ་བསྒོམས་ལ།
དེ་ནས་དེས་མི་གཡོ་མཆོག་ནི་རྣམ་པར་བསྒོམ་པར་བྱ་སྟེ། དེ་ནི་ཁྲོས་ཤིང་འཇིགས་པའི་ཟུར་གྱི་ལྟ་ཞིབ་འཁྲུགས་
པ་སྟེ་ཁྲོ་བ་དང་བཅས་པས་རལ་གྲི་དང་ཞགས་པ་བསྣམས་པ་དང་འབར་བའི་འོད་ཟེར་མང་བོ་འཕྲོ་བ་སྟེ། དེ་
འདྲའི་མི་གཡོ་རྡོ་རྗེ་སྟེ་གཉིས་མེད་ཡེ་ཤེས་ཅན་དུ་བསྒོམ་ཞིང་། མི་བསྐྱོད་དམ་ཚིག་དབུ་རྒྱན་ལ་བསྒོམས་ན་རབ་
ཏུ་མཉེས་པར་འགྱུར་རོ། ། འདི་ནི་ཁྲོ་བོ་ཐམས་ཅད་ཀྱི་འདའ་བར་དཀར་བའི་དམ་ཚིག་གོ ། རྡོ་རྗེ་ནམ་
མཁའ་ནི་སྣང་བ་གསུམ་མོ། ། དེའི་དབྱིངས་ཏེ་འོད་གསལ་ལོ། ། འོད་གསལ་དེའི་དམ་ཚིག་བདེན་གཉིས་ཀྱི་
ཞབསཀྱིས་གནོན་པ་ཞེས་བྱ་བའི་ཏིང་ངེ་འཛིན་ཏོ། ། ཉི་མའི་དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་
དབུས་སུ་བསམས་ནས་སངས་རྒྱས་གཟུགས་ནི་རབ་ཏུ་བསྒོམས་ལ། དེ་ནས་རིག་པའི་རྒྱལ་བོ་གཙུག་ཏོར་འཁོར་
ལོ་བསྒྱུར་བ་རབ་ཏུ་བསྒོམ་པར་བྱ་སྟེ། དེ་ནི་ཁྲོ་བོའི་མཚན་རྣམས་ཐམས་ཅད་ཡོངས་སུ་རྫོགས་ཤིང་། སྐུ་ལ་
འཁོར་ལོ་འབར་བའི་འོད་ཀྱིས་ཡོངས་སུ་བསྐོར་བའོ། །གཙུག་ཏོར་འཁོར་ལོ་སྒྱུར་བའི་དམ་ཚིག་སྟེ་སྐུ་ལས་
འོད་ཟེར་རྣམ་པར་འགྲོ་བར་རབ་ཏུ་བསྒོམ་ཞིང་མི་བསྐྱོད་དམ་ཚིག་དབུ་རྒྱན་ལ་བསྒོམས་ན་རབ་ཏུ་མཉེས་པར་
འགྱུར་རོ། ། འདི་ནི་ཁྲོ་བོ་ཐམས་ཅད་ཀྱི་འདའ་བར་དཀའ་བའི་དམ་ཚིག་གོ །གཙུག་ཏོར་ནི་མཁའ་ལ་སྤྱོད་
པ་རྣམས་སོ། ། དེའི་དམ་ཚིག་ནི་རིག་འཛིན་གྱི་དམ་ཚིག་གོ ། རིག་པ་ནི་འཇིག་རྟེན་པའི་གྲུབ་པ་ཐོས་
པའོ། ། སྟོབས་ཀྱི་འཁོར་ལོ་ནི་དེ་རྣམས་ཀྱི་ཚོགས་སོ། ། དེའི་ཏིང་ངེ་འཛིན་ལ་དེ་སྐད་ཅེས་བྱའོ། ། ཉི་མའི་
དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་དབུས་སུ་བསམས་ནས་སངས་རྒྱས་གཟུགས་ནི་རབ་ཏུ་བསྒོམས་པ་ནི་
སྔར་ལྟར་རོ། ། དེ་ནས་རྡོ་རྗེ་སུམྦྷ་སྟེ་སྤྲུལ་སྐུ་གནོད་མཛེས་རབ་ཏུ་བསྒོམ་པར་བྱ་སྟེ། འོད་ཟེར་གྱི་མེ་ལྕེ་རྣོན་པོ་
འབར་བའི་སྐུ་རྡོ་རྗེའི་སྤྲིན་ནི་ཆར་སྤྲིན་ལྟ་བུའི་མདོག་ཅན་དང་། དེ་ལས་རྡོ་རྗེ་ལྟ་བུའི་འོད་ཟེར་གྱི་སྤྲིན་ཏེ་མང་
བོ་ནི་རབ་ཏུ་འཕྲོ་བ། ཕྱག་ན་རྡོ་རྗེ་རབ་ཏུ་འབར་བ་བསྣམས་པ་བསྒོམས་ན་དངོས་གྲུབ་མཆོག་ཐོབ་པར་འགྱུར་
ཞིང་། མི་བསྐྱོད་དམ་ཚིག་སྟེ་དེའི་རྒྱུ་དབུ་རྒྱན་ལ་བསྒོམས་ན་རབ་ཏུ་མཉེས་པར་འགྱུར་རོ། ། དེ་རྣམས་ཀྱི་
ཕྱག་མཚན་ཏེ་བཤད་པས་ཀྱང་གཞན་རྣམས་མཚོན་ནོ། ། འདི་ནི་ཁྲོ་བོ་ཐམས་ཅད་ཀྱི་འདའ་བར་དཀའ་བའི་
དམ་ཚིག་གོ ། རྡོ་རྗེའི་དམ་ཚིག་སུམྦྷ་སྟེ་གནོད་མཛེས་རབ་ཏུ་འབྱུང་བ་ཞེས་བྱ་བའི་ཏིང་ངེ་འཛིན་ཏོ། །ཡུམ་
དང་ཁྲོ་བོ་རྣམས་སྟོན་པའི་གཞུང་འདི་དག་གི་ཚིག་འགྲེལ་རྫོགས་པར་འགྲེལ་བ་དང་མཆན་བུ་ལས་མི་འབྱུང་ཡང་
འདིར་དགོངས་པ་བཀྲལ་ཁུལ་དུ་ཡོངས་རྫོགས་བྲིས་སོ། ། གསུམ་པ་ཉེ་བར་བསྡུ་བ་ལ་དྲང་ངེས་གཉིས་ལས།
དང་པོ་ནི། འགོག་པའི་ཁྲོ་བོ་ནས་དཀྱིལ་འཁོར་འགྲུབ་པར་འགྱུར་ཞེས་པ་སྟེ་འདི་ལ་དྲང་ངེས་གཉིས་ལས།
149



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་པོ་ནི། སྲོག་འགོག་པ་སྟེ་གསོད་པའི་ལས་ཁྲོ་བོའི་འཁོར་ལོ་ནི་སྒྲུབ་པ་པོ་གང་གིས་བྱ་ན། སངས་རྒྱས་
འཁོར་ལོ་སྟེ་ལྷ་སོ་གཉིས་ཀྱི་དཀྱིལ་འཁོར་བསྟེན་ཅིང་བསམ་པ་དེ་ཡིས་སོ། ། ཇི་ལྟར་བྱ་ན་ཏིང་ངེ་འཛིན་ནི་ལྷག་
མོས་ཀྱི་འོད་གསལ་སྔོན་དུ་འགྲོ་བས་ཟླ་བའི་དཀྱིལ་འཁོར་དང་། དེའི་སྟེང་དུ་རྡོ་རྗེ་སྟེ་ས་བོན་དགོད་པ་དང་།
དེ་ལས་རྡོ་རྗེ་འཆང་ཆེན་པོར་བསྐྱེད་པ་སོགས་བྱ་བ་སྟེ། དེ་དག་རྣམས་ལ་ཏིང་ངེ་འཛིན་རྡོ་རྗེ་ཡེ་ཤེས་རྣམས་ཞེས་
བྱའོ། ། རྡོ་རྗེའི་དཀྱིལ་འཁོར་ནི་དྲག་པོའི་ལས་གཙོ་བོར་བྱས་ཤིང་ཞི་སོགས་ཀྱི་ལས་གཞན་དག་ཀྱང་འགྲུབ་
པར་འགྱུར་རོ། ། གཉིས་པ་ནི། སངས་རྒྱས་ནི་རྣམ་སྣང་སོགས་སོ། ། དེ་རྣམས་ཀྱི་འགོག་པ་ནི་འོད་གསལ་
དུ་ཞུགས་པའོ། ། ཁྲོ་བོ་ནི་འོད་གསལ་དེ་ཐ་མལ་བའི་ལུས་དང་བྲལ་བའོ། ། དེ་ཉིད་འཁོར་ལོ་ཏེ་མཚོན་དང་
འདྲ་བས་གཉིས་སྣང་གཅོད་པའོ། ། དེ་ནི་ཁྲོ་བོའི་འཁོར་ལོ་ཏེ་རིམ་པ་བཞི་བ་ལ་གནས་པའོ། ། དེ་ལས་ལྡང་
བ་ནི་ཏིང་ངེ་འཛིན་ཏེ། དེ་ཤེས་པའི་རྡོ་རྗེ་ཡེ་ཤེས་ནི་འོད་གསལ་ལོ། ། རྡོ་རྗེའི་དཀྱིལ་འཁོར་འོད་གསལ་དེ་
ལས་ཟུང་འཇུག་གི་གོ་འཕང་འགྲུབ་པར་འགྱུར་རོ། ། གཉིས་པ་ནི། དེ་བཞིན་གཤེགས་པ་ནས་ལེའུ་སྟེ་བཅུ་
གསུམ་པའོ་ཞེས་པའི་བར་ཏེ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསང་བ་
གསང་བ་འདུས་པ་ལས། རྡོ་རྗེ་དེ་བཞིན་གཤེགས་པ་རྣམས་སོ། ། དམ་ཚིག་ནི་ལྷ་མོ་རྣམས་སོ། ། བཀོད་པ་
ནི་ཁྲོ་བོ་རྣམས་ཏེ་དེ་རྣམས་བསྐྱེད་པའི་དེ་ཁོ་ན་ཉིད་ཀྱི་དོན་རིམ་པ་གཉིས་ཀྱི་འོད་གསལ་བསྒོམ་པའོ། ། མངོན་
པར་བྱང་ཆུབ་པ་ནི་རིམ་གཉིས་ཀྱི་ལྷ་སྐུ་རྣམས་སོ། ། དེ་སྟོན་པའི་ལེའུ་སྟེ་བཅུ་གསུམ་པའི་འགྲེལ་བའོ། །
བཅུ་བཞི་པ་རྣམ་པར་འཕྲུལ་བའི་རྒྱལ་བོའི་ལེའུས་བཤད་ཚུལ་ལ་གཉིས། ལེའུའི་གཞུང་དང་
། ལེའུའི་
མཚན་དོན་བཤད་པའོ། ། དང་པོ་གཉིས་ལས་ཚོགས་བཤད་པ་དང་། དེ་གསུངས་པ་ལ་ཆེད་བརྗོད་མཛད་
པའོ། ། དང་པོ་ལ་གསུམ། སྔགས་དང་ནང་ལ་གཞོལ་བའི་ལས་ཚོགས། སྔགས་ལ་གཞོལ་བའི་ཆོ་གའི་ཁྱད་
པར། ཕུར་གདབ་ཀྱི་ལས་ཚོགས་སོ། ། དང་པོ་ལ་ལྔ། སྔགས་ལ་གཞོལ་བས་ལས་སྒྲུབ་ཚུལ་དང་ནང་ལ་
གཞོལ་བས་ལས་སྒྲུབ་ཚུལ། དེ་གཉིས་ཀྱི་དོན་བསྡུ་བ། ལྷ་མོ་གཉིས་ལ་བརྟེན་པའི་དགུག་ལས། སྔགས་ལ་
གཞོལ་བའི་དངོས་གྲུབ་མྱུར་བའི་བཟླས་པའོ། ། དང་པོ་ལ་གཉིས། ཡུམ་བཞིའི་ཕྲེང་སྔགས་ཀྱིས་ལས་སྒྲུབ་པ།
ཁྲོ་བོ་རྣམས་ཀྱི་ཕྲེང་སྔགས་ཀྱིས་ལས་སྒྲུབ་པའོ། ། དང་པོ་ལ་བཞི། ། སྤྱན་མ་བརྟེན་ནས་ནད་ཞི་བ། མཱ་མ་
ཀིས་བགེགས་བསལ་བ། གོས་དཀར་མོས་རྒྱས་པའི་ལས། སྒྲོལ་མ་ལ་བརྟེན་ནས་དབང་གི་ལས་སྒྲུབ་པའོ། །
ལས་སྒྲུབ་པའི་དུས་གནས་སོགས་གཞན་དུ་ཤེས་པར་བྱ་ཞིང་། འདིར་དང་པོ་ནི་དེ་ནས་བཅོམ་ལྡནའདས་ནས།
སོས་པར་བྱེད་པར་གསུངས་ཞེས་པ་སྟེ། དེ་ནས་ཞེས་མཚམས་སྦྱར་ཏེ། བཅོམ་ལྡན་འདས་དེ་བཞིན་གཤེགས་
150



༄༅། ། འདུས་པའི་རྩ་རྒྱུད་ཀྱི་ཊིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པ་ཐམས་ཅད་ནི་མི་བསྐྱོད་པ་ལ་སོགས་པའོ། ། དམ་ཚིག་ནི་ལྷ་མོ་རྣམས་སོ། ། བདག་པོ་རྡོ་རྗེའི་འཛིན་ཆེན་
པོ་ནི་རྡོ་རྗེ་འཆང་ངོ་། ཞི་བའི་དམ་ཚིག་ནི་རིམ་སོགས་ཞི་བར་བྱེད་པའི་མཆོག་གོ ། དེ་ལྟ་བུའི་ཚུལ་དེ་འཆད་
པར་བྱའོ་སྙམ་པའི་ཐུགས་རྩེ་གཅིག་པ་ལ་སྙོམས་པར་ཞུགས་ནས། དེ་བཞིན་གཤེགས་པ་ཐམས་ཅད་ནི་སྒྲུབ་པ་
བོ་རྣམས་སོ། ། བཙུན་མོ་ནི་འདིར་གཟུང་བར་བྱ་བའི་སྔགས་ཀྱི་མཆོག་འདི་རྡོ་རྗེ་འཆང་ཉིད་ཀྱི་སྐུ་དང་གསུང་
དང་ཐུགས་རྡོ་རྗེ་ལས་སྒྲའི་ཚུལ་དུ་ཕྱུང་བ་སྟེ་བཀའ་སྩལ་ཏོ། ། ཨ་ཨུ་མ་གསུམ་འདུས་པ་ལས་ཨོ་སྟེ་རྡོ་རྗེ་གསུམ་
མཚོན་ཞིང་བསོད་ནམས་ལེན་པའོ། ། རུ་རུ་ནི། སྔགས་ཀྱི་ལྷ་རྣམས་སོ། ། སྤུ་རུ་ནི་གསལ་བར་བྱེད་པ། ཛཱ་
ལནི་གཟི་བརྗིད། ཏིཥཱ་ནི་བརྟན་པའམ་བཞུགས་པ། སིདྡྷ་ལོ་ཙ་ནེ་ནི་གྲུབ་པའི་སྤྱན། སརྦ་ཨརྦ་ནི་དོན་
ཐམས་ཅད། སཱ་དྷ་ནི་གྲུབ་པ། སཱཧཱ་ནི་གསལ་བར་བྱེད་པ་དང་གཞི་ཚུགས་པའོ། ། ལས་ཀྱི་ཚེ་སྭཱཧཱའི་སྔོན་དུ་
ཆེ་གེ་མོའི་ནད་འདི་ཤནྟིས་ཀུ་རུ་ཞེས་སྦྱོར། ཕྲེང་སྔགས་འདི་རྣམས་ལ་ལས་སྒྲུབ་པའི་དུས་སུ་བསྐྱེད་རིམ་བརྟན་
ཅིང་། གང་བཟླ་བའི་སྔགས་དེ་འབུམ་ཕྲག་གཅིག་དང་། དབང་ལས་ཐམས་ཅད་པའི་ཐབ་ཏུ་སྦྱིན་སྲེག་ཁྲི་ཕྲག་
གཅིག་བྱ་དགོས་པ་ནི་ཐམས་ཅད་ལ་འདྲའོ། ། ཀུན་ལ་དཀྱིལ་འཁོར་རྒྱལ་མཆོག་ཡན་སྔོན་དུ་བཏང་སྟེ་ལས་
རྒྱལ་མཆོག་གི་དུས་སུ་རང་རང་གི་སྐབས་སུ་བབས་པས་ཁ་བསྒྱུར་ཚུལ་ནི་མཆན་བུ་ལས་ཤེས་པར་བྱ་སྟེ། འདིར་
མང་དུ་དོགས་པས་སོ། ། དེ་ནས་གཟུངས་འདིར་ནི་གསུངས་པ་ཙམ་གྱིས་མོད་ལ། འཁོར་ནད་མེད་པ་སོགས་
ཀྱི་འབྱོར་བ་ཀུན་ལ་ དགྱེས་པ་རྣམས་མཉེས་ཤིང་ སྟེ་ཡིད་མགུ་བའི་ཚུལ་ གྱིས་ རབ་ ཏུ་ དགྱེས་ པར་གྱུར་ནས།
སངས་རྒྱས་རྡོ་རྗེ་སྟེ་རྣམ་སྣང་རྗེས་སུ་དྲན་ནོ། ། སངས་རྒྱས་རྣམས་ནི་སྒྲུབ་པ་བོའོ། ། ཞི་འབྱུང་བ་ནི་ཞི་བ་
གཙོ་བོར་བྱས་པའི་ལས་རྣམས་ཐམས་ཅད་རབ་ཏུ་སྒྲུབ་པར་བྱེད་པའོ། ། རྡོ་རྗེའི་དམ་ཚིག་ནི་རྣམ་སྣང་སྟེ་དེ་
སྐུལ་བར་མཛད་མ་ནི་གཟུངས་འདིས་ཤི་བ་སྟེ་འཆི་བ་སོས་པར་བྱེད་པར་གསུངས་སོ། ། གཉིས་པ་ནི། དེ་ནས་
བཅོམ་ལྡན་ནས་སྟོབས་ནི་བྱེད་པར་བཤད་ཅེས་པ་སྟེ། དེ་ནས་བཅོམ་ལྡན་འདས་ནི་རྡོ་རྗེ་འཆང་ཆེན་པོའོ། །
སྐུ་གསུམ་ནི་ཁམས་གསུམ་མོ། ། དེ་དང་མཉམ་པའི་དམ་ཚིག་ནི་མི་བསྐྱོད་པའོ། ། རྡོ་རྗེ་ཁྲོ་བོ་ནི་རྡོ་རྗེ་འཆང་
ངོ་། ། དངོས་པོ་ནི་བགེགས་རྣམས་སོ། ། དངོས་པོ་མེད་པ་ནི་བགེགས་ཞི་བར་བྱེད་པའོ། ། དམ་ཚིག་ནི་མི་
འདའ་བས་སོ། ། དེ་ཉིད་རྡོ་རྗེ་སྟེ་དེ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་ནས་ནི་སྔར་ལྟར་རོ། ། རྡོ་རྗེ་
འཛིན་ནི་གདུག་པ་ཅན་ཐམས་ཅད་འཇིག་པར་བྱེད་པའི་རྡོ་རྗེ་ལྟ་བུ་སྟེ། དེའི་བཙུན་མོའི་མཆོག་ནི་གཟུངས་ཀྱི་
གཙོ་བོ་སྟེ། མཱ་མ་ཀིའི་གཟུངས་འདི་ཉིད་ཀྱི་གསུང་དང་ཐུགས་རྡོ་རྗེ་ལས་ཕྱུང་བ་ནི་སྔར་བཞིན་ནོ། ། མོ་ནི་
བཤད་ཟིན་ལ། ཤཾ་ཀ་རེ་ནི་ཉེ་བར་ཞི་བའོ། །ཤཱནྟི་ཀ་རེ་ནི་ཞི་བར་མཛད་པའོ། ། བླུཊྚ་གཉིས་ནི་གཞིག་
151



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའམ་འཇོམས་པའོ། ། བླུཊི་གཉིས་ནི་རབ་ཏུ་བརླག་པ་གཉིས་ཏེ་རྩོད་པའོ། ། གྷཱ་ཏ་ཡ་གཉིས་ནི་ཀློག་ཏུ་ཆུག་
ཅིག་གཉིས་སོ། ། ཡང་བླུཊི་ནི་སྔ་མ་བཞིན་ཏེ། སཱཧཱའི་སྔོན་དེར་སྲུང་བའི་སྤེལ་བྱ་དགོས་སོ། ། དེ་ནས་
སྔགས་འདི་ནི་གསུངས་པ་ཙམ་གྱིས་སྐུ་གསུམ་དབྱེར་མེད་རྡོ་རྗེ་ཅན་ཏེ་སྒྲུབ་པའོ། ། དེ་དགའ་བས་མཉེས་པའི་
སྤྱན་ནི་གདངས་ནས་སུ་རྡོ་རྗེའི་ཐུགས་མི་བསྐྱོད་པ་རྗེས་སུ་དྲན་ནོ། ། རྡོ་རྗེ་ནི་མི་ཕྱེད་པའོ། ། དེའི་སྲུང་བའི་
སྦྱོར་བ་ལ་ལས་ཀྱི་མཆོག་རྣམས་ནི་རྟག་ཏུ་གྲུབ་སྟེ་དངོས་གྲུབ་སྩོལ་པར་བྱེད་པའོ། ། རྡོ་རྗེ་ཆེན་པོ་འཇིགས་ཉེན་
ནི་བགེགས་དང་གདོན་གྱི་འཇིགས་པའོ། ། འཇིགས་པ་དེ་ལ་རྟག་ཏུ་དེས་མི་ཚུགས་པའི་སྟོབས་སུ་ནི་འགྱུར་
བར་བྱེད་པར་བཤད་དོ། ། གསུམ་པ་ནི། དེ་ནས་བཅོམ་ལྡན་ནས་ཙམ་གྱིས་བྱེད་པར་འགྱུར་ཞེས་པ་སྟེ། དེ་
ནས་བཅོམ་ལྡན་འདས་ནི་རྡོ་རྗེ་འཆང་ངོ་། །འདོད་ཆགས་ཆེན་པོའི་དམ་ཚིག་ནི་འོད་དཔག་མེད་དོ། ། དམ་་
ཚིག་དེ་ལ་གཟིགས་པ་སྟེ། དམིགས་པའི་ཏིང་ངེ་འཛིན་ལ་སྙོམས་པར་ཞུགས་ནས། ཆོས་ཀྱི་སྐུ་ནི་པདྨའི་རིགས་
ཀྱི་ལྷ་མོ་རྣམས་སོ། ། བཙུན་མོའི་མཆོག་ནི་སྔར་ལྟར་ཏེ། གཟུངས་འདི་ཉིད་ཀྱི་སྐུ་གསུང་ཐུགས་རྡོ་རྗེ་ལས་བྱུང་
ངོ། །ཨོཾ། ཀ་ཊེ་ནི་གསོ་བ། པི་ཀ་ཊེ་ནི་རྣམ་པར་གསོ་བ། ནི་ཀ་ཊེ་ཉེ་བ། ཀ་ཊ་ཀ་ཊེ་ནི་ཤིན་ཏུ་ཡང་།སོ་
བའོ། ། སཱཧཱའི་སྔོན་དེར་རྒྱས་པའི་སྤེལ་ཚིག་བྱའོ། ། དེ་ནས་འདི་ནི་གསུངས་པ་ཙམ་གྱིས་རྡོ་རྗེ་ཆོས་མཆོག་
འཛིན་པ་རྣམས་པདྨའི་རིགས་ཀྱི་སྒྲུབ་པ་བོའོ། ། དེ་རྣམས་མཉེས་ནས་སེམས་རྩེ་གཅིག་པའི་བསམ་གཏན་ཐོབ་
པར་གྱུར་ནས། རྡོ་རྗེ་ཆོས་འོད་དཔག་མེད་ནི་རྗེས་སུ་དྲན་ནོ། ། རྟག་ཏུ་ཆོས་ཏེ་གསུང་རབ་ཡན་ལག་བཅུ་
གཉིས་ལས་མཁས་པའོ། ། ལུས་རྒྱས་པ་དང་སྟོབས་ཏེ་བྱ་བ་ལ་སྤྲོ་བ་ཆེན་པོ་མཛད་པ་དང་། རྟག་ཏུ་ནོར་འབྲུ་
ལ་སོགས་པའི་མཛོད་པོ་ཆེ་དང་ལྡན་པར་རྡོ་རྗེ་གསུང་གི་བཀའ་ཇི་ལྟ་བ་བཞིན་དུ་བཟླས་པ་ཙམ་གྱིས་བྱེད་པར་
འགྱུར་རོ། ། བཞི་བ་ནི། དེ་ནས་བཅོམ་ལྡན་ནས་བཅོམ་ལྡན་འདས་ཀྱིས་གསུངས་སོ་ཞེས་པ་སྟེ། དེ་ནས་
བཅོམ་ལྡན་འདས་ནི་རྡོ་རྗེ་འཆང་ངོ༌། ། དམ་ཚིག་ཀུན་ནས་འབྱུང་བ་ནི་དོན་གྲུབ་སྟེ། དེའི་ཏིང་ངེ་འཛིན་ལ་
སྙོམས་པར་ཞུགས་ནས་དམ་ཚིག་སེམས་དཔའ་དོན་གྲུབ་ཀྱི་རིག་ཀྱི་ལྷ་མོ་རྣམས་སོ། ། བཙུན་མོའི་མཆོག་ནི་
སྔར་བཞིན་ལ། གཟུངས་འདི་རྡོ་རྗེ་འཆང་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་ཕྱུང་ངོ༌། &། ཏཱ་རེ་ནི་སྒྲོལ་བ།
ཏུཏྟཱ་རེ་ནི་སྐྱོབ་པའམ་སྐྱོང་བའོ། །ཏུ་རེ་ནི་མྱུར་དུ་སྐྱོབ་པར་མཛད་པ་སྟེ། སཱཧཱའི་སྔོན་དུ་དབང་གི་སྤེལ་ཚིག་
བྱའོ། ། དེ་ནས་སྔགས་འདི་ནི་གསུངས་པ་ཙམ་གྱིས་སངས་རྒྱས་ཀུན་བདག་ཉིད་ཆེ་སྟེ་དོན་གྲུབ་པོ། ། དེ་ལས་
སྐྱེས་པ་ནི་དེའི་སྒྲུབ་པ་བོའོ། ། དེ་མཉེས་པ་སྟེ་མགུ་ནས་སེམས་རྩེ་གཅིག་པའི་ཡེ་ཤེས་མཆོག་ནི་ཐོབ་པར་གྱུར་
ནས། རྡོ་རྗེའི་སྐུ་སྟེ་དོན་གྲུབ་རྗེས་སུ་དྲན་ནོ། ། སངས་རྒྱས་རྡོ་རྗེ་ནི་ཁྱིམ་བདག་དང་སློབ་དཔོན་ང་རྒྱལ་ཆེ་བ་
152



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྣམས་སོ། ། སྡེ་ཆེན་ནི་རྒྱལ་བོའོ། ། སེམས་ཅན་ཁམས་ནི་ཐ་མལ་བ་གཞན་ཏེ། དེ་དག་མ་ལུས་པ་སྐད་ཅིག་
གིས་ནི་བྲན་བཞིན་དུ་རྣམ་པ་ཐམས་ཅད་དུ་གཡོ་མེད་དབང་དུ་བྱེད་པར་འགྱུར་རོ་ཞེས་བཅོམ་ལྡན་འདས་ཀྱིས་
གསུངས་སོ། ། གཉིས་པ་ལ་དགུ། གཤིན་རྗེ་གཤེད་ཀྱི་སྒོ་ནས་རིགས་མཐོན་པོ་བུད་མེད་སོགས་དགུག་པ།
བདུད་རྩི་འཁྱིལ་བའི་སྒོ་ནས་བསྐྲད་པ། ། གཞན་གྱི་མི་ཐུབ་པའི་སྒོ་ནས་གདོན་གྱིས་ཟིན་པ་དགྲོལ་བ། རྟ་
མགྲིན་གྱི་སྒོ་ནས་དུག་བསལ་བ། དབྱུག་སྔོན་ཅན་གྱི་སྒོ་ནས་བསད་པ། སྟོབས་པོ་ཆེའི་སྒོ་ནས་ཆར་འབེབ་པ།
འདོད་རྒྱལ་གྱི་སྒོ་ནས་རྒྱལ་བོ་སོགས་དགུག་པ། མི་གཡོ་བའི་སྒོ་ནས་ལྷ་ཆེན་པོ་སོགས་དགུག་པ། གནོད་མཛེས་
ཀྱི་སྒོ་ནས་བུ་མོ་སོགས་དགུག་པའོ། ། དང་པོ་ནི། དེ་ནས་བཅོམ་ལྡན་ནས་དེ་སྐད་ཅེས་གསུངས་སོ་ཞེས་པ་སྟེ།
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་དེ་བཞིན་གཤེགས་པ་རྡོ་རྗེ་
འཆང་ནི། དཀར་པོ་དྲི་མ་མེད་པའི་འོད་ཟེར་གྱི་སྤྲིན་འཕྲོ་བ་རྡོ་རྗེ་རྣམ་སྣང་སྐྱེད་པར་བྱེད་པའི་ཏིང་ངེ་འཛིན་ལ་
སྙོམས་པར་ཞུགས་ནས། རྡོ་རྗེ་གཤིན་རྗེ་གཤེད་པོ་ཆེན་པོ་རྡོ་རྗེ་ཁྲོ་བོའི་སྔགས་འདི་ཉིད་ཀྱི་སྐུ་གསུང་ཐུགས་རྡོ་རྗེ་
ལས་ཕྱུང་ངོ་། ། ན་མ ནི་ཕྱག་འཚལ་ལོ། ། ས་མནྟ་ནི་ཀུན་ནས། ཀཱ་ཡ་ཝཱཀ་ཙིཏྟ་བཛྲ་ནི་སྐུ་གསུང་ཐུགས་རྡོ་
རྗེའོ། ། ཨོཾ། ཁ་ཁ་ནི་ཟོ་ཟོ། | ཁཱ་ཧི་ཁཱ་ཧི་ནི་ཟོ་ཤིག་ཟོ་ཤིག སརྦ་དུཥཱ་ནི་གདུག་པ་ཅན་ཐམས་ཅད་། ས་ཏྭཱ་
སེམས་ཅན། ད་མ་ཀ་འདུལ་བ། ཨ་སི་རལ་གྲི། མུ་ས་ལ་གཏུན་ཤིང་། པ་ར་ཤུ་དགྲ་སྟ། པཱ་ཤ་མ་ཞགས་པ།
ཧ་སྟེ་ཕྱག ཙ་ཏུ་ར་མུ་ཁ་ཞལ་བཞི། ཙ་ཏུ་བྷུ་ཛ་ཕྱག་བཞི། ཥཊ་དྲུག ཙ་ར་ཎ་ཞབས། ཨཱ་གཙྪ་ཨཱ་གཙྪ་ནི་
ཚུར་བྱོན་ཚུར་བྱོན། སརྦ་དུཥཱ་པྲ་ཎི་གདུག་པ་ཅན་རྣམ་གྱི་སྲོག ། ཨཱ་པ་ཧཱ་རི་ཎེ་འཕྲོག ། མ་ཧཱ་བིགྷན་
བགེགས་ཆེན་པོ། ། བྷཱུ་ཏ་ཀ་གསོད་པ། པི་ཀྲི་ཏ་རྣམ་པར་འགྱུར་བ། ཨ་ན་ན་ཞལ། སརྦ་བྷུ་ཏ་འབྱུང་བོ་
རྣམས། བྷ་ཡི་འཇིགས་པ། ཀ་ར་མཛད་པ། ཨཊྚ་ཊྚ་ཧཱ་ས་ནཱ་དི་ནེ་སྐྲག་པར་བྱེད་པའི་སྒྲཁྱུ་གྷ་སྟག་ཙརྨ་ལྤགས་
པ། ནི་བ་ས་ན་གོས། ཀུ་རུ་ཀུ་རུ་མཛོད་མཛོད། སརྦ་ཀརྨ་ཎི་ལས་ཐམས་ཅད། ཚིནྡ་ཚིནྡ་ཆོད་ཆོད། སརྦ་
མརྙན་སྔགས་ཐམས་ཅད། བྷིནྡ་བྷིནྡ་ཕུག་ཕུག བ་ར་ཕ་རོལ། མུད་ཏུ་མ་ཕྱག་རྒྱ། ཨཱ་ཀརྟ་ཡ་ཨཱ་ཀརྟ་ཡ་ཁུག་
ཅིག་གཉིས། སརྦ་བྷཱུ་ཏཱ་ནན་འབྱུང་བོ་ཐམས་ཅད། མ་ཐ་མ་ཐ་ཆོམས་ཆོམས། ནི་རྨ་ ཐ་ནི་རྨ་ ཐ་ངེས་པར་
ཆོམས་གཉིས། སརྦ་དུ་ཏྟཾ་ནི་སྔར་ལྟར། པྲ་བེ་ཤ་ཡ་གཉིས་ནི་ཆུག་ཅིག་གཉིས། མཎྜ་ལ་དཀྱིལ་འཁོར། མ་རྒྱུ་
ནང་དུ། བི་བ་སུ་ཏ་ཉི་མའི་བུ། ཛཱི་བི་ཏ་ཨནྟ་ཀ་ར་སྲོག་མཐར་བྱེད་པ། མ་མ་བདག སརྦ་ཀ་མྱི་ལས་ཐམས་
ཅད། ཀུ་རུ་ཀུ་རུ་མཛོད་གཉིས། ད་ཧ་ད་ཧ་སྲེག་སྲེག པ་ཙ་པ་ཙ་ཚོས་ཚོས། མཱ་པེ་ལོ་བ་གཉིས་མ་ཐོགས་
གཉིས། ས་མ་ཡ་དམ་ཚིག མ་ནུ་སྨ་ར་རྗེས་སུ་དྲན་པ། ཧཱུཾ་ཧཱུཾ་ནི་དེར་བསྐུལ་བ། ཕཊ་ཕཊ་ནི་དགས་པ། པི་
153



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྤོ་ཊ་ཡ་གཉིས་རྣམ་པར་ཁོས་ཤིག་གཉིས། སརྦ་ན་ནཱ་ཡ་དགྲ་ཐམས་ཅད་རློག ཀ་ར་ཀ་ར་པི་གྷ་ན་བགེགས་
གཏོར་ཅིག་གམ་བཏུབས་ཅིག སརྦ་ཨ་ཤཱ་བསམ་པ། བ་རི་བུ་ར་ཀུ་རྫོགས་པར་མཛད་པ། ཧེ་ཧེ་ཀྱེ་ཀྱེ། བྷ་
ག་ཝན་བཅོམ་ལྡན་འདས་སོ། ། ཀིཉྩིར་ཡ་སི་ཅིའི་ཕྱིར་ཡུན་རིང་ཐོགས། མ་མ་སརྦ་ཨཆ་ན་བདག་གི་དོན་
ཐམས་ཅད། སཱ་དྷ་ཡ་ནི་སྒྲུབས་ཤིག་པའོ། ། སཱཧཱའི་སྔོན་དུ་འགུགས་པའི་སྤེལ་ཚིག་བྱའོ། ། དེ་ནས་སྔགས་
འདི་ནི་གསུངས་པ་ཙམ་གྱིས་སངས་རྒྱས་ཏེ་གདུལ་བར་བྱ་བ་བརྒྱ་སོགས་གྲགས་པ་ཆེན་པོ་རྣམས་ནི། སྒྲུབ་པ་
པོས་བཀུག་སྟེ་འདུལ་བར་མཐོང་ནས་འཇིགས་ཤིང་ཀུན་ཏུ་སྐྲག་པར་གྱུར་ནས། སངས་རྒྱས་རྡོ་རྗེ་སེམས་དཔའ་
རྗེས་སུ་དྲན་ནས་སྐྱབས་སུ་སོང་བའོ། ། འདིར་རྣམ་སྣང་གི་ཏིང་ངེ་འཛིན་གཞན་སྔོན་དུ་བཏང་ནས་ལས་རྒྱལ་
མཆོག་གི་ཚེ། བུད་མེད་ཀྱི་ཐོད་པ་མ་ཆག་པ་སྟེ་དུམ་བུར་མ་སོང་ཞིང་མ་གས་པ་གཟུགས་མཛེས་ཤིང་ཡིད་དུ་འོང་
བ་རྙེད་པ་བླངས་ལ། དེའི་རྒྱབ་ཏུ་རྒྱ་སྐྱེགས་ཀྱི་ཁུ་བས་གང་འགུགས་པའི་བུད་མེད་ཀྱི་གཟུགས་འབྲི་སོགས་
བཤད་པ་ལྟར་བྱས་ཏེ། བསྒྲུབ་བྱ་དེར་བསམ་ཏེ་རང་གཤིན་རྗེ་གཤེད་དུ་བསྒོམས་པའི་རྐང་པ་གཡས་བརྐྱང་
གིས་དེའི་སྙིང་ཁར་མནན་པ་སོགས་བྱའོ། ། དེ་ནས་སྔགས་འདི་རྗེས་སུ་དྲན་ནས་གདོན་པར་བྱ་སྟེ། དེ་ལྟར་
བྱས་པས་མཱ་མ་ཀཱི་སྟེ་རྒྱལ་རིགས་ཀྱི་བུ་མོའམ། སྤྱན་ཏ་བྲམ་ཟེའི་རིགས་ཀྱི་བུ་མོ་གང་ཡང་རུང་བ་དང༌། རྡོ་རྗེ་ནི་
རྒྱལ་བོ་དང་བློན་པོའོ། ། རིན་ཆེན་ལས་བྱུང་བ་ནི་རིགས་མཐོན་པོའི་བུད་མེད་དོ། ། ལན་གསུམ་ནི་དུས་
གསུམ་ངག་ཏུ་སྔགས་བརྗོད་ན་དེ་མ་ཐག་ཏུ་སྟེ་ཞག་བདུན་གྱིས་ངེས་པར་འགུགས་ནུས་པར་འགྱུར་རོ། ། སྐྱེས་
པ་འགུགས་པ་ལ་སྐྱེས་པའི་ཐོད་པ་ལ་བཤད་མ་ཐག་པ་ལྟར་བྱ་བ་ནི་འདྲའོ། ། བཅོམ་ལྡན་འདས་ཐུགས་རྡོ་རྗེས་
དེ་སྐད་ཅེས་གསུངས་སོ། ། གཉིས་པ་ནི། དེ་ནས་བཅོམ་ལྡན་འདས་སྐྱོད་པར་འགྱུར་ཞེས་པ་སྟེ། དེ་ནས་
བཅོམ་ལྡན་འདས་རྣམ་པར་སྣང་མཛད་ནི་རྡོ་རྗེ་འཆང་སྟེ། དམ་ཚིག་ནི་དོན་གྲུབ་པོ། ། དེའི་འོད་ཟེར་སྟུག་
པོའི་མཆོག་ནི་འོད་ཆེན་པོས་ཁྱབ་པའི་ཕྱག་རྒྱ་ཆེན་པོའི་གཟུགས་སོ། ། དེ་ལྟ་བུའི་ཏིང་འཛིན་ལ་སྙོམས་པར་
ཞུགས་ནས་ཁྲོ་བོ་མི་འཆི་བའི་དམ་ཚིག་ནི་དོན་གྲུབ་སྟེ། དེའི་ཁྲོ་བོ་ཆེན་པོའི་སྔགས་འདི་རྡོ་རྗེ་འཆང་ཉིད་ཀྱི་སྐུ་
གསུང་ཐུགས་རྡོ་རྗེ་ལས་བྱུང་ངོ༌། ། ན་མ ས་མནྟ་ཀཱ་ཡ་ཝཱཀ་ཙིཏྟ་ནི་ཕྱག་འཚལ་ལོ། །ཀུན་ནས་སྐུ་གསུང་
ཐུགས་ལའོ། ། ན་མོ་བཛྲ་ཀྲོ་རྡ་ཡ་མ་ཧཱ་ནི་ཕྱག་འཚལ་ལོ་རྡོ་རྗེ་ཁྲོ་བོ་ཆེན་པོ། ། དཾཊོ་ཊ་མཆེ་བ། ཀ་ཊ་
གཙིགས་པ། བྷི་ར་པཱ་ཡ་འཇིགས་སུ་རུང་བ། ཨཱ་སི་མུ་ས་ལ་པ་ར་ཤུ་རལ་གྲི་གཏུན་ཤིང་དགྲ་སྟ། པཱ་ཤ་ཧ་སྟ་ཡ་
ཞགས་པ་ཕྱག་ན་བསྣམས་པ། ཨོཾ་ཨ་མྲྀ་ཏ་ཀུཎྜ་ལི་བདུད་རྩི་འཁྱིལ་བ། ཁ་ཁ་ཁཱ་ཧི་ཁཱ་ཧི་ཟོ་ཟོ་ཟོ་ཞིག་ཟོ་ཞིག།
ཏིཥྛ་ཏིཥྛ་མནོས་ཤིག་གཉིས། དེ་བཞིན་དུ་བནྡྷ་བནྡྷ་འཆིངས་ཤིག ཧི་ན་ཧོ་ན་རྒྱོབ་ཅིག ། ད་ཧ་ད་ཧ་སྲེགས་
154



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཤིག ། གརྫ་གརྫ་སྒྲོགས་ཤིག ། བི་སྤོ་ཊ་ཡ་གཉིས་དགས་ཤིག ། སརྦ་བི་བྷན་བགེགས་ཐམས་ཅད། བི་ནཱ་ཡ་
ཀཱ་ན་ལོག་འདྲེན། ག་ཎ་པ་ཏི་ཚོགས་བདག ཛཱི་པི་ཏ་ནི་སྲོག ཨནྟ་ཀ་ར་ཡ་ནི་མཐར་བྱེད་པའོ། ། སཱཧཱའི་
སྔོན་དེར་སྐྱོད་པའི་སྤེལ་ཚིག་བྱའོ། ། དེ་ནས་སྔགས་འདི་ནི་གསུངས་པ་ཙམ་གྱིས། སངས་རྒྱས་གྲགས་པ་ཆེན་
པོ་ནི་བསྒྲུབ་བྱ་རྣམས་སོ། ། བརྒྱལ་ཞིང་རབ་ཏུ་འཇིགས་པར་གྱུར་ནས་རྡོ་རྗེའི་སྐུ་དོན་གྲུབ་རྗེས་སུ་དྲན་
ནོ། ། སྔགས་རྣམས་ཀུན་ནི་སྐྱོད་པ་ལ་སོགས་པའི་སྔགས་ཀྱི་སྦྱོར་བ་ཡོད་པའི་བསྒྲུབ་བྱ་རྣམས་ལའང་ལས་དེ་བྱ་
ཞིང་། རྡོ་རྗེ་ནི་བསྒྲུབ་བྱ་བསྐྲད་པར་དགའ་བ་ལ་ཡང་སྐྱོད་པའི་ལས་དེ་རྣམས་བྱ་ལ། སང་ས་རྒྱས་ཏེ་ལས་
ཚོགས་ལ་མཁས་པ་ཉིད་ཀྱི་དཔུང་དག་ཀྱང་ལས་འདི་ལྟར་ཚུལ་བཞིན་བྱས་ན་སྐྱོད་པར་འགྱུར་ཏེ་གནས་ནས་
འཁོད་པར་འགྱུར་རོ། ། ལས་བྱ་ཚུལ་ནི་དོན་གྲུབ་ཀྱི་སྒོ་ནས་ཏིང་ངེ་འཛིན་གཞན་གཉིས་སྔོན་དུ་བཏང་ནས།
དཀྱིལ་འཁོར་རྒྱལ་མཆོག་གི་དུས་སུ་སྐུ་ཚེ་སོགས་རྫས་འདྲེས་པས་རོ་ལ་བཀབ་པའི་དུར་ཁྲོད་ཀྱི་རས་ལ་རླུང་
དཀྱིལ་ཀྱི་དབུས་བསྒྲུབ་བྱའི་མིང་སྤེལ་དང་བཅས་པ་འབྲི་སོགས་བཤད་པ་ལྟར་བྱ་བའོ། ། གསུམ་པ་ནི། དེ་
ནས་བཅོམ་ལྡན་ནས་ཆོ་ག་བཞིན་དུ་བྱ་ཞེས་པ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་པ་རིན་ཆེན་
ཏོག་སྟེ་རྡོ་རྗེ་འཆང་ངོ༌། ། སངས་རྒྱས་ཀྱི་འོད་ཟེར་གྱི་རིན་འབྱུང་ངོ་། ། རྡོ་རྗེ་ནི་མི་ཕྱེད་པ་སྟེ་དེ་ལྟ་བུའི་ཏིང་
ངེ་འཛིན་ལ་སྙོམས་པར་ཞུགས་ནས་རྡོ་རྗེ་ཁྲོ་བོ་གཞན་གྱིས་མི་ཐུབ་པའི་སྔགས་འདི་ཉིད་ཀྱི་སྐུ་གསུང་ཐུགས་རྡོ་རྗེ་
ལས་བྱུང་ངོ༌
། ། ན་མ ནས། བཛྲ་ནཾ་ནི་སྔར་ལྟར་རོ། ། ཨོཾ་ཧཱུྃ་ནི་བསྡིགས་མཛུབ་བྱེད་པའི་དོན་ནོ། ། ཇི་
ན་ནི་རྒྱལ་བ་སྟེ་གཞན་གྱིས་མི་ཐུབ་པའོ། ། རི་ཊིཊྚ་ལྷོགས་ཤིག ། ཧཱུྃ་གསུམ་དང་ཕཊ་ནི་བསྐུལ་བ་གསུམ་དང་
དགས་པའོ། ། སཱཧཱའི་སྔོན་དུ་གདོན་གྱིས་ཟིན་པ་ལས་དགྲོལ་བའི་སྤེལ་ཚིག་བྱའོ། ། དེ་ནས་སྔགས་འདི་ནི་
གསུངས་པ་ཙམ་གྱིས། སངས་རྒྱས་བདག་ཉིད་ཆེན་པོ་ནི་སྒྲུབ་པ་བོ་བརྩོན་འགྲུས་ཆེ་བ་དག་ཀྱང༌། འཇིགས་
ཤིང་ཀུན་ཏུ་སྐྲག་པར་གྱུར་ནས་བྱུང་ཆུབ་སེམས་ཏེ་རིན་འབྱུང་རྗེས་སུ་དྲན་པ་སྟེ་སྒོམ་པར་གྱུར་ཏོ། ། སྲིན་པོ་
དང་། མ་རུངས་པ་སེངྒེ་དང་སྟག་ལ་སོགས་པ་དང༌
། གཏུམ་པ་ནི་ཕྱིར་རྒོལ་བ་རྣམས་དང་། འཇིགས་པ་ཆེན་
པོས་འཁྲུགས་པ་ནི་མེ་དང་སྦྲུལ་ལ་སོགས་པ་འཇིགས་པར་བྱེད་པའི་གནས་སུ། རྡོ་རྗེ་སེམས་ནི་རྡོ་རྗེ་འཆང་
ངོ༌། ། དེས་རབ་ཏུ་སྦྱར་བ་རིན་འབྱུང་སྟེ། རིན་འབྱུང་གི་རྣལ་འབྱོར་གྱིས་གཞན་གྱིས་མི་ཐུབ་པ་ལ་བཀའ་
བསྒོ་བའོ། ། དེ་ལྟར་བྱས་པས་ལས་རྣམས་ཆོ་ག་བཞིན་དུ་བྱེད་དོ། །ཆོ་ག་ནི་འགྲེལ་བ་ལས་འབྱུང་བ་ལྟར་
རོ། ། བཞི་བ་ནི༔ དེ་ནས་བཅོམ་ལྡན་ནས་མེད་པར་བྱེད་ཅེས་པ་སྟེ། དེ་ནས་བཅོམ་ལྡན་འདས་དེ་བཞིན་
གཤེགས་པ་ཚེ་དཔག་ཏུ་མེད་པ་ནི་རྡོ་རྗེ་འཆང་ངོ༌། ། དཔག་ཏུ་མེད་པ་ནི་འོད་དཔག་མེད་དོ། ། རྡོ་རྗེ་ནི་མི་
155



_༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཕྱེད་པ་སྟེ་དེའི་ཏིང་ངེ་འཛིན་ལ་སྙོམས་པར་ཞུགས་ནས། པདྨོ་འོད་དཔག་མེད་ལས་འབྱུང་བའི་རྟ་མགྲིན་དེ་
རང་གི་སྔགས་ཀྱི་བདག་ཉིད་དུ། རྡོ་རྗེ་འཆང་ཉིད་ཀྱི་སྐུ་གསུང་ཐུགས་རྡོ་རྗེ་ལས་བྱུང་ངོ་། ། དེ་ནི་ལྷ་སྔགས་
དབྱེར་མི་ཕྱེད་པའི་དབང་དུ་མཛད་པའོ། ། ན་མ ནས་བཛྲ་ནཱི་ནི་སྔར་ལྟར་རོ། །ཨོཾ། ཧཱུྃ་གསུམ་ནི་གདུག་
པ་ཅན་གྱི་སྒོ་གསུམ་ལ་བསྡིགས་མཛུབ་བྱེད་པ་མཚོན་ནོ། ། ཏ་རུ་ལ་གནོད་པ་ལས་སྒྲོལ་བ། བི་རུ་ལ་རྣམ་པར་
འགྱུར་པའི་གནོད་པ་འཇིག་པར་བྱེད་པ། སརྦ་བི་ཥ་དུག་ཐམས་ཅད། གྷ་ཏ་ཀ་འཇོམས་པ། ཛཱ་ལི་ཏ་འབར་
བ། པི་སྤུ་ལཱི་ག་རྣམ་པར་འཁྲུགས་པ། ཨ་བྱཱ་ཊྚ་ཧཱ་ས་ནི་ཧ་ཧ་ཞེས་རྒོད་པ། ཀེ་ས་རི་སེངྒེ། ས་ཊ་རལ་པ། ཐ་
ཊོ་པ་བསྒྱིངས་པ། བཛྲ་ཁུ་ར་ཞབས། ནིར་གྷ་ཏན་བརྡབས་པ། ཙ་ལི་ཏ་གཡོ་བ། བ་སུདྷ་ས། ཏ་ལ་གཞི།
ནི་ཤུ་ས་དབུགས། མཱ་རུ་རྟ་འབྱིན་པ། ཨུང་གླུ་པ་ཏ་གྱེན་དུ་འཐོར་བ། དྷ་ར་ནི་དྷ་ར་ས་འཛིན་པ། བྷི་ཥ་ཎ་
འཇིགས་སུ་རུང་བ། ཨ་ཊ་ཊ་ཧཱ་ས་ཧ་ཧ་ཞེས་བཞད་པ། ཨ་པ་ར་མི་ཏ་དཔག་ཏུ་མེད་པ། བ་ལ་ནི་སྟོབས། པཱ་
ར་ཕ་རོལ། ཀྲ་མ་གནོན་པ། ཨཱརྱ་འཕགས་པ། ག་ཎ་བགྲངས་པ། བྷི་ར་འཇིགས་པ། བྷཱུ་ཏ་འབྱུང་། ག་ཎ་
ཚོགས། བྷུ་ཥི་ཏ་འཇིགས་པ། བུདྡྷ་བུདྡྷ་སད་པ་སད་པ། ཧ་ཡ་གྲྭ་བ་རྟ་མགྲིན། ཁཱ་ད་ཁཱ་ད་ཟོ་ཟོ་ཤིག ། པ་
ར་མརྙན་གཞན་གྱི་སྔགས། ཚིནྡ་ཚིནྡ་ཆོད་ཆོད་ཅིག། སིདྡྷི་དངོས་གྲུབ། མ་མེ་བདག་ལ། དི་ཤ་སྩོལ། ཨཱ་བི་
ཤ་ཡ་ཕོབ་ཅིག སརྦ་ཛཱ་ར་རིམ་ཐམས་ཅད། པི་ཤ་ཙི་ན་ཤ་ཟ། སརྦ་གྲ་ཧེ་ཏུ་གདོན་རྣམས། ཨ་པྲ་ཏི་མི་
ཚུགས་པ། ཧ་ཏོ་བྷ་བ་མཛོད། བཛྲ་དེཥ་རྡོ་རྗེའི་མཆེ་བ་ཅན། ཀལྕིར་ཡ་སི་ཅིའི་ཕྱིར་ཕྱི་བཤོལ་མཛད། ཨི་དཾ་
འདི། དུ་ཏྟཾ་གདུག་པ་ཅན། གྲ་ཧ་གདོན། དུཊ་སརྦ་བ་སྦྲུལ་གདུག དྷུ་ན་དྷུ་ན་བསྐྱོད་ཅིག་གཉིས། དེ་
བཞིན་དུ་མ་ཐ་མ་ཐ་ཆོམས་ཤིག མ་ར་ད་མ་ར་ད་རླག་ཤིག པཱ་ཊ་ཡཔཱ་ཊ་ཡ་ཁོས་ཤིག མ་ཊ་མ་ཊ་བཤིག་ཤིག
བྷནྡྷ་བྷནྡྷ་འཆིངས་ཤིག བུདྡྷ་སངས་རྒྱས། དྷརྨ་ཆོས། སངྒ་དགེ་འདུན། ཨ་ནུ་ཛྷཱ་ཏཾ་བཀའ་སྩལ་བ། ཀཆ་ཀུ་
རུ་ལས་མཛོད། གལ་ཏེ་ལས་མི་བྱེད་ན། ཧ་ཡ་གྲི་ བ་ཡ་ཕཊ་རྟ་མགྲིན་ལའོ། ། བཛྲ་ཡ་ཕཊ་རྡོ་རྗེ་ཅན་
ལའོ། ། བཛྲ་ག་ཏཱ་ཡ་ཕཊ་རྡོ་རྗེའི་ལུས་ཅན་ལའོ། ། བཛྲ་མེ་ཏཱ་ཡ་ཕཊ་རྡོ་རྗེའི་མིག་ལའོ། ། བཛྲ་དི་ཝཱུ་ཡ་
ཕཊ་རྡོ་རྗེའི་མཆེ་བ་ཅན་ལའོ། ། བཛྲ་ཁུ་ར་ཡང་རྡོ་རྗེའི་ཞབས་ཅན་ལའོ། །བཛྲ་ཁུ་ར་ནི་རི་གྷ་ཏ་ནཱ་ཡ་ཕཊ་རྡོ་
རྗེའི་ཞབས་ངེས་པར་རྡེབས་པ་ལའོ། ། ཏྲི་ལོ་ཀྱ་འཇིག་རྟེན་གསུམ། བྷ་ཡི་འཇིགས་པ། ཀ་རཱ་ཡ་ཕཊ་མཛད་
པ། སརྦ་ཀརྨེ་ཁུ་ལས་ཐམས་ཅད་ལ། ཨཔྲ་ཏེ་ཧ་ཏཱ་ཡ་ཐོགས་པ་མེད་པ་ལཾ་ཕཊ། བཛྲ་ཀུ་ལ་རྡོ་རྗེའི་རིགས།
སན་ཏཱ་ས་ནཱ་ཡ་འཇིགས་པར་མཛད་པ་ལ་ཕཊ། ཧཱུྃ་གསུམ་དང་ཕཊ་གསུམ་ནི་རྡོ་རྗེ་འཆང་གིས་རྟ་མགྲིན་ལ་
བསྡིགས་པར་མཛད་པའོ། ། སཱཧཱའི་སྔོན་དུ་དུག་ཞི་བའི་སྤེལ་ཚིག་བྱའོ། ། དེ་ནས་སྔགས་འདི་ནི་གསུངས་པ་
156



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཙམ་གྱིས། ཆོས་ཀྱི་རྡོ་རྗེ་ནི་འོད་དཔག་མེད་དོ། ། ཆེ་མཆོག་ནི་རྟ་མགྲིན་དང་། དེས་འདུལ་བའི་བགེགས་
རྣམས་ཏེ། འཇིགས་ཤིང་རབ་ཏུ་བརྒྱལ་བར་གྱུར་ནས་ཡེ་ཤེས་རྒྱལ་བོ་རྗེས་སུ་དྲན་ནོ། ། ནམ་མཁའི་དབྱིངས་
དུག་གིས་ཡོངས་སུ་གང་བ་གཞིག་དཀའ་བས་རྡོ་རྗེ་ལྟ་བུ་སྟེ། དུས་ཧ་ལ་ཧ་ལའི་འོད་འདྲ་བ་ཡང་། ཁྲོ་བོ་རྒྱལ་བོ་
རྟ་མགྲིན་བསྐུལ་བ་ཡི་ཚུལ་འདིས་དུག་དེ་རྣམས་ཐམས་ཅད་མེད་པར་བྱེད་དོ། ། དེའི་མན་ངག་ཅི་འགྲེལ་བ་
ལས་སོ། ། ལྔ་བ་ནི། དེ་ནས་བཅོམ་ལྡན་འདས་གསོད་པར་འགྱུར་ཞེས་པ་སྟེ། དེ་ནས་བཅོམ་ལྡན་འདས་དེ་
བཞིན་གཤེགས་པ་གདོན་མི་ཟ་བར་གྲུབ་པ་ནི་རྡོ་རྗེ་འཆང་ངོ་། ། གདོན་མི་ཟ་བའི་དམ་ཚིག་ནི་དོན་གྲུབ་སྟེ།
དེ་ཉིད་འབྱུང་བ་ནི་དབལ་ཏེ་ཏོག་ཡིན་ལ། རྡོ་རྗེ་ནི་མི་ཕྱེད་པ་སྟེ་དེ་ལ་དམིགས་པའི་ཏིང་ངེ་འཛིན་ལ་སྙོམས་
པར་ཞུགས་ནས། རྡོ་རྗེ་བེ་ཅོན་སྔོན་པོའི་ཁྲོ་བོའི་རྒྱལ་བོའི་སྔགས་འདི་ཉིད་ཀྱི་སྐུ་གསུང་ཐུགས་རྡོ་རྗེ་ལས་བྱུང་
ངོ༌། ། ན་མ ནས་བཛྲ་ཎི་ནི་སྔར་ལྟར་རོ། ། ཨོཾ་ཨེ་ཧྱ་ཧི་ཚུལ་སྤྱོན་ཚུལ་སྤྱོན། བྷ་ག་ཝན་བཅོམ་ལྡན་འདས།
ནཱི་ལ་སྔོན་པོ། བཛྲ་གཎྜ་རྡོ་རྗེ་དབྱུག་པ། ཏུ་རུ་ཏུ་རུ་རིངས་པར་རིངས་པར། ཧུ་ལུ་ཧུ་ལུ་གཉིས་ཞུགས་ཤིག་
གཉིས། དེ་བཞིན་དུ་ཧ་ཧ་སད་པ། གུ་ལུ་གུ་ལུ་འཚིར་ཅིག ཀུ་ལཱ་པ་ཡ་གུ་ལཱ་པ་ཡ་འཚིར་དུ་ཆུག་ཅིག ཀྲ་མ་
ཀྲ་མ་གོམས་པ། པཱ་ད་བསྐྱོད་པ། པི་གེ་རྣམ་པར་སྤྲོ་བ། བྷ་ཀ་ཝན་བཅོན་ལྡན་འདས། པཱ་ཡུ་རླུང་། བེ་གེ་ཎ་
ཤུགས་ཀྱིས། བྷུ་ཏ་ན་འབྱུང་བོ། ། ཤི་་མྱུར་དུ། ད་ཧ་ད་ཧ་སྲེགས་ཤིག ད་ར་ད་ར་ཁོས་ཤིག བ་ཧ་བ་ཧ་
ཆོམས་ཤིག པ་ཙ་པ་ཚ་ཚོས་ཤིག མ་ཐ་མ་ཐ་བཤིག་ཅིག པཱ་ཏ་ཡ་པཱ་ཏ་ཡ་འོག་ཏུ་ལྟུང་བར་གྱིས་ཤིག མ་ཊ་
མ་ཊ་རློག་ཤིག མོ་ཊ་པ་ཡ་མོ་ཊ་པ་ཡ་བརླག་པར་གྱིས་ཤིག སརྦ་ཀརྨ་ཎི་ལས་ཐམས་ཅད། ཚིནྡ་ཚིནྡ་ཆོད་
ཅིག བྷག་ཡ་བྷག་ཡང་ཟོ་ཤིག མེ་དི་ཚིལ། ཨ་ས་འདིའི། མ་ད་ཚིལ། མ་ད་ཛ་རྐང་། རུ་དྷི་ར་ཁྲག ། བྲི་ཡ་
དགྱེས་པ། ཨེ་ཧྱ་ཧི་ཚུར་བྱོན། བྷ་ག་ཝན་བཅོམ་ལྡན་འདས་སོ། ། སརྦ་བི་བྷཾ་ན་བགེགས་ཐམས་ཅད། སརྦ་
བིདྱ་རིག་པ་ཐམས་ཅད། སརྦ་མནྡཱ་སྔགས་ཐམས་ཅད། སརྦ་མུ་ལ་ཀམ་རྩ་བའི་ལས་ཐམས་ཅད། ཀྲི་ཁྲི་མ་
བཅོས་པའི། ཀི་ཊུ་དུ་ཀ བི་དྱེ་ནི་ལ་སོགས་པ། སརྦ་ཀྲ་ཧཱ་ན་གདོན་ཐམས་ཅད། ཧ་ན་ཧ་ན་ཆོམས། བྷན་
ཛ་བྷན་ཛ་ཤིག ། མར་ད་མར་ད་མཉེས། ཨི་དཾ་འདི། ཀཱ་ཏྱཾ་སཱ་དྷ་ཡ་བྱ་བསྐུམས་ཤིག ། ཧཱུྃ་ནི་བསྡིགས་མཛུབ་
བྱེད་པ་མཚོན་བྱེད། ནཱི་ལ་ཡ་སྔོན་པོ། ནཱི་ལ་བཛྲ་དཎྜ་རྡོ་རྗེ་དབྱུག་པ་སྔོན་པོ། ། ཏུ་རུ་ཏུ་རུ་རིངས་པར་མཛོད།
བིགྷན་བི་ན་ཡ་ཀ་བགེགས་དང་ལོག་འདྲེན་ཐམས་ཅད། ནཱ་ཤཱ་ཡ་ནཱ་ཤཱ་ཡ་རློག་ཤིག ཧུ་རུ་ཧུ་རུ་འབར་བར་
མཛོད། དཱི་སྟེ་འབར་བ། ཙཎྜ་ཡེ་བཏུམ་པོ། ། སཇ་ལཱི། ཧཱུྃ་ཎི་དགྲ་ཐམས་ཅད་ཀྱི། ཧྲི་ད་ཡཱ་སྙིང་། ནི་བི་
ངེས་པར། ཌ་ཡ་ཚིར་ཅིག ། ཚིནྡ་ཚིནྡ་ཆོད་ཅིག ། པ་ར་གཞན་ནམ་ཕ་རོལ། བི་བྱ་་རིག་པ། ཚེ་དག་
157



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆོད་ཅིག ། ཧཱུྃ་གསལ་བར་བྱེད་པ། བིརྱ་ཎི་རིག་པ་རྣམས་ཀྱི། ཤི་ཥཱ་ཀ་བྱེད་པ་བོ། ། ས་མ་ཡ་དམ་ཚིག མ་
ནུ་སྨ་ར་རྗེས་སུ་དྲན་པར་མཛོད། བཛེ་དྷ་ར་བ་ཙ་ན་ལ་ན་རྡོ་རྗེ་འཆང་བ། བཀའ་དྲིན་བམ་ཅིག་པའོ། ། མ་
མ་ཎི་གནང་། ཀྲིན་ཧ་ཆང་། ཧཱུྃ་བསྐུལ་བ། ཧ་ན་ཧ་ན། ད་ཧ་ད་ཧོ། ཀུ་རུ་ཀུ་རུ། ཏུ་རུ་ཏུ་རུ། ཧུ་རུ་ཧུ་རུ་
ཕཊ་ཕཊ་ཧུཾ་ཧཱུྃ་རྣམས་ཀྱི་དོན་ནི་སྔར་བཤད་ཟིན་ཏོ། ། ཀྲི་ཏཱནྟ་ཡ་མཐར་བྱེད། དེ་བ་ལྷ། ར་ཊི་དྲང་སྲོང་།
བི་རྣམ་པར། དྲ་བ་ཀཱ་ཡ་བསྐྱོད་པ། ཧ་ན་ཧ་ན་བསྣུན་ནམ་རྒྱོབ། བཛྲ་གཎེ་ནི་རྡོ་རྗེ་དབྱུག་པའོ། ། སཱཧཱའི་
སྔོན་དུ་རྒྱོབ་ཅིག་རང་གསོད་པའི་རྗེས་ཚིག་བྱའོ། ། དེ་ནས་སྔགས་འདི་ནི་གསུངས་པ་ཙམ་གྱིས། གདུག་པའི་
མཆོག་ལས་བྱུང་བ་ཀུན་ནི་བགེགས་རྣམས་ཏེ། དེ་དག་ཡིད་ནི་འཇིགས་ཤིང་རབ་སྐྲག་ནས་རྡོ་རྗེ་སེམས་དཔའ་
རྗེས་སུ་དྲན་པར་འགྱུར་རོ། ། ཁྲོ་བོའི་རྒྱལ་བོ་གྲགས་པ་ཆེན་པོ་སྔགས་འདི་བརྒྱ་རྩ་བརྒྱད་དུ་བཟླས་པ་དང་།
ཆོ་གའི་ཚུལ་བཤད་པ་བཞིན་བསྐུལ་བར་བྱས་པ་ཡིས་གདུག་པ་ཅན་ཐམས་ཅད་གསོད་པར་འགྱུར་རོ། ། ཆོ་ག་
ཇི་ལྟར་བྱ་བ་ནི་འགྲེལ་བ་ལས་སོ། ། དྲུག་པ་ནི། དེ་ནས་བཅོམ་ལྡན་ནས་འབེབས་པར་བྱེད་ཞེས་པ་སྟེ་དེ་ནས་
བཅོམ་ལྡན་འདས་དེ་བཞིན་གཤེགས་པ་མི་བསྐྱོད་པ་ནི་རྡོ་རྗེ་འཆང་དུ་གྱུར་པའོ། ། ཆར་ཀུན་ནས་འབབ་པའི་
སྤྲིན་སྡུད་པའི་དཔལ་ནི་སྟོབས་པོ་ཆེའོ། ། དེ་འབྱུང་བའི་ཏིང་ངེ་འཛིན་ལ་སྙོམས་པར་ཞུགས་ནས་རྡོ་རྗེ་སྟོབས་
པོ་ཆེ་སྔགས་ཀྱི་བདག་ཉིད་དུ་གྱུར་བ་འདི་ཉིད་དུ་གྱུར་བ་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་བྱུང་ངོ་། །
ན་མ སོགས་སྔར་བཞིན་ནོ། །ཨོཾ་ཧཱུྃ་གསུམ་དང་ཕཊ་གསུམ་ནི་བསྐལ་བ་དང་དགས་པའོ། ། ཨུག་ནི་དྲག་
པོའོ། ། ཁྱུ་ལ་མ་དུང༌། པཱ་ཎི་ལག་པ། ཧཱུཾ་དང་ཕཊ་གསུམ་ནི་སྔར་ལྟར། ཨོ་ཏི་ཐོག ནི་ད་ནཱ་ད་སྒྲ། ཧཱུཾ་
དང་ཕཊ་གསུམ་ནི་སྔར་ལྟར། ཨོཾ་མ་ཧཱ་བ་ལ་ནི་སྟོབས་པོ་ཆེའོ། ། སཱཧཱའི་སྔོན་དུ་ཆར་འབབ་པའི་སྤེལ་ཚིག་
བྱའོ། ། དེ་ནས་སྔགས་འདི་ནི་གསུངས་མ་ཐག་ཏུ་སྟོབས་པོ་ཆེ་ཡི་ཀླུ་རྣམས་ཀུན་ཡིད་ནི་འཇིགས་ཤིང་རབ་ཏུ་
སྐྲག་པར་གྱུར་ནས་སྐུ་གསུམ་རྡོ་རྗེ་སྟེ་རྡོ་རྗེ་འཆང་རྗེས་སུ་དྲན་ནོ། ། སྔགས་འདི་བརྒྱ་རྩ་བརྒྱད་སོགས་བཟླས་པ་
ཙམ་གྱིས་སྦྱོར་བ་ཡིས་ལས་རྣམས་ཐམས་ཅད་སྒྲུབ་པར་བྱེད་ལ་ཐན་པ་བྱུང་བའི་དུས་ན་ཡང་ལས་སྦྱོར་འགྲེལ་
བར་བཤད་པ་བཞིན་བྱས་ན་ཆུ་ཡི་དཀྱིལ་འཁོར་འབེབས་པར་བྱེད་དོ། ། བདུན་པ་ནི། དེ་ནས་བཅོམ་ལྡན་
ནས་དགུགས་པའི་མཆོག་ཅེས་པ་སྟེ། དེ་ནས་བཅོམ་ལྡན་འདས་ནི་རྡོ་རྗེ་འཆང་ངོ་། ། ཀུན་ཏུ་འཇོམས་པ་རྡོ་
རྗེ་ནི་འདོད་པའི་རྒྱལ་བོ་དེ་དང་དབྱེར་མེད་པའི་སྔགས་སྟོན་པའི་ཏིང་ངེ་འཛིན་ལ་སྙོམས་པར་ཞུགས་ནས། དེ་
བཞིན་གཤེགས་པ་ཐམས་ཅད་ནི་མཐུ་ཆེ་བའི་བགེགས་རྣམས་ཏེ། དེ་དག་འཆིང་བའི་ཊཀྐིའི་རྒྱལ་བོ་འདོད་རྒྱལ་
ཁྲོ་བོ་ཆེན་པོའི་སྔགས་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་ཕྱུང་ངོ་། ། ན་མ སོགས་ནི་གོང་བཞིན་
158



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ནོ། །ཊཀྐི་ཧཱུཾ་ཛའི་ཀི་ནི་གདུག་པ་ཅན་འཆིང་བ། ཧཱུྃ་ནི་དེ་དག་ལ་བསྡིགས་མཛུབ་བྱེད་པ། ཛ ནི་རྩོད་
པའོ། ། འདིར་ཛའི་འཇུག་ཏུ་འགུགས་པའི་སྤེལ་ཚིག་སྦྱོར། དེ་ནས་སྔགས་འདི་ནི་གསུངས་པ་ཙམ་གྱིས་
སངས་རྒྱས་བདག་ཉིད་ཆེན་པོ་ཀུན་ནི་བགེགས་མཐུ་ཆེན་རྣམས་སོ། ། དེ་དག་འཇིགས་ཤིང་དམ་ཚིག་སྟེ་
འདོད་རྒྱལ་ཡིད་ལ་བྱེད་པ་དང་ལྡན་པ་ལྟར་ནས། རྡོ་རྗེ་སྐུ་གསུམ་སྟེ་རྡོ་རྗེས་སུ་དྲན་པ་སྟེ་བསྒོམ་མོ། ། རྡོ་རྗེ་
སེམས་དཔའ་སྟེ་མི་བསྐྱོད་པའི་སྦྱོར་བའི་རྣལ་འབྱོར་ལ་གནས་གཉིས། ལས་རྒྱལ་མཆོག་གི་དུས་སུ་བསྒྲུབ་བྱའི་
ལིངྐ་རྐང་པ་གཡས་པས་མནན་ནས། རྡོ་རྗེ་གསུམ་ཀྱི་སྔགས་ཏེ་འདོད་རྒྱལ་གྱི་སྔགས་ངག་གིས་ཟློ་བ་སོགས་
བཤད་པ་བཞིན་བྱས་ན། སྔགས་རྣམས་ཏེ་རྒྱལ་བོ་ལ་སོགས་ཐམས་ཅད་འགུགས་པར་བྱེད་པའི་མཆོག་ཏུ་འགྱུར་
རོ། ། བརྒྱད་པ་ནི། དེ་ནས་བཅོམ་ལྡན་ནས་འགུགས་པར་འགྱུར་ཞེས་པ་སྟེ། དེ་ནས་བཅོམ་ལྡན་འདས་རྡོ་
རྗེ་འཆང་ཡེ་ཤེས་ཀྱི་ཕྲེང་བ་སྟེ་རྒྱུན་མི་ཆད་པའི་ལྷའི་ཆུ་རྒྱུན་ལྟ་བུ་དང་། རྡོ་རྗེ་ལྟར་མི་བྱེད་པའི་ཏིང་ངེ་འཛིན་ལ་
སྙོམས་པར་ཞུགས་ནས་མི་གཡོ་བའི་རྡོ་རྗེ་གཏུམ་པོའི་དམ་ཚིག་སྔགས་འདི། རྡོ་རྗེ་འཆང་ཉིད་ཀྱི་སྐུ་གསུང་
ཐུགས་རྡོ་རྗེ་ལས་ཕྱུང་ངོ་། ། ན་མ སོགས་སྔར་ལྟར་རོ། ། ཨ་ཙ་ལ་ནི་མི་གཡོ་བ། ཀཱ་ཎ་ལོང་པ། ཙཎྜ་
གཏུམ་པོ། ནཊྚ་གཅོད་པ། མཎྜ་དགའ་བ། འདིར་མི་འདྲ་བ་ཞིག་ཀྱང་འབྱུང་ངོ༌། ། མོཊྚ་ལུས་བོང་ཆེ་བ།
ཥཊ་འཇིག་པ། ཏཊྚ་ཟད་པ། ཧ་ན་ཧ་ན་རྒྱོབ་རྒྱོབ། ད་ཧ་ད་ཧ་སྲེག མོ་ཧ་མོ་ཧ་རྨོངས་པ། མོ་ཧ་ཀ་ར་
རྨོངས་པར་གྱིས། ཧ་ས་ཧ་ས་རྒོད་པའམ་བཞད་པ། བཛྲ་ཧ་སཾ་ཀུ་རུ་རྡོ་རྗེ་བཞད་པར་གྱིས། ཧ་ས་ཧ་ས་རྒོད་པ།
མ་ར་ད་ར་ཊ་གཉིས་གནད་ཆོད་ཅིག ག་ཛ་ག་རྫ་སྒྲོགས། ཧ་ན་ཧ་ན་བསྣུན། བནྡྷ་བནྟ་འཆིངས། ཏིཥྛ་ཏིཥྛ་
མནོས། ཨཱ་བེ་ཤ་ཡ་གཉིས་ཞུགས་ཤིག མ་ཧཱ་མནྡཱ་སྔགས་ཆེན་པོ། ། པཱ་ལ་ཀ་སྐྱོང་བ། དྷུ་ན་དྷུ་ན་བསྐྱོད།
ཏི་ནི་ཏི་ནི་རྣོ་ཞིང་ཚ་བ་ཐོབ་པ། ཁཱ་ད་ཁཱ་ད་ཟོ་ཤིག བིགྷན་བགེགས། མཱ་ར་ཡ་མཱ་ར་ཡ་གསོད། དུཏྟི་གདུག་
པ་ཅན། བྷཀྵ་བྷཀ་ཟོ་ཟོ། སཝཾ་སྦྲུལ། ཀུ་རུ་ཀུ་རུ་མཛོད། ཀི་རི་ཀི་རི་བྱེད། མ་ཧཱ་བི་ཥཱ་ཎ་ཞེས་འབྱུང་བ་ནི་
དུག་ཆེན་པོ། བཛྲ་སྤོ་ཊ་ཡ་སྤོ་ཊ་ཡ་རྡོ་རྗེས་ཁོས་ཤིག ཧཱུྃ་གསུམ་ནི་བསྐུལ་བ། ཏྲེ་བ་ལེ་རིམ་པ་གསུམ། རཾ་ག་
གར་གྱི་གནས། ནར་ཏ་ཀ་གར་བྱེད་པ། ཨཱ་གསུམ་ནི་ལུང་བསྒོ་བ། ཧཱུྃ་གསུམ་ནི་བོད་པ། ཨ་ཙ་ལ་མི་གཡོ་བ།
ཙཎྜ་མདོག་གཞུག སྤོ་ཊ་ཡ་གཉིས་དགགས་པ། ཧཱུྃ་ཧཱུྃ་བསྐུལ་བ། ཨ་ས་མནྡེ་ག་ཉེ་བར་མི་གནས་པ། ཏྲ་ཊ་ཁོས།
མཱ་ཧཱ་བ་ལ་སྟོབས། ཤཱ་ཏ་ཡ་ཆོད། པ་ར་མནྟཾ་གཞན་གྱི་རིག་པ། ཨཱ་ཨཱི་བཀའ་བསྒོ་བ། ཧཱུྃ་ཧཱུྃ་བོད་པ། ཤུདྨ་ཏུ་
དག་པར་གྱུར་ཅིག ལོ་ཀ་འཇིག་རྟེན། ཏུ་ཏྟཱ་ཏུ་དགེས་པར་གྱུར་ཅིག བདྲི་རྡོ་རྗེ་ཅན། ན་མོ་སྔ་ཕྱག་འཚལ་
ལོ། ། ཨ་པྲ་ཏི་ཐོགས་པ་མེད་པ། བ་ལེ་ཧྥུ་སྟོབས་ཐམས་ཅད་པ་ལའོ། ། ཛུ་ལ་ཡ་འབར་བ། ཏྲ་ཊ་ཁོས་ཤིག
159



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཨ་ས་ཏ་བཟོད་པ། ན་ན་མནི་ཕྱག་འཚལ་ལོ། ། སཱཧཱའི་སྔོན་དུ་འགུགས་པའི་སྤེལ་ཚིག་བྱའོ། ། དེ་ནས་
སྔགས་འདི་ནི་གསུངས་པ་ཙམ་གྱིས་ཚངས་པ་ལ་སོགས་པའི་ལྷ་རྣམས་འཁོར་དང་བཅས་པ་ཀུན་བརྒྱལ་ཞིང་རབ་
ཏུ་སྐྲག་པར་གྱུར་ནས། རྡོ་རྗེ་འཆང་ཆེན་པོའི་སྐུ་ནི་རྗེས་སུ་དྲན་པར་གྱུར་ཏོ། ། ཁྲོ་བོ་ཆེན་པོ་མི་གཡོ་བའི་
སྔགས་ཀྱི་ཚིག་འདི་ཡིས་ལྷ་ཆེན་དག་སྟེ་དབང་ཕྱུག་ལ་སོགས་པའི་ལྷ་མཐུ་ཆེན་པོ་དག་ཀྱང་། ཁ་སྦྱར་ལུས་སུ་སྟེ་
འཁྲུལ་འཁོར་ཁ་སྦྱར་བས་འགུགས་པར་འགྱུར་རོ། ། དེའི་ལས་སྦྱོར་ནི་འགྲེལ་བར་ཤེས་པར་བྱའོ། ། དགུ་པ་
ནི། དེ་ནས་བཅོམ་ལྡན་ནས་འགུགས་པའི་མཆོག་ཅེས་པ་སྟེ། དེ་ནས་བཅོམ་ལྡན་འདས་རྡོ་རྗེ་འཆང་ནི། དེའི་
དམ་ཚིག་སྟེ་བཀའི་རྣམ་པར་འཁྲུལ་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། རྡོ་རྗེ་འཛིན་
ཐམས་ཅད་ཀྱི་དམ་ཚིག་གི་བཀའ་ཁྲོ་བོ་ཆེན་པོ། ། གནོད་མཛེས་ཀྱི་ངོ་བོར་གྱུར་བ་འདི་ཉིད་ཀྱི་སྐུ་གསུང་ཐུགས་
རྡོ་རྗེ་ལས་ཕྱུང་ངོ༌། ། ཨོཾ། སུམྦྷ་ནི་ངེས་པར་འདུལ་བ། སུམྦྷ་ནི་མ་ལུས་པ་ངེས་པར་འདུལ་བ། ཧཱུྃ་གསལ་
པར་བྱེད་པ། གྲིཥྛ་གིཉྩ་ཟུང་ཟུང་། གྲི་བྷཱུ་པཱ་གཉིས་འཛིན་དུ་ཆུག་ཅིག་གཉིས། ཧཱུྃ་བསྐུལ་བ། ཨཱ་ནཱ་ཡ་ཁུག་
ཅིག ཧོ་ཀྱི། བྷ་ག་ཝན་བཅོམ་ལྡན་འདས། བིདྱ་རིག་པའི༔ རཱ་ཛ་རྒྱལ་བོ། །ཧཱུྃ་བསྐལ་བ། ཕཊ་དགས་
པའོ། ། དེ་ནས་སྔགས་འདི་ནི་གསུངས་པ་ཙམ་གྱིས་ལྷའི་བུ་མོ་སོགས་མཐུ་ཆེན་ཐམས་ཅད་ནི་སྐུ་བཤིག་ཅིང་
གོས་དང་བྲལ་བར་གྱུར་ནས་རྡོ་རྗེ་སེམས་དཔའ་སྟེ་མི་བསྐྱོད་པ་རྗེས་སུ་དྲན་པར་གྱུར་ཏོ། ། རྡོ་རྗེ་སེམས་དཔའི་
ཞབས་ཀྱིས་མནན་ཞེས་པ་ནི། དེའི་ས་བོན་གྱི་འོད་ཟེར་གྱིས་བསྐོར་བའོ། ། དེ་བཞིན་གཤེགས་པ་ཀུན་གྱི་
བདག་པོ་ནི་བསྒྲུབ་བྱའི་སྙིང་ཀ་རྡོ་རྗེ་ལྕགས་ཀྱུས་ཕུག་ཅིང་ཞགས་པས་བཅིངས་པ་ཡི་སྒོ་ནས་དགུག་པར་བྱ་སྟེ།
དེ་ནི་བུ་མོ་ལ་སོགས་པ་རྣམས་འགུགས་པའི་ཐབས་ཀྱི་མཆོག་གོ།
གཉིས་པ་ནང་ལ་གཞོལ་བའི་ལས་སྒྲུབ་ཚུལ་ལ་གཉིས། སྐུ་གསུང་ཐུགས་དགུག་པ་དང་། རང་གི་མཚན་
མས་དགུག་པའོ། ། དང་པོ་ནི། དེ་ནས་བཅོམ་ལྡན་ནས་དགུག་པའི་མཆོག་ཅེས་པ་སྟེ། དེ་ནས་བཅོམ་ལྡན་
འདས་ནི་རྡོ་རྗེ་འཆང་ངོ་། ། དམ་ཚིག་ཆེན་པོ་ནི་སྒྲུབ་པ་པོའོ། ། དེ་ཁོ་ན་ཉིད་དགུག་པ་ལ་སོགས་པ་ས་གཞན་
གྱི་དོན་བྱེད་པའོ། ། དེ་འབྱུང་བ་ནི་སྟོན་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་དམ་
ཚིག་ཆེན་པོ་སློབ་བཞིན་པ་རྣམས་ཀྱི་རྡོ་རྗེ་སྟེ། སྒོ་གསུམ་གྱིས་ལས་སྒྲུབ་པའོ། ། སྣོད་མིན་ལ་གསང་བར་བྱ་
བའི་གསུང་གི་དམ་ཚིག་གི་དེ་ཁོ་ན་ཉིད་གཞན་དུ་མི་འགྱུར་བའི་གནས་དེ་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་
ཕྱུང་ངོ༌། ། སངས་རྒྱས་རྡོ་རྗེ་ནི་དགུག་པའི་ལས་བསྒྲུབ་དཀའ་བའོ། ། དེ་རྣམས་ཀྱི་སྐུ་གསུམ་སྟེ་སྒོ་གསུམ་ལ་
རྡོ་རྗེ་སེམས་དཔའ་སྒྲུབ་པ་བོ་རིམ་པ་དང་པོ་ལ་བློ་ཤིན་ཏུ་བརྟན་པ་དེས་རྣམ་པར་བསྒོམ་པར་བྱའོ། ། ཞགས་པ་
160



༄༅། །འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྡོ་རྗེ་ཀྱོ་བ་འཛིན་པ་ནི་གང་འགུགས་པའི་བསྒྲུབ་བྱ་དེ་རླུང་ལ་བསྐྱོད་ནས་འོད་ཟེར་ཞགས་པ་ལྟ་བུ་དང་རྡོ་རྗེ་
ལྕགས་ཀྱུའི་རྣམ་པ་ཅན་གྱིས་བཟུང་ནས་འགུགས་པར་བྱ་སྟེ། དེ་ནི་སངས་རྒྱས་བསྒྲུབ་བྱ་དགུག་པའི་ཐབས་
དམ་པའོ། ། སངས་རྒྱས་ནི་སྟོན་པ་བའོ། ། སྐུ་དེའི་གསུང་གི་སྦྱོར་བ་འཁོར་ལོ་ཆེན་པོ་ལ་མཁས་པའི་པཎྜིཏ་
འགུགས་པ་ལ། དེའི་སྙིང་ཁར་སྔར་ལྟར་འོད་ཟེར་གྱི་ལྕགས་ཀྱུའི་སྦྱོར་བ་བཏང་བ་ཡིན། རྡོ་རྗེ་སེམས་དཔའ་
རྒྱལ་བོ་ཆེ་ནི་མཁས་པ་དེའི་ཤེས་རབ་རྟག་ཏུ་སྟེ་འཕྲལ་དུ་ངེས་པར་ཁུགས་པར་འགྱུར་རོ། ། རྡོ་རྗེ་མི་ཕྱེད་གསུམ་
ནི་སྐུ་རྡོ་རྗེ་སོགས་གསུམ་གྱི་རྣལ་འབྱོར་བའོ། ། རྣལ་འབྱོར་བ་འཁོར་ལོ་དང་པདྨ་དང་རྡོ་རྗེ་སྟེ། གཏི་མུག་
དང་འདོད་ཆགས་དང་ཞེ་སྡང་གང་ཤས་ཆེ་བའི་དབྱེ་བས་རྣམ་སྣང་འོད་དཔག་མེད་མི་བསྐྱོད་པའི་སྒོ་ནས་དགུག་
པའི་ལས་བྱའོ། ། རྡོ་རྗེ་ཀྱོ་བའི་ཁྱད་པར་གྱིས་ནི་འཁོར་ལོ་པདྨ་རྡོ་རྗེས་མཚན་པའི་ལྕགས་ཀྱུ་ནི། སྔགས་རྣམས་
ཏེ་བསྒྲུབ་བྱ་ཐམས་ཅད་དགུག་པའི་མཆོག་གོ ། ཆོ་གའི་དམིགས་པ་ནི་འབྲེལ་བ་ལས་སོ། །གཉིས་པ་ལ་ལྔ།
མིའི་བུ་མོ་དགུག་པ། ལྷའི་བུ་མོ་དགུག་པ། ལྷ་མིན་གྱི་བུ་མོ་དགུག་པ། ཚངས་པ་སོགས་ཀྱི་བུ་མོ་དགུག་པ།
གནོད་སྦྱིན་གྱི་བུ་མོ་དགུག་པའོ། ། དང་པོ་ནི། ཐམས་ཅད་རྡོ་རྗེ་ནས་རྟག་ཏུ་འགུགས་པར་འགྱུར་ཞེས་པ་སྟེ།
ལྷ་སོ་སོའི་ཏིང་ངེ་འཛིན་གསུམ་དང་། ཞགས་པས་བཅིངས་པ་ནི་ལྷག་མ་རྣམས་ལ་ཡང་བྱ་ཞིང་། ཐམས་ཅད་
རྡོ་རྗེའི་དངོས་ཞི་བ་ནི་སྣ་ཚོགས་རྡོ་རྗེའི་རང་བཞིན་ཞི་བ་སྟེ་མཛེས་པར་བསྒོམ་པའོ། ། རྡོ་རྗེ་འཆང་ངམ་རང་
སྔགས་སྐྱེས་བུ་ནི་མེ་ཏོག་ཕོག་པའི་ལྷ་བསྒོམས་ནས། མི་ཡི་བུ་མོ་འགུགས་པར་བྱ་བ་མཆོག་རྣམས་ཀྱི་སྙིང་ཁར་རྡོ་
རྗེ་ཀྱོ་བ་སྟེ་ལྕགས་ཀྱུ་སྦྱར་ནས། རླུང་གི་དཀྱིལ་འཁོར་ལ་གནས་པའི་སྦྱོར་བས་དྲངས་ན་ངེས་པར་རྟག་ཏུ་སྟེ་
འཕྲལ་དུ་འགུགས་པར་འགྱུར་རོ། ། གཉིས་པ་ནི། ཟླ་བའི་དཀྱིལ་འཁོར་ནས་དགུགས་པའི་མཆོག་ཅེས་པ་སྟེ།
ཤ་ཙི་བརྒྱ་བྱིན་གྱི་ཆུང་མའི་མདུན་དུ་རྣམ་པར་སྣང་མཛད་དེ། གཟུགས་ཆེན་བསྒོམ་པར་བྱ་སྟེ། དེ་ཡོངས་སུ་
གྱུར་བ་ལས་ཟླ་བའི་དཀྱིལ་འཁོར་དག་ཏུ་གྱུར་བ་ལ་ཤ་ཙམ་དེར་གནས་པར་བསམས་ཏེ། རྡོ་རྗེ་མི་འཆི་བ་སྟེ་རྡོ་
རྗེ་ལྕགས་ཀྱུའི་སྦྱོར་བ་ཡིས་འགུགས་པར་བསམས་ལ། བདུད་རྩི་འཁྱིལ་བའི་སྔགས་ལན་གྲངས་ལྔ་བཅུ་བརྗོད་ན་
ནི་ངེས་པར་རྟག་ཏུ་འགུགས་པར་འགྱུར་རོ། ། རྡོ་རྗེ་ཀྱོ་བ་སྟེ་ལྕགས་ཀྱུའི་གཟུགས་ཆེན་པོ་འབར་བའི་འོད་རྡོ་རྗེ་
འདྲ་བའི་རྡོ་རྗེ་དཀྱིལ་འཁོར་ཏེ་འདོད་རྒྱལ་ལྕགས་ཀྱུར་བསྒོམས་ནས་དེ་ལ་ལྷའི་བུ་མོ་བསྐྱོན་ཏེ་དྲངས་ན་ནམ་
མཁའི་ལྷའི་བུ་མོ་འགུགས་པའི་མཆོག་ཏུ་འགྱུར་རོ། ། གསུམ་པ་ནི། ཁྲོ་བོ་རྡོ་རྗེ་ནས་འགུགས་པའི་གནས་ཞེས་
པ་སྟེ། ཁྲོ་བོ་རྡོ་རྗེ་ནི་མི་བསྐྱོད་པའོ། ། དེའི་དམ་ཚིག་ནི་བཀའོ། ། མི་བསྐྱོད་པ་རྡོ་རྗེར་བསྐྱེད་པ་དེ་ལ་བུ་མོ་
བཞག་སྟེ། རྡོ་རྗེས་འོག་གནས་པ་དག་ནི་གནོད་མཛེས་མདུན་དུ་གནས་པ་ལ་བུ་མོ་ཁུག་ཅིག་ཅེས་པ་བསྐུལ་ནས་
161



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ །
སྔགས་བཟླ་བའོ། ། ཤུ་ལ་རྡོ་རྗེ་སྐྱོ་བའི་གནས་ནི་གནོད་མཛེས་དེས་ཤུ་ལ་མདུང་དང་ལྕགས་ཀྱུས་ཕུག་ཅིང་
བཅིངས་ནས་དགུག་པར་བྱ་སྟེ། དེ་ནི་ལྷ་མིན་གྱི་བུ་མོ་འགུགས་པའི་གནས་ཏེ་ཐབས་སོ། །
བཞི་བ་ནི། བཙག་གམ་ནས་འོང་བར་འགྱུར་ཞེས་པ་སྟེ། ལྷའི་ཏིང་ངེ་འཛིན་གཉིས་བྱས་ནས་ལས་སྦྱོར་
གྱི་དུས་སུ། བཙག་གམ་རྡོ་རྒྱུས་དག་ཀྱང་རུང་སྟེ་གང་ཡང་རུང་བའི་མཚོན་ལ། རྡོ་རྗེ་སྐྱོ་བའི་སྦྱོར་བ་ཡིས་ཏེ།
རྡོ་རྗེ་ལྕགས་ཀྱུའི་གཟུགས་བྱས་ནས་ཟླ་བ་གཟས་ནི་ཟིན་པའི་ཚེ། ། བར་ཏེ་ཡབ་ཀྱི་རྡོ་རྗེའི་བུ་གའམ་ཡུམ་གྱི་
པདྨར་བཅུག་ནས་གཟས་ཟིན་པ་མ་བཏང་གི་བར་དུ་བསྒྲུབ་པར་བྱ་སྟེ་སྙོམས་འཇུག་བྱའོ། ། དེ་ནས་ལྕགས་
ཀྱུའི་གཟུགས་ཏེ་བཏོན་ནས་ཡི་གེ་གསུམ་གྱིས་བསྲུངས་ན། ཚངས་པ་དང་དྲག་པོ་དབང་ཕྱུག་ལ་སོགས་ལྷ་གང་
རུང་གི་མིང་རྣམས་བང་ལེབ་སོགས་ལ་བྲིས་ནས་སྔགས་སྤེལ་ཚིག་དང་བཅས་པ་བཟླས་ན། རྡོ་རྗེ་གསུང་གི་
བཀའ་བཞིན་དུ་འཇིགས་ཤིང་སྐྲག་ནས་འོང་བར་འགྱུར་རོ། ། ལྔ་བ་ནི། རྣམ་པའི་མཆོག་ནས་དག་སྤྱད་ཅེས་
པ་སྟེ། བདག་ཉིད་རྣམ་པའི་མཆོག་མཚན་ཐམས་ཅད་དང་ལྡན་པའི་རྡོ་རྗེ་འཇམ་དཔལ་དུ་རབ་ཏུ་བསྒོམ་ཞིང་
ལས་ཀྱི་དུས་སུ་གནོད་སྦྱིན་མོའི་མདུན་ཁྲོ་བོ་ཆེན་པོ་གཤིན་རྗེ་གཤེད་སྤྲོས་ཏེ་ཡོངས་སུ་གྱུར་བ་ལས་རྡོ་རྗེ་ཀྱོ་བ་སྟེ་
ལྕགས་གྱུར་རྣམ་པར་བསམས་ལ། བསྐལ་པའི་མེ་ལྟར་སྲེག་པའི་མེའི་འཁོར་ལོ་ཆེན་པོ་བསྒོམས་ནས། ལྕགས་
ཀྱུ་དེར་གནོད་སྦྱིན་མོ་དག་གནས་པ་འོད་ཟེར་གྱི་ལྕགས་ཀྱུས་འདྲེན་ཞིང་། རླུང་གིས་བཏེགས་ནས་རང་གི་
བདུན་དུ་བཀུག་སྟེ་སྤྱད་པར་བྱའོ། ། གསུམ་པ་དོན་བསྡུ་བ་ནི། ཀུན་གྱི་ཕྱག་རྒྱ་ནས་མཆོག་ཏུ་བརྟག་པའོ་ཞེས་
པ་སྟེ། ཀུན་གྱི་ཕྱག་རྒྱུའི་ཁྱད་པར་ནི་སྔགས་དང་ཡེ་ཤེས་ཀྱི་སྐུ་གཉིས་སོ། ། སྔགས་ཀྱི་ཁྱད་པར་ནི་ལྷ་ཐམས་
ཅད་ཀྱི་སྔགས་སུ་འདོན་པའོ། ། སྐུ་གཉིས་ཀྱི་སྒོ་ནས་སྔགས་ཀྱི་བཟླས་པ་ཐམས་ཅད་དུ་སྟེ་དེའི་སྒོ་ནས་དགག་པ་
དག་ནི་ཐབས་སུ་གསུངས་ཞེས་པ་ལ། དགུག་པའི་རབ་ཏུ་སྦྱོར་བ་གསུངས་ཞེས་འབྱུང་བ་ལྟར་བྱའོ། །གཞན་
དུ་སྟེ་སྐུ་དེ་གཉིས་ཀྱི་སྒོ་ནས་བསྒྲུབས་པར་ལས་དེ་བྱས་ན་འཇིག་པ་སྟེ་འགྲུབ་པར་མི་འགྱུར་རོ། ། རྡོ་རྗེ་སེམས་
དཔའ་ནི་རིགས་དྲུག་པ་རྡོ་རྗེ་འཆང་སྟེ། དེ་ཉིད་རིགས་ལྔ་ཀའི་རྒྱལ་བོ་བདག་པོ་ཆེན་པོ་སྟེ། ཡང་དང་ཡང་དུ་
བསྐུལ་ཞིང་བསྒོམ་པར་བྱ་ཞིང་། རྡོ་རྗེ་འཆང་དེ་ཉིད་སྔགས་རྣམས་ཏེ་ལྷ་ཐམས་ཅད་ཀྱི་རྒྱལ་བོ་མཆོག་ཏུ་རྟག་
པར་རྒྱུན་དུ་དམིགས་པར་བྱའོ། །
བཞི་བ་ལྷ་མོ་གཉིས་ལ་བརྟེན་པའི་དགུག་ལས་ལ་གཉིས། རལ་གཅིག་མའི་སྒོ་ནས་ཀླུའི་བུ་མོ་དགུག་པ་
དང་། ཁྲོ་གཉེར་ཅན་གྱི་སྒོ་ནས་རིག་འཛིན་གྱི་བུ་མོ་དགུག་པའོ། ། དང་པོ་ནི། དེ་ནས་བཅོམ་ལྡན་ནས་ཉེ་
བར་སྤྱད་ཅེས་པ་སྟེ། དེ་ནས་བཅོམ་ལྡན་འདས་ནི་རྡོ་རྗེ་འཆང་ངོ༌། ། ནམ་མཁའ་ཀུན་ཏུ་ནམ་མཁའ་ལྟར་
162



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཐམས་ཅད་དུ་རྣམ་པར་འགུལ་བ་སྟེ་འཕྲོ་བའི་ཡེ་ཤེས་རྡོ་རྗེ་ནི་དོན་གྲུབ་པོ། ། དེ་བསྐྱེད་པའི་ཏིང་ངེ་འཛིན་ལ་
སྙོམས་པར་ཞུགས་ནས་རྡོ་རྗེ་ཐོར་ཚུགས་གཅིག་མ་ནི་རལ་བ་གཅིག་མ་དང་། དམ་ཚིག་ཆེན་པོ་གཞན་གྱིས་མི་
ཐུབ་པའི་གསུང་ནི་དོན་གྲུབ་དང་
། རྡོ་རྗེ་ནི་དོན་གྲུབ་ཀྱི་དཀྱིལ་འཁོར་བ་རྣམས་སོ། ། དེའི་མཆོག་ལྷ་སྔགས་
དབྱེར་མི་ཕྱེད་པ་འདི་རྡོ་རྗེ་འཆང་ཉིད་ཀྱི་སྐུ་གསུང་ཐུགས་རྡོ་རྗེ་ལས་ཕྱུང་ངོ་། ། ཨོཾ། བྷུ་ལི་ནི་མདུང་ཅན་
མའོ། ། སཱཧཱ། དེ་ནས་སྔགས་འདི་ནི་གསུངས་པ་ཙམ་གྱིས་ཀླུ་ཡི་བུ་མོ་མཐུ་ཆེན་པོ་རྣམས་འདོད་པའི་མེས་ཚིག་
པར་གྱུར་ཅིང་། གོས་དང་བྲལ་བས་གཞན་དབང་དུ་གྱུར་ནས་སངས་རྒྱས་བྱང་ཆུབ་དོན་གྲུབ་རྗེས་སུ་དྲན་ཞིང་
སྒོམ་པར་བྱེད་དོ། ། སྔགས་ཀྱི་རིག་པ་འདི་ཡིས་ནི་ཀླུ་རྣམས་ཐམས་ཅད་འགུགས་པར་འགྱུར་བས། ཀླུ་ཡི་བུ་མོ་
མིག་བཟང་དག་བཀུག་ནས་ཉེ་བར་སྤྱད་པར་བྱའོ། །ཆོ་ག་ནི་འགྲེལ་བ་ལའོ། །གཉིས་པ་ནི། དེ་ནས་
བཅོམ་ལྡན་ནས་པ་ཡིས་དགུག་ཅེས་པ་སྟེ། དེ་ནས། བཅོམ་ལྡན་འདས་ནི་རྡོ་རྗེ་འཆང་ངོ༌། ། ནམ་མཁའི་
དམ་ཚིག་ནི་འོད་དཔག་མེད་དོ། ། དེའི་དམ་ཚིག་འབྱུང་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་
ཞུགས་ནས་ཆོས་ཆེན་པོ་འོད་དཔག་མེད་ཀྱི་དམ་ཚིག་ནི་དེའི་རིགས་ཅན་རྣམས་སོ། ། དེའི་ནང་ནས་རྡོ་རྗེ་ཁྲོ་
གཉེར་ཅན་མ་སྔགས་ཀྱི་བདག་ཉིད་དུ་བཤད་པ་འདི་རྡོ་རྗེ་འཆང་ཉིད་ཀྱི་སྐུ་གསུང་ཐུགས་རྡོ་རྗེ་ལས་ཕྱུང་ངོ་
། །།
ཨོཾ། སརྦ་བྷ་ནི་འཇིགས་པ་ཐམས་ཅད། ནཱ་ཤ་ཡ་རྐུན་པོ་ལ་སོགས་པའི་གནོད་པས་འཇིགས་པ། ཏྲཱ་ས་ནི་དགྲ་
རྣམས་སྐྲག་པ། ཏྲཱ་ས་སྐྲག་པའི་གཟུགས་ཅན། ཏྲཱ་ས་ཡ་བཀའ་བསྒོ་བ། བི་ར་ཊི་དྲི་མ་དང་བྲལ་བ། ཤྲཱི་ཀུ་ཊི་
ཁྲོ་གཉེར་ཅན། ཏ་ཌི་འབྲུག་ལྟར་སྒྲ་སྒྲོག་པ། བི་ར་ཊི་སྔར་ལྟར། ཐེཏེ་དཀར་པོ། ཤེ་ཏ་འོད་དཔག་མེད།
ཛ་ཊི་ནི་རལ་བའོ། ། སཱཧཱའི་སྔོན་དུ་འགུགས་པའི་སྤེལ་ཚིག་བྱའོ། ། དེ་ནས་སྔགས་འདི་ནི་གསུངས་པ་ཙམ་
གྱིས་རེག་པ་འཛིན་པའི་བུ་མོ་ཀུན་འདོད་ཆགས་ཀྱིས་རབ་ཏུ་འདར་བར་གྱུར་ནས་ཀྱང་། ཡེ་ཤེས་རྡོ་རྗེ་འོད་
དཔག་མེད་རྗེས་སུ་དྲན་ནོ། །རིག་པ་འཛིན་པའི་བུ་མོ་གཟུགས་སོགས་ཡོན་ཏན་དང་ལྡན་པའི་མཆོག་གསེར་
གྱི་རྣ་ཆ་སྟེ་རྣ་བའི་རྒྱན་གཡོ་བ་རྣམས་ནི། སྔགས་ཀྱི་རིག་པ་འདི་དང་ནི་དམ་ཚིག་ལ་སོགས་པའི་ཆོ་གའི་ཁྱད་
པར་གྱིས་འགུགས་པར་བྱའོ། །ཆོ་ག་ནི་འགྲེལ་ བར་རོ། ། ལྔ་བ་ལས་མྱུར་དུ་འགྲུབ་པའི་བཟླས་པ་ནི།
འགོག་པའི་རྡོ་རྗེ་ནས་དེ་མ་ཐག་ཏུ་འགུགས་ཞེས་པ་སྟེ། ཕོ་མོ་མ་ནིང་གི་ཡི་གེ་རྣམས་སྡུད་པས་ན་འགོག་
པའོ། ། རྡོ་རྗེ་རྒྱལ་བོ་ནི་ཡི་གེ་གསུམ་གྱི་སྔགས་ཏེ། དེ་ཉིད་ལ་རྒྱལ་བོ་ཞེས་བྱའོ། ། ཡི་གེ་གསུམ་པོ་དེ་ཡོངས་
སུ་རྫོགས་པ་ནི་འཇུག་གནས་ལྡང་གསུམ་གྱི་སྒོ་ནས་མཛེས་པའི་མཆོག་སྟེ་དངོས་གྲུབ་སྒྲུབ་པས། ། རྡོ་རྗེ་ཡེ་ཤེས་
ནི་མི་བསྐྱོད་པ་ལ་སོགས་པ་རིགས་གསུམ། ། དེ་ལས་བྱུང་བ་ནི་སྤྱན་མ་དང་གཤིན་རྗེ་གཤེད་ལ་སོགས་པའི་
163



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཕྲེང་སྔགས་རྣམས་སོ། ། དེ་དག་གི་བཟླས་པ་བཤད་པ་ལྟར་བྱས་ན་དངོས་གྲུབ་ཐམས་ཅད་ཀུན་ནས་དེ་མ་
ཐག་ཏུ་སྟེ་འཕྲལ་དུ་འགུགས་པར་འགྱུར་རོ། ། གཉིས་པ་ཆོ་གའི་ཁྱད་པར་ལ་ལྔ། སྔོན་དུ་བསྙེན་པའི་ཆོ་ག
མངོན་སྤྱོད་བྱ་བའི་ཡུལ། གསང་བའི་ཆོ་ག དྲག་ལས་བྱ་བའི་གནས། གསད་བསྐྱོད་ཀྱི་ཆོ་ག་གཞན་གསུམ་
བསྟན་པའོ། ། དང་པོ་ནི། ཡང་ཁྲོ་བོ་ཐམས་ཅད་ནས་ཐམས་ཅད་བྱེད་པར་བཤད་ཅེས་པ་སྟེ། ཡང་ཁྲོ་བོ་
ཐམས་ཅད་ནི་གཤིན་རྗེ་གཤེད་ལ་སོགས་པ་སྟེ། དེ་རྣམས་ཀྱི་སྔགས་དབེན་པའི་གནས་ནི་ཆེན་པོ་རུ། སྔགས་
པས་འབུམ་དུ་བཟླས་པ་བྱས་ན་ནི་ལས་རྣམས་ཐམས་ཅད་བྱེད་པར་བཤད་དོ། ། དེ་ནི་ཁྲོ་བོ་ལ་གསུངས་པ་ནི་
མཚོན་པ་ཙམ་སྟེ་གཞན་ལ་ཡང་འདྲ་ལ། རྩོད་དུས་ནི་འབུམ་ཙམ་གྱིས་མི་ཆོག་གོ ། གཉིས་པ་ནི། རྡོ་རྗེ་སློབ་
དཔོན་སྨོད་པ་ནས་རྡོ་རྗེ་འཆང་ཆེན་པོས་གསུངས་སོ་ཞེས་པ་སྟེ། དྲག་ལས་བྱ་བའི་ཡུལ་ནི། རྡོ་རྗེ་སློབ་དཔོན་
སྨོད་པ་དང་ནི་ཐེག་ཆེན་ཐུན་མོང་བའི་བླ་མ་དང་ཐུན་མོང་མ་ཡིན་པའི་རྡོ་རྗེ་སློབ་དཔོན་ལ་སྨོད་པའོ། ། ཐེག་
པ་ཆེན་པོ་ལ་སྨོད་པ་དག་ནན་ཏན་དུ་ནི་དྲག་ལས་ཀྱིས་གསད་པར་བྱ་བའམ། ཡང་ན་གནས་ནས་སྤོ་བ་སྟེ་བསྐྲད་
པར་བྱའོ། ། དེ་ལྟར་བྱས་པ་འདི་ཡིས་ནི་བྱང་ཆུབ་མཆོག་དང་སྔགས་ཀྱི་དངོས་གྲུབ་ཐོབ་པར་འགྱུར་རོ་ཞེས་
བཅོམ་ལྡན་འདས་རྡོ་རྗེ་འཆང་ཆེན་པོས་གསུངས་སོ། ། གསུམ་པ་ནི། ཡང་གསུངས་པ་ནས་འཇིག་པར་
འགྱུར་ཞེས་པ་སྟེ། གསད་བྱ་དེར་ནི་ཕྱོགས་བཅུའི་སེམས་ཅན་ཐམས་ཅད་ཀྱི་ལུས་དང་ངག་དང་གསང་བ་སྟེ་
གཞིག་པར་བསྒོམ་པར་བྱ་སྟེ། གང་ལ་ནི་གདུག་སེམས་ལྡན་པའི་དགྲ་རྣམས་ལ་ཆོ་ག་བཞིན་དུ་བསྒོམ་པར་
བྱའོ། །དེ་ནི་ལས་སྦྱོར་གྱི་དུས་སུ་ཁྲག་དང་ཆུ་དྲོན་པོ་འམ་གཤེར་བའམ། བཤང་གཅིས་གཤེར་བར་བྱས་པའི་
གོས་པ་གོས་ནས། སྐེ་ཚེ་སོགས་བསྒྲུབ་བྱའི་ལིངྒ་བྱས་པས། སྙིང་ཁར་སྔགས་མིང་སྤེལ་དང་བཅས་པ་འཇུག་པ་
སོགས་བཤད་པ་བཞིན་བྱས་ཏེ། རྐང་པ་གཡས་པས་མནན་ལ། ཁྲོ་བོའི་རྒྱལ་བོ་གང་ཡང་རུང་བར་སྦྱར་བ་སྟེ་
བསྒོམ་པའི་སྔགས་བརྒྱ་རྩ་བརྒྱད་ནི་ཡོངས་སུ་བཟླས་ན། སངས་རྒྱས་ཏེ་ལས་སྦྱོར་ལ་མཁས་པའི་བསྒྲུབ་བྱ་དག་
ཀྱང་ངེས་པར་འཇིག་ན་གཞན་ལྟ་ཅི་སྨོས། ཡང་གསུངས་པ་ཆུ་དྲོན་གཅིག་བུ་ཡིས་གོས་ནི་བཤེར་བར་བྱས་ཞེས་
པ་དང་སྔ་མ་གཉིས་འདྲ་བར་རྫས་དེ་དག་གིས་སྤངས་ནས་ལུས་དཀྲིས་པའོ། ། ཁྲོ་བོ་མཆོག་གིས་བཅིངས་པ་ཡི་
ལྷ་ཆེན་སོགས་ལིངྒ་རྐང་པ་གཡོན་གྱིས་མནན་ནས་ནི་འབྱུང་བ་བཞིན་ཏེ་སངས་རྒྱས་དག་ཀྱང་ངེས་པར་འཇིག་ནི་
སྔར་ལྟར་རོ། ། བཤང་གཅིས་གཤེར་བར་བྱས་པའི་གོས་ནི་གོང་བཞིན་ལ། ངན་པ་རུལ་བ་དྲི་མ་ནམས་ངོ་
བགོས་ཏེ་ཁྲོ་བོའི་སྔགས་ནི་བཟླས་བྱས་ན། བསྒྲུབ་བྱ་སྐད་ཅིག་གིས་བསྐམས་ནས་འཆི་བར་འགྱུར་རོ། ། ཐལ་
བའི་སྐྱ་མས་ཀྱང་གོས་གཤེར་བར་བྱས་ལ། བགོས་ན་ཁྲོ་བས་འཁྲུགས་བཞིན་དུ་ཁྲོ་བོའི་སྔགས་བརྒྱ་རྩ་བརྒྱད་དུ་
164



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བཟླས་ནས་ནི་རྡོ་རྗེ་སེམས་དཔའ་སྟེ་བསྒྲུབ་བྱ་གསང་དཀའ་བའང་འཇིག་པར་འགྱུར་རོ། ། ཡང་གསུངས་པ།
ལུས་གཅེར་བུར་གོས་ཕུད་དེ་སྐྲ་བཤིག་ལ་ཁྲོ་བོ་འཇིགས་པའི་ཚུལ་ཅན་དུ་བསྒོམ་པར་བྱ་སྟེ་མཆེ་བ་གཙིགས་ཤིང་
རྣམ་པར་འགྱུར་བའི་ཉམས་ཅན་དུའོ། ། ལས་སྦྱོར་གྱི་དུས་སུ་ལིངྐ་སྔར་ལྟར་བྱས་ལ། ཁྲོ་བོའི་ང་རྒྱལ་གྱིས་
གཡས་པའི་རྐང་མཐིལ་གྱིས་ལིངྐ་མནན་ནས་སྔགས་ཐུན་གསུམ་དུ་བཟླས་ན་ནི། ། ནམ་མཁའི་དབྱིངས་ཀྱང་
འཇིག་པར་འགྱུར་ན་གཞན་ལྟ་ཅི་སྨོས་ཞེས་ཕུལ་བྱུང་བརྗོད་པའོ། ། བཞི་བ་ནི། མ་མོའི་གནས་སམ་ནས་
བརྩམ་པར་བྱ་ཞེས་པ་སྟེ། ཚངས་པའི་ཆུང་མ་ལ་སོགས་པ་མ་མོའི་གནས་སམ། དུར་ཁྲོད་དམ་ཁང་སྟོང་དང་
གཞི་མདོ་དང་མཚན་མ་གཅིག་སྟེ་དབང་ཕྱུག་གི་ལིངྐ་ཡོད་པ་འམ། ཤིང་གཞན་གྱི་གྲིབ་མས་ནི་ནོན་པའི་ཤིང་
གཅིག་གི་དྲུང་དུ་མངོན་པར་སྤྱོད་པ་དྲུག་ལས་བརྩམས་ཏེ་བསྒྲུབ་པར་བྱའོ། ། ལྔ་བ་ནི། མི་རུས་ལས་བྱས་ནས་
བཀའ་སྩལ་ཏེ་ཞེས་པ་སྟེ། ཞེ་སྡང་རྡོ་རྗེའམ་ཁྲོ་བོ་བཅུ་གང་རུང་གི་ཏིང་ངེ་འཛིན་གཞན་གཉིས་སྔོན་དུ་བཏང་
ནས་ལས་སྦྱོར་གྱི་དུས་སུ། མི་ཡི་རྗེ་ངར་གྱི་རུས་པ་ལས་བྱས་པའི་ཕུར་བུ་སོར་བརྒྱད་པ་ཡི་ཚད་ཙམ་དག་བླངས་
ཏེ། དུར་ཁྲོད་ཀྱི་རས་ལ་སྣ་ཚོགས་རྡོ་རྗེ་འབྲི་བ་སོགས་བཤད་པ་བཞིན་བྱས་ནས། སྔགས་ཐུན་བཞིར་བརྒྱ་རྩ་
བརྒྱད་དུ་བཟླས་པ་བྱས་ཏེ། དགྲ་བོའི་སྒོ་ཁར་སྦས་ན་ནི། སངས་རྒྱས་ཏེ་སེམས་ཅན་སྦྱངས་པའི་ཤེས་རབ་ཅན་
དང་། སྐུ་གསུམ་སྟེ་སྒྲུབ་པ་བོའི་སེམས་ཅན་མཆོག་དམན་འབྲིང་གསུམ་ལ་མཆོག་སྦྱིན་པར་འགྱུར་རོ། ། དྲག་
ལས་བྱ་བའི་ཡུལ་ནི་ཤེས་པ་སྟེ་ཕན་བཏགས་པའི་དྲིན་འཇལ་བར་བྱེད་པ་དང་། མི་ཤེས་པ་སྟེ་ཕར་ཕན་བཏགས་
པ་ལ་མ་ལྟོས་པར་ཚུར་ཕན་འདོགས་པ་དེ་དག་ཀྱང་སློབ་དཔོན་ལ་སྨོད་པ་བྱེད་ན་རྣམ་པར་སྤངས་པ་སྟེ། གསད་
པ་ན་བྱ་བ་ཡིན་ན་གཞན་ལྟ་ཅི་སྨོས་སྙམ་དུ་དགོངས་སོ། ། ལས་སྦྱོར་དེས་བསྒྲུབ་བྱ་ཟླ་བ་ཁྱེད་ནི་ཚུན་ཆད་ཀྱིས་
ཉམས་པའམ་ཡང་ན་འཆི་བར་འགྱུར་རོ། ། ཡང་ན་ལས་སྦྱོར་གྱི་ཚེ་ཐོད་པ་གང་བ་སྟེ་སྐྱོན་མེད་པ་དག་ཁྱད་པར་
དུ་ནི་མཁས་པས་བཙལ་ལ་ཐོད་པ་དེར་ནི་ཁྲོ་བོའི་སྔགས་ཀྱི་ཚིག་མིང་སྤེལ་དང་བཅས་པ་བྲིས་ཏེ། རང་གཞན་
གྱིས་ཐོས་པའི་རྡོ་རྗེའི་ཚིག་གིས་ཐུན་བཞི་འམ་གསུམ་དུ་སྔར་ལྟར་བཟླས་པ་བྱས་ནས། ཐོད་པ་དེ་དགྲ་ཡི་སྒོའམ་
གྲོང་དག་ཏུ་སྦས་ན་ངེས་པར་གནས་ནས་སྐྱོད་པར་འགྱུར་རོ། ། ཡང་ལས་སྦྱོར་གྱི་དུས་སུ་ཏ་ལའི་ལོ་མའམ་རས་
གཞན་ལའང་སྟེ་གང་ཡང་རུང་བ་ལ། སྐེ་ཚེ་སོགས་མངོན་སྤྱོད་ཀྱི་རྫས་ལས་ཁྲོ་བོའི་སྔགས་མིང་སྤེལ་དང་བཅས་
པ་ཀུན་ཏུ་བྲིས་ལ། བསྒྲུབ་བྱའི་རྣམ་ཤེས་བཀུག་སྟེ་མིང་དེར་བསྟིམ་ནས། དགུ་ཡི་གྲོང་ངམ་སྒོ་དག་ཏུ་སྦས་ནས་
ཁྲོ་བོའི་སྔགས་སྔར་བཞིན་བཟླས་ན། དང་པོར་སྐམས་པ་དང་ཕྱིས་འཆི་བར་འགྱུར་རོ། ། བཅོམ་ལྡན་འདས་
དམ་ཚིག་ཆེན་པོ་ནི་གསང་སོགས་བསྒྲུབ་པའོ། ། དེའི་རྒྱུ་ནི་དཔལ་རྡོ་རྗེ་འཛིན་ཆེན་པོ་སྟེ་དེས་དེ་སྐད་ཅེས་
165



-
་་་" ་༡ '，
་ ' !
，， ， ，
，，
༔
，
，，
༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཀའ་སྩལ་ཏོ། ། གསུམ་པ་ཕུར་གདབ་ཀྱིས་ཚོགས་ལ་གཉིས། ཐུན་མོང་གི་ཕུར་གདབ་དང་
། ཐུན་མོང་མ་
ཡིན་པའི་ཕུར་གདབ་པོ། དང་པོ་ལ་གསུམ། སྡུད་པ་པོའི་ཚིག་གིས་མཚན་སྤྱར་ནས་ཕུར་བུའི་སྔགས་ཐུན་མོང་
དུ་བསྟན་པ་དང་། རྫས་ཀྱི་ཕུར་གདབ་དང་། བསམ་གཏན་གྱི་ཕུར་གདབ་བོ། ། དང་པོ་ནི། དེ་ནས་བཅོམ་
ལྡན་ནས་རྡོ་རྗེ་ཐུགས་དྲན་གྱུར་ཞེས་པ་སྟེ། བཅོམ་ལྡན་འདས་ནི་རྡོ་རྗེ་འཆང་ངོ་། ། འདིར་དེ་བཞིན་གཤེགས་
པ་ཐམས་ཅད་ནི་བསྒྲུབ་བྱའོ། ། སྐུ་དང་གསུང་ཐུགས་ངེས་པར་འཆིང་བ་ནི་བསྒྲུབ་བྱའི་སྒོ་གསུམ་མི་གཡོ་བར་
བྱས་པའོ། ། རྡོ་རྗེ་ནི་མི་ཕྱེད་པ་སྟེ་དེ་སྐད་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། རྡོ་རྗེ་ཁམས་
གསུམ་པ་ཐམས་ཅད་ནི་བསྒྲུབ་བྱ་མཆོག་འབྲིང་ཐ་མ་གསུམ་མོ། ། སྐུ་དང་གསུང་དང་ཐུགས་གནོན་པ་ནི་དེ་
རྣམས་ཀྱི་སྒོ་གསུམ་གཟིང་བར་བྱེད་པའོ། ། རྡོ་རྗེ་མི་ཕྱེད་པའི་ཕུར་བུའི་སྔགས་འདི་ཉིད་ཀྱི་སྐུ་གསུང་ཐུགས་
ལས་ཕྱུང་ངོ༌། ། ཨོ་ནི་འགོ་འདྲེན། བྷ་གྷ་ནི་ལྷ་ཏ་ཀ་སྟེ་གསོད་ཅེས་པའོ། ། གྷ་ཏ་ཡ་སརྦ་དུཥཱ་ན་ནི་མ་རུངས་
པ་ཐམས་ཅད་ཆོམས་ཤིག ཕཊ་ཕཊ་ནི་གསལ་བར་བྱེད་པ། ཀཱི་ལ་ཡ་ཀཱི་ལ་ཡ་ནི་ཕུར་བུས་བཏབ་ལས་མི་འགུལ་
བར་གྱིས་ཤིག་གཉིས། སརྦ་པཱ་པཾ་ནི་སྡིག་པའི་བསམ་པ་ཅན་ཐམས་ཅད། ཕཊ་ནི་དགས་པ། ཧཱུྃ་ཧཱུྃ་ཧཱུྃ་ནི་སྐུ་
གསུང་ཐུགས་ཀྱི་དེ་ཁོ་ན་ཉིད་སྐུལ་བར་བྱེད་པ། བཛྲ་ཀཱི་ལ་རྡོ་རྗེ་ཕུར་བུ་ལ་བྱ་བའི་སྒོ་ནས་བོད་པ། བཛྲ་དྷ་ར་
ཨཱ་ཛྙཱ་པ་ཡ་ཏི་ནི་རྡོ་རྗེ་འཆང་གི་བཀའ་ཉོན་ཅིག ། ཀཱ་ཡ་ཝ་ཀ་ཙི་ཏྟ་བཛྲ་ནི་གདུག་པ་ཅན་གྱི་ལུས་ངག་ཡིད་ཀྱི་རྡོ་
རྗེ། ཧཱུཾ་ཧཱུཾ་ཕཊ་ཕཊ་ནི་སྐུལ་བར་བྱེད་པའོ། ། དེ་ནས་སྔགས་འདི་ནི་གསུངས་མ་ཐག་པ་ཙམ་གྱིས་སངས་རྒྱས་
རྫུ་འཕྲུལ་ཆེན་པོ་ཀུན་ནི་མཐུ་ཆེ་བའི་བརྒྱ་བྱིན་ལ་སོགས་པའོ། ། དེ་རྣམས་ཀྱིས་སྔགས་ཐོས་པའི་ཚེ་དང་པོ་
བརྒྱལ་བར་གྱུར་ཅིང་དེ་ནས་དྲན་པ་རྙེད་དེ་རབ་ཏུ་འཇིགས་པར་གྱུར་ནས་ནམ་མཁའ་རྡོ་རྗེའི་ཐུགས་ནི་རྡོ་རྗེ་
འཆང་སྟེ། དེ་དྲན་པར་གྱུར་ནས་སྐྱབས་སུ་སོང་ངོ༌། ། གཉིས་པ་ནི། མི་རུས་ནས་འཇིག་པར་བྱེད་ཅེས་པ་སྟེ།
རྫས་ལས་བསྒྲུབ་བྱའི་གཟུགས་བྱ་བ་སོགས་བཤད་པ་བཞིན་བྱས་ནས། མི་རུས་ལས་བྱས་པའི་ཕུང་བུའམ།
ཡང་ན་སེང་ལྡེང་གི་རྩེ་མོ་ལས་སྐྱེས་པ་སྟེ་བྱས་པའམ། ལྕགས་ལས་བྱས་པའི་ཕུར་བུ་དག་གང་རུང་སྟོད་ཁྲོ་བོའི་
གཟུགས་དང་སྨད་མདུང་རྩེ་གཅིག་པར་བྱས་ནས། ལིངྐའི་གཟུགས་ཀྱི་སྤྱི་བོར་ནས་རྐང་མཐིལ་གྱི་བར་བཏབ་ན་
གདུག་པ་ཅན་གྱི་རྡོ་རྗེ་གསུམ་སྟེ་ལུས་ངག་ཡིད་གསུམ་འཇིག་པར་བྱེད་དོ། ། གསུམ་པ་ལ་གཉིས། ཏིང་ངེ་
འཛིན་ལ་བརྟེན་ནས་ཕུར་བུས་གདབ་པ་དང་
། ཕུར་བུའི་དབྱིབས་ཕན་ཡོན་དང་བཅས་པའོ། ། དང་པོ་ནི།
འོད་འཕྲོ་འཁྲུག་ཅིང་ནས་རྡོ་རྗེ་གསུམ་ཡོང་མནོན་ཞེས་པ་སྟེ། དང་པོ་རྡོ་རྗེ་སེམས་དཔའ་ཡབ་ཡུམ་བསྒོམས་ལ་
སྙོམས་པར་ཞུགས་པའི་བྱང་སེམས་ལས་བསྐྱེད་པའི་མི་བསྐྱོད་པ་ཕྱིར་ཕྱུང་སྟེ་རང་ལ་རྗེས་སུ་ཞུགས་པས། འོད་
166



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འཕྲོ་འཁྲུག་ཅིང་མདངས་བཟང་བའི་རྡོ་རྗེ་སེམས་དཔའ་མཉམ་པར་བཞག་ལ་ཞེས་པ་ནི། ཞེ་སྡང་རྡོ་རྗེ་མཆེ་བ་
གཙིགས་པ་འོད་དམ་པོ་འབར་བར་བསྒོམས་ནས། མངལ་དུ་བསྐྱེད་པའི་ཁྲོ་བོ་བཅུ་ཕྱུང་ནས་ཕྱོགས་མཚམས་སུ་
བཞག་པ་ནི། སྔོན་དུ་འཁོར་ལོ་རྩིབས་བཅུ་བ་བསྐྱེད་ནས་རྩིབས་ལ་འགོད་པའོ། ། རྡོ་རྗེ་སྐུ་ནི་གསུམ་གྱི་ཞེས་
པ་ནི་ཞེ་སྡང་རྡོ་རྗེ་དེ་སེམས་དཔའ་གསུམ་བརྩེགས་ཅན་དུ་བསྒོམ་པའོ། ། དེའི་མཐར་ཏེ་འོག་ཏུ་འཁོད་པའི་
གནོད་མཛེས་ལས་གནོད་མཛེས་གཉིས་པ་ཞིག་གི་གཟུགས་བརྙན་མདུན་དུ་གནས་པར་བསམས་པ་ལ་བཀའ་
བསྒོས་ནས་བགེགས་འགུགས་པའི་ཕུར་བུའི་ཆོ་ག་བསམ་གཏན་གྱིས་སྦྱར་བར་བྱའོ། ། དེར་མ་ཟད། ། རྣམ་
པར་སྣང་མཛད་རྒྱུ་ཆེན་ནམ། ཡང་ན་འདོད་ཆགས་རྡོ་རྗེ་ཅན་འོད་དཔག་མེད་དང་། གཤིན་རྗེ་གཤེད་ཀྱི་སྐུ་
ཕྱག་རྒྱ་ཆེན་པོ་དག་བསམས་ན་བགེགས་རྣམས་ཀྱི་རྡོ་རྗེ་གསུམ་ཡང་སྟེ་སྒོ་གསུམ་ལ་ཕུར་བུ་ལ་གནོན་པ་ནི་གདབ་
པའོ། ། གཉིས་པ་ནི། རྡོ་རྗེ་བདུད་རྩི་འཁྱིལ་བ་ནས་བཏབ་ན་མྱུར་དུ་འཆི་ཞེས་པ་སྟེ། བསམ་གཏན་གྱི་ཕུར་
གདབ་ལ། རྡོ་རྗེ་བདུད་རྩི་འཁྱིལ་བ་ཡི་ནི་བྱང་གི་བདུད་རྩི་འཁྱིལ་པའི་སྤྲུལ་བ་རང་འདྲ་དེ་ཕུར་བུའི་རྣམ་པར་
གྱུར་ན། བགེགས་གདུག་ཅིང་ཁྲོ་བ་རྣམས་ཚར་བཅད་པར་བྱ་ལ། སངས་རྒྱས་རྣམ་སྣང་དང་འོད་དཔག་མེད་
བདག་ཉིད་ཆེན་པོ་རྣམས་ཀྱི་ཡང་རྡོ་རྗེའི་སྦྱོར་བ་ཆོ་ག་འདི་ཉིད་ཀྱིས་ཕུར་གདབ་བྱ་བ་ཡིན་ནོ། ། གནས་ནི་སྙིང་
ཀ་སྟེ་ལྟེ་བ་ནས་རྐང་མཐིལ་གྱི་བར་རྡོ་རྗེ་ཕུར་བུའི་རྣམ་པར་བསྒོམ་པར་བྱ་ལ། ལྟེ་བའི་གོང་དུའང་དམ་ཚིག་སྟེ་
བདུད་རྩི་འཁྱིལ་བའི་གཟུགས་དེ་ཉིད་བྱའོ། ། བཤར་མ་ཐག་པ་འདི་ནི་ཕུར་བུའི་འཕྲུལ་ཏེ་བསྐྱེད་ཚུལ་ཡིན་ལ།
ཕུར་བུའི་ཆོ་ག་ཤེས་པའི་བསམ་གཏན་རྡོ་རྗེའི་སྦྱོར་བའམ། རྣལ་འབྱོར་གྱིས་འདི་ལྟར་ཕུར་གདབ་ཤེས་པའི་
སངས་རྒྱས་ཏེ་མཁས་པས་ངེས་པར་ཕུར་བུས་འདེབས་ཤིང་མི་གཡོ་བར་བྱེད་དོ། ། རྡོ་རྗེ་སེམས་དཔའ་རྒྱལ་བོ་
ཆེ་ཕུར་བུ་མ་བཏབ་ན་མྱུར་དུ་འཆི་ཞེས་པ་ནི་རྡོ་རྗེ་སེམས་དཔའ་རྒྱལ་བོ་ཆེ་ནི་སྒྲུབ་པ་བོ་ཡིན་ལ། ཡང་རྒྱལ་བོ་
ཆེན་པོ་དག་ཀྱང་མྱུར་དུ་འཆི་ཞེས་གཉིས་ཀ་ལ་སྦྱར་བ་ལྟར་རོ། ། གཉིས་པ་ཐུན་མོང་མ་ཡིན་པའི་ཕུར་གདབ་ལ་
རིམ་པ་གཉིས་ཀ་ལ་སྦྱར་བ་ཡོད་དེ། བསྐྱེད་རིམ་པའི་ཕུར་གདབ་ལ་གསུམ། བསྒྲུབ་བྱའི་ལུས་དང་། ངག་གི་
གནས་དང་། ཡིད་ཀྱི་གནས་ལ་ཕུར་བུས་གདབའོ། ། དང་པོ་ནི། དེ་ནས་བཅོམ་ལྡན་ནས་འཆི་བའི་གནས་
སུ་འགྱུར་ཞེས་པ་སྟེ། བཅོམ་ལྡན་འདས་ནི་རྡོ་རྗེ་འཆང་སྟེ་དེ་ཉིད་རྣམ་པར་སྣང་མཛད་ཀྱི་ངོ་བོ་ཉིད་ངོ༌། ། སྐུ་
ནི་བསྒྲུབ་བྱའི་ལུས་སོ། ། དེར་རྣམ་པར་འཕྲུལ་བ་སྟེ་རོལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་
ནས། སྐུའི་དམ་ཚིག་ནི་ལུས་ཀྱི་སྟོབས་སོ། ། དེ་ཙམ་རྔམ་གྱིས་གནོན་པ་ནི་ཚར་གཅོད་པ་ཞེས་བྱ་བའི་སྔགས་
འདི་ཉིད་ཀྱི་སྐུ་གསུང་ཐུགས་རྡོ་རྗེ་ལས་ཕྱུང་དོ། །ཨོཾ། བཛྲ་ཚིནྡ་ཚིནྡ་ནི་རྡོ་རྗེ་དང་ཆོད་ཚོད་ཅིག་པའོ། ། ཧ་
167



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ན་ཧ་ན་ཆོམས་ཆོམས། ད་ཧ་ད་ཧ་སྲེགས་སྲེགས། པཱི་ལྟ་བཛྲ་འབར་བའི་རྡོ་རྗེ། ཙཀྲ་འཁོར་ལོ་ཅན་ནོ། །ཧཱུྃ་
ཕཊ་ནི་སྐུལ་བའོ། ། ཕན་ཚུན་ཞེས་སོགས་ནི། མི་བསྐྱོད་པའི་ལས་རྒྱལ་མཆོག་གི་དུས་སུ་ཕྱག་རྒྱ་མཱ་མ་ཀིར་
བྱས་པ་མདུན་དུ་བཞག་སྟེ། ཡབ་ཡུམ་ཕན་ཚུན་དཀྲི་བ་སྟེ་འཁྱུད་པའི་ཚུལ་གྱིས་བྱ་བ་དེས་བྱས་ལ། མཐེ་བོང་
ནི་རང་གི་རྡོ་རྗེ་དང༌། གཞི་ནི་ཕྱག་རྒྱའི་པདྨ་སྟེ། རབ་ཏུ་བསྡམ་པ་ནི་དེ་གཉིས་འདུས་ནས་གཅིག་ཏུ་བྱས་
པའོ། ། ཇི་ལྟར་ན་རྣམ་པར་སྣང་མཛད་ཚུལ་གནས་ཏེ་ནི་བསྒྲུབ་བྱའི་ལུས་སོ། ། དེ་ཡང་བསྒྲུབ་བྱ་འོད་ཟེར་
གྱི་ཡུམ་གྱི་པདྨའི་ནང་དུ་བཀུག་ནས་རང་རྡོ་རྗེ་དེ་རྡོ་རྗེ་རྩེ་ལྔ་བར་བསྐྱེད་ནས་བསྒྲུབ་བྱ་དེའི་སྤྱི་བོ་ནས་རྐང་པའི་
བར་ཕུག་པར་བསམ་པ་ནི་ཕུར་བུས་ངེས་པར་གདབ་པའོ། ། སྙོམས་འཇུག་གི་ཚེ་གོང་གི་སྔགས་ལ་བསོད་པའི་
སྤེལ་ཚིག་སྦྱར་ནས་བརྗོད་པར་བྱའོ། །ལས་ལ་དེ་ལྟར་བཏབ་མ་ཐག་ཏུ་སེམས་དཔའ་ཆེ་ནི་སྟོབས་ཆེ་བ་རྣམས་
སོ། ། རྡོ་རྗེ་སྐུ་གསུང་ལས་བྱུང་བ་ནི་བསྒྲུབ་བྱ་རབ་འབྲིང་ཐ་མ་གསུམ་མོ། ། དམ་ཚིག་མཆོག་གིས་ནི་དྲག་
ལས་དེས་ལྡང་བ་སྟེ་གནས་ནས་སྐྱོད་པར་འགྱུར་བའམ། ཡང་ན་འཆི་བའི་གནས་སུ་འགྱུར་རོ། ། གཉིས་པ་ནི།
དེ་ནས་བཅོམ་ལྡན་ནས་བ།ནས་སུ་འགྱུར་ཞེས་པ་སྟེ། དེ་ནས་བཅོམ་ལྡན་འདས་ནི་རྡོ་རྗེ་འཆང་ངོ༌། ། འཇིག་
རྟེན་དབང་ཕྱུག་གི་གསུང་ནི་བསྒྲུབ་བྱའི་ངག་གོ ། ངག་གི་གནས་ལ་ཕུར་བུས་གདབ་པའི་རྣམ་པར་འཕྲུལ་བ་རྡོ་
རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། བསྒྲུབ་བྱའི་གསུང་སྟེ་ངག་གོ ། དེའི་དམ་ཚིག་ནི་
སྟོབས་སོ། ། ཚམ་ཇོམས་གྱིས་གནོན་པ་ནི་རེངས་པའོ། ། རྡོ་རྗེ་ལྟར་མི་ཕྱེད་པའི་ཕུར་གདབ་ཀྱི་སྔགས་འདི་
ཉིད་ཀྱི་སྐུ་གསུང་ཐུགས་རྡོ་རྗེ་ལས་ཕྱུང་ངོ༌། ། ཨོཾ་ཧྲི ནི་ངག་གི་ས་བོན་ན། བྷུར་ཕྲུ་བ ནི་འཇིག་རྟེན་གསུམ་
གྱི་བདག་པོ་ཞེས་བོད་པའོ། ། ཡེ་ཤེས་གསུམ་འབྱུང་བའི་གནས་པདྨོ་ཁ་ཕྱེ་བ་ནི་བྷ་གའོ། ། རང་གི་རྡོ་རྗེ་ནི་རྡོ་
རྗེ་སོར་མོ་སྟེ་དེ་པདྨའི་ནང་དུ་ངེས་པར་བཞག་པ་སྟེ་འཇུག་གོ།འདོད་ཆགས་རྡོ་རྗེའི་ཚུལ་ནི་བསྒྲུབ་བྱའི་ཚིག་
གོ ། དེའི་གནས་ནི་ལྕེ་ལ་ལིངྐ་རྡོ་རྗེར་བསྐྱེད་པའི་རྩེ་མོས་ཕུར་གདབ་བྱེད་པ་དེ་བཞིན་དུ། རྡོ་རྗེའི་ཕུར་བུ་ངེས་
པར་འདེབས་པའོ། ། གོང་གི་སྔགས་བཟླ་བ་དང་བཅས་པས་བསྒྲུབ་བྱ་ཡུམ་གྱི་པདྨའི་ནང་བསྒོམས་པའི་ངག་
གི་གནས་དེ་ལ་ཕུར་བུ་བཏབ་མ་ཐག་ཏུ་སྟེ། ལྕེ་ལ་བཏབ་པས་རྡོ་རྗེ་ཆེ་ནི་ངག སྐུ་གསུང་དྲི་མེད་ནི་འོད་གསལ།
དེ་ལས་བྱུང་བ་ནི་ངག་རང་བཞིན་གྱིས་དག་པའོ། ལྕེ་ལ་ཕུར་བུ་བཏབ་པ་ཙམ་གྱིས་བསྒྲུབ་བྱའི་ངག་ལྡང་བ་སྟེ་
རེངས་པར་འགྱུར་བའམ། ཡང་ན་བསྒྲུབ་བྱ་དེ་འཆི་བའི་གནས་སུ་འགྱུར་རོ། ། གསུམ་པ་ནི། དེ་ནས་བཅོམ་
ལྡན་འདས་ནས་བཀའ་སྩལ་ཏོ་ཞེས་པ་སྟེ། བཅོམ་ལྡན་འདས་རྡོ་རྗེ་འཛིན་ཆེན་པོ་ཐུགས་ཏེ་སེམས་ཀྱི་གནས་ལ་
ཕུར་གདབ་ཀྱི་རྣམ་པར་འཕྲུལ་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཐུགས་ཏེ་སེམས་
168



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཀྱི་སྤྲོ་བའི་དམ་ཚིག་གི་ཚམ་ངམ་ནི་སེམས་ཀྱི་སྤྲོ་བ་གཞོམ་ཞིང་གནོན་པའི་སྔགས་འདི་ཉིད་ཀྱི་སྐུ་གསུང་ཐུགས་རྡོ་
རྗེ་ལས་ཕྱུང་ངོ༌། ། ཨོཾ་བཛྲ་རཱ་ཛ་ནི་ཀྱི་རྡོ་རྗེ་རྒྱལ་བོ་སྟེ། ཧཱུཾ་ནི་དེར་སྐུལ་བར་བྱེད་པའོ། ། རང་གི་ལིངྐའི་སྟོད་
རྡོ་རྗེ་རྩེ་མོ་ལྔ་བ་དང་སྨད་རྩེ་གཅིག་པར་བཅིངས་པ་སྟེ་བསམས་ནས། དེ་ལས་མེའི་འོད་འཕྲོ་བ་མང་བོ་འཁྲིགས་
པར་བསྒོམ་པར་བྱའོ། ། རྡོ་རྗེ་ཐུགས་ཀྱི་ཚུལ་ནི་སེམས་སོ། ། དེའི་གནས་ནི་སྙིང་ག་དེར་སྔར་ལྟར་རྡོ་རྗེ་ཕུར་
བུས་ངེས་པར་གདབ་པར་བྱའོ། ། སྔར་གྱི་སྔགས་དེ་བཟླ་ཞིང་སྙོམས་འཇུག་བྱས་ནས་ཡུམ་གྱི་པདྨར་གནས་
པའི་བསྒྲུབ་བྱ་དེའི་སྙིང་གར་བཏབ་པ་ཙམ་གྱིས། རྡོ་རྗེ་ཆེ་ནི་བསྒྲུབ་བྱའི་སེམས། རྡོ་རྗེ་དྲི་མེད་གསུམ་ལས་བྱུང་
བ་ནི་སྔར་བཞིན། བཏབ་མ་ཐག་ཏུ་ལྡང་བར་འགྱུར་བ་ནི་སེམས་དྲན་པ་ཉམས་པར་བྱེད་ལ། ཡང་ན་འཆི་བའི་
གནས་སུ་འགྱུར་རོ། ། སྐབས་འདིར་རྒྱུད་ལས། སྐུ་གསུང་ཐུགས་ཀྱི་སྦྱོར་བ་ཡིས་ཞེས་སོགས་རྐང་པ་བཞི་
འབྱུང་བ་ལ། འགྲེལ་བར་བཤད་པ་མ་མཛད་པས་འགྱུར་ལ་ལར་མི་འབྱུང་བར་མངོན་ནོ། ༑ བཅོམ་ལྡན་
འདས་རྡོ་རྗེ་ཕུར་བུ་ཆེན་པོ་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། གཉིས་པ་ཆེད་བརྗོད་མཛད་པ་ནི།
དེ་ནས་སངས་རྒྱས་སྐུ་གསུམ་ནས་དོན་བསྡུས་པའོ་ཞེས་པ་སྟེ། སངས་རྒྱས་ནི་རྫོགས་རིམ་པ་རྣམས་སོ། ། སྐུ་
གསུམ་ནི་དེ་སྒོམ་པའི་བསྐྱེད་རིམ་པ་སྟེ་དེ་རྣམས་ཀྱི་མཆོག་གོ ། སེམས་ཅན་ཁམས་ལ་ཕན་མཛད་པ་དེ་རྣམས་
ཀྱིས་ཇི་སྐད་བཤད་པའི་ལས་ཚོགས་རྣམས་ཐོས་ནས་མཉེས་པའི་རབ་ཏུ་དགྱེས་པར་གྱུར་ནས་གསུང་ནི་འདི་སྐད་
ཅེས་བཀའ་སྩལ་ཏོ་ཞེས་པ་ནི་སྨྲས་སོ། ། ཨེ་མའོ་ནི་ངོ་མཚར་བའོ། ། དེ་བཞིན་གསང་བའི་གནས་ཏེ་སྔགས་
ཀྱི་གནས་དེའི་ནང་ནས་མཆོག་ཏུ་གྱུར་བ་དང་། ཨེ་མའོ་སྙིང་པོ་ཀུན་བསྡུས་པ་ནི་ལས་སྦྱོར་གྱི་དབྱེ་བ་དུ་མ་
ཕྱོགས་གཅིག་གསུངས་པ་དང་། ཨེ་མའི་ཆོས་ཀྱི་གནས་ཞི་བ་ནི་ལས་སྦྱོར་དེ་ཉིད་ནང་ལ་གཞོལ་བའི་བྱ་བ་དང་།
ཨེ་མའོ་རྡོ་རྗེ་རྣམ་འཇོམས་ནི་གདུག་པ་ ཐམས་ ཅད་ཚར་གཅོད་པའི་ལས་དང་། ཕུར་འདེབས་སངས་རྒྱས་
ཐམས་ཅད་དང་ནི་ལས་ཚོགས་ལ་ནུས་པ་དང་ལྡན་པ་རྣམས་ལའང་ཕུར་བུས་འདེབས་པ་དེ་རྣམས་ངོ་མཚར་
ཆེའོ། ། བྱང་ཆུབ་སེམས་དཔའ་ནི་ཐ་མལ་པ་རྣམས་སོ། ། གྲགས་ཆེན་ནི་ཕྱོགས་སྐྱོང་བ་རྣམས་སོ། ། སྐུ་
གསུང་ཐུགས་ཀྱི་རྡོ་རྗེ་རྣམས་ནི་བསྒྲུབ་བྱའི་སྒོ་གསུམ་ལ་ཕུར་བུས་འདེབས་པ་དེ་ཡང་ངོ་མཚར་ཆེའོ་ཞེས་
པའོ། ། འདི་ནི་སྔགས་རྣམས་ཐམས་ཅད་ཀྱི་ནི་རིམ་གཉིས་ཀྱི་སྒྲུབ་པ་བོ་འཕུར་བུ་གདབ་ཚུལ་ལོ། ། དེ་ཉིད་
ལས་བྱུང་བ་ནི་རྡོ་རྗེ་འཆང་གིས་བཤད་པའོ། ། སྐུ་གསུང་ཐུགས་ནི་སྒོ་གསུམ་དང་ལྡན་པའི་སྒྲུབ་པ་བོ་སྟེ་དེ་ལ་
མཆོག་སྦྱིན་པ་ནི་འདོད་དོན་སྟེར་བའོ། ། སྔགས་ནི་སྦྲུལ་གྱི་མིང་ཅན་ལ་སོགས་པ་སྟེ། དེ་རྣམས་ཀྱི་དེ་ཁོ་ན་
ཉིད་ནི་སྔགས་ཀྱི་དོན་དང་སྤེལ་བ་ལ་སོགས་པ་ཤེས་པའོ། ། བསྡུས་པ་ནི་བཏུས་ནས་བསྟན་པའོ། ། གཉིས་པ་
169



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནི། དེ་བཞིན་གཤེགས་པ་ནས་ལེའུ་སྟེ་བཅུ་བཞི་བའོ་ཞེས་པའི་བར་ཏེ། དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་གྱི་གསང་བ་གསང་བ་འདུས་པ་ལས། སྐུ་དང་གསུང་དང་ཐུགས་ཀྱི་རྨད་དུ་བྱུང་བ་ནི།
སེམས་ཅན་རྣམས་ཀྱི་སྒོ་གསུམ་གྱི་དེ་ཁོ་ན་ཉིད་ངོ་བོ་གཅིག་ཏུ་གྱུར་པ་ཡིན་ཡང་ལས་ཀྱི་དབྱེ་བ་སོ་སོས་འདོད་དོན་
སྒྲུབ་པར་བྱེད་པའི་སྔགས་ཀྱི་འགུགས་པ་སྟེ། སྔགས་ཐམས་ཅད་ཡི་གེ་གསུམ་ལ་འཇུག་པའོ། ། དེའི་སྔགས་
ཐམས་ཅད་ནུས་པ་རྡོར་བཟླས་བྱེད་པ་ལས་བྱུང་བའི་དོན་ནོ། ། གསུམ་པོ་དེའི་རྣམས་འཕྲུལ་བ་སྟེ་རོལ་པ་ལ་ཞི་
སོགས་ཀྱི་ལས་རྣམས་བསྒྲུབ་པའི་ཕྱིར་རྒྱལ་བོར་གྱུར་བའོ། ། དེ་སྐད་ཅེས་བྱ་བའི་ལེའུ་སྟེ་བཅུ་བཞི་བའི་འགྲེལ་
བའོ། །
བཅོ་ལྔ་བ་དམ་ཚིག་འབྱུང་བའི་ལེའུས་བཤད་ཚུལ་ལ་གཉིས། ལེའུའི་གཞུང་བཤད་པ་དང་། ལེའུའི་
མཚན་དོན་བཤད་པའོ། ། དང་པོ་ལ་དྲུག རྣལ་འབྱོར་གྱི་སྤྱོད་པ། དངོས་གྲུབ་སྒྲུབ་པའི་ལས་ཚོགས།
རིགས་ཀྱི་དབྱེ་བས་ལྷ་ལ་དབང་བསྐུར་བ། སྣོད་ལ་ཡེ་ཤེས་དབབ་པའི་ཆོ་ག དངོས་གྲུབ་ཀྱི་ཆོ་གར་གཏོགས་
པའི་ལས་ཚོགས། རྒྱུ་མ་ལྟ་བུའི་ཏིང་ངེ་འཛིན་བསྟན་པའོ། ། དང་པོ་ལ་གཉིས། བསྐྱེད་རིམ་པའི་སྤྲོས་མེད་
ཀྱི་སྤྱོད་པ་དང་། རྫོགས་རིམ་པའི་སྤྱོད་པས་མཆོག་སྒྲུབ་པའི་ཚུལ་ལོ། ། དང་པོ་ལ་དྲུག སྡུད་པ་བོའི་ཚིག་
གིས་སྟོན་པའི་གསུང་ལ་འཇུག་པ། མི་བསྐྱོད་པའི་རྣལ་འབྱོར་བའི་སྤྱོད་པ། རིགས་ལྔའི་དཀྱིལ་འཁོར་བསྒོམ་
པའི་རྣལ་འབྱོར་པས་གསོད་མཆོད་བྱ་བ་ཐུན་མོང་དུ་བསྟན་པ། རྣམ་སྣང་གི་རིགས་ཀྱི་སྤྱོད་པ་དང་མི་བསྐྱོད་
པའི་ཆོ་ག་ལྷག་མ་བཤད་པ། རིགས་གཞན་གསུམ་གྱི་རྣལ་འབྱོར་བའི་སྤྱོད་པ་ཕན་ཡོན་དང་བཅས་པ་སྣ་འགའི་
རྣལ་འབྱོར་པའི་སྤྱོད་པ་ཕན་ཡོན་དང་བཅས་པའོ། ། དང་པོ་ནི། དེ་ནས་རྒྱལ་བོ་རྡོ་རྗེ་ནས་བཀའ་འགྱུར་བ་
ཞེས་པ་སྟེ། དེ་ནས་ཞེས་མཚམས་སྦྱར་ཏེ། རྒྱལ་བོ་རྡོ་རྗེ་འཛིན་ནི་རྡོ་རྗེ་འཆང་ངོ་། ། ཐམས་ཅད་ནམ་མཁའ་
ནི་འོད་གསལ་གྱི་བདག་ཉིད་ཅན་ནོ། ། མི་འགྱུར་ཆེ་ནི་མི་འཇིག་པ་སྟེ། གཞན་ཐམས་ཅད་ལ་དབང་བསྐུར་
བའོ། །ཀུན་མཁྱེན་པ་ནི་རིགས་ཀུན་གྱི་བདག་པོ་སྟེ་དེས་རྡོ་རྗེའི་གསུང་ནི་འདི་སྐད་ཅེས་བཀའ་སྩལ་བའོ། །
གཉིས་པ་ལ་བཞི། རང་རིག་གི་ཕྱག་རྒྱ་མ་སྒྲུབ་པ་གནས་སྦྱངས་ཏེ་དཀྱིལ་འཁོར་བྲི་བ། བྲིས་པའི་དཀྱིལ་འཁོར་
སྒྲུབ་པ། དེའི་དབུས་སུ་མཚན་ལྡན་གྱི་ཕྱག་རྒྱས་འདོད་དོན་རྫོགས་པར་བྱེད་པའོ། ། དང་པོ་ནི། སྨེ་ཤ་ཅན་
ནས་རྟགཏུ་བསྒྲུབ་ཅེས་པ་སྟེ། སྨེ་ཤ་ཅན་ཏེ་རིགས་ཀྱི་བུ་མོ་དང་སོགས་ཀྱི་ཡོན་ཏན་དང་ལྡན་པས་ན་བདག་ཉིད་
ཆེ་བའོ། ། བུ་མོ་དེ་ནི་ལོ་གྲངས་བཅུ་གཉིས་ལོན་པའོ། ། འདུ་འཛིས་དབེན་པའི་གནས་སུ་སྟེ། ཁྱད་པར་དུ་
ནི་ཤིན་ཏུ་དབེན་པའི་གནས་ཞེས་པའོ། ། སྒྲུབ་པ་པོས་ལ་ནི་བུ་མོ་དེ་ལ་སྒྱུ་རྩལ་དང་སྔགས་སོགས་ལེགས་པར་
170



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྟག་ཏུ་བསྒྲུབ་པ་སྟེ་བསླབ་པར་བྱའོ། ། གཉིས་པ་ནི། གཤང་གཅིའི་ནས་ལྷམ་པར་བྱ་ཞེས་པ་སྟེ། ཕྱག་རྒྱ་དེ་
དང་གང་དུ་འདུ་བའི་གནས་ནི། གཤང་གཅི་དམ་ཚིག་ནི་བའི་གཅི་བ་ལ་སོགས་པ་བྱུང་ལྔ་དང་ལ་སོགས་ཀྱིས་ནི་
ཙནྡན་སོགས་དྲི་བཟང་གཞན་དག་གི་ཀྱང་སྦྱངས་ནས་གནས་དེ་རུ་ཇི་སྐད་བཤད་པའི་ཆོ་ག་བཞིན་དུ་ནི་དཀྱིལ་
འཁོར་གྲུ་བཞི་ལྷམ་པར་བྱའོ། ། གསུམ་པ་ནི། རྡོ་རྗེའི་དཀྱིལ་འཁོར་བསྒོམས་པ་ཡིས་ཞེས་པ་སྟེ། དེ་ནས་རྡོ་
རྗེའི་དཀྱིལ་འཁོར་ཏེ་མི་བསྐྱོད་པའི་དཀྱིལ་འཁོར་ལྷ་ཚོགས་བསྒོམ་པར་བྱའོ། ། བཞི་བ་ནི། མཚན་ཉིད་
ཐམས་ཅད་ནས་རྣམ་པར་བསྒོམ་ཞེས་པ་སྟེ། བུད་མེད་ཀྱི་མཚན་ཉིད་བཟང་བོ་ཐམས་ཅད་དང་ལྡན་པ་ཡོངས་
སུ་དག་པ་སྐྱེས་པ་གཞན་ལ་མ་ཆགས་པའི་རབ་ཏུ་བཟང་བ་ལ། བཞིན་ཡང་མཛེས་པ་ནི་སྒྲུབས་པ་ལ་གཅིག་ཏུ་
ཕྱོགས་ཤིང་ལྟ་བ། རྒྱན་རྣམས་ཐམས་ཅད་ཡོངས་སུ་ཚོགས་པ་ནི་དགའ་བར་བྱེད་པའི་འཁྲིག་ཐབས་ཐམས་ཅད་
ཤེས་པ་སྟེ། འབར་ཏེ་བདག་ཏུ་ལྷན་ཅིག་དཀྱིལ་འཁོར་གྱི་དབུས་སམ་དེ་དང་ཉེ་བར་བཞག་ནས་དཀྱིལ་འཁོར་
རྣམ་པར་བསྒོམ་པར་བྱའོ། ། གསུམ་པ་གསང་མཆོད་ནི། དཀྱིལ་འཁོར་ལ་ཡི་ནས་ཉམས་དགའ་བསྒོམ་ཞིག་
པ་སྟེ། དཀྱིལ་འཁོར་ལྔ་ཡི་ནི་རིགས་ལྔ་སོ་སོས་གཙོ་བོ་བྱས་པའི་དཀྱིལ་འཁོར་རོ། ། འཁོར་ལོ་ཡིས་ནི་དེ་
རྣམས་ཀྱི་འཁོར་ཏེ་དེས་བསྐོར་བའོ། ། སངས་རྒྱས་རྣམས་སམ་གཟུགས་སོགས་སུ་རྣམ་པར་བསྒོམ་ནི་གཙོ་བོ་
རིགསལྔ་བོ་དང་བསྐྱེད་པའོ། ། སྔགས་ཀྱི་འཁོར་ལོ་ཅན་གྱི་ནི་ལྷའི་འཁོར་ལོའི་ང་རྒྱལ་འཛིན་པའི་སྒྲུབ་པ་
བོའོ། ། གསང་བའི་མཆོད་པའི་གནས་ནི་ཉམས་དགའ་བསྒོམ་པ་སྟེ་གསང་མཆོད་བྱ་བའོ། ། བཞི་པ་ནི། སྐུ་
གསུང་ཐུགས་ནས་སྦྱོར་བ་ཡིས་ཞེས་པ་སྟེ། སྐུ་གསུང་ཐུགས་རྡོ་རྗེའི་བདག་ཉིད་ཅན་གྱི་རྣམ་པར་སྣང་མཛད་
ཆེན་པོའི་སྐུར་བསྒོམ་པའོ། །བསམ་གཏན་སྔགས་ཀྱི་ཞེས་པ་མི་བསྐྱོད་པ་ལ་སོགས་པ་བསྒོམ་པའོ། ། སྦྱོར་བ་
ནི་དེ་རྣམས་རང་རང་གི་བཞུགས་གནས་ལྟར་བྱ་བའོ། ། དེ་ལྟར་བྱས་པ་ཡིས་སངས་རྒྱས་ཀྱི་ནི་འོད་དེ་རྣམ་སྣང་
དང་འདྲ་བར་འགྱུར་རོ། ། རྡོ་རྗེ་སེམས་དཔའ་སྟེ་མི་བསྐྱོད་པའི་སྦྱོར་བ་ལ་རྣལ་འབྱོར་གྱིས། འདིར་བཙོ་ཀླག་
མཁན་ནི་བདག་ཉིད་ཆེ་ཞེས་པ་ནི་རྣམ་སྣང་དང་སྦྱར་བར་བཤད་ལ་བུ་མོ་ཨུཏྤལ་མཐིང་ཁའི་མདོག་ཅེས་པ་ནི་མི་
བསྐྱོད་པ་དང་སྦྱར་རོ། ། དེ་དག་ནི་རང་དང་རིགས་འདྲ་བར་བྱས་ནས་རྟག་ཏུ་བསྒྲུབ་པར་བྱའོ། ། རྡོར་
སེམས་མི་བསྐྱོད་པའི་སྦྱོང་བའི་ཆོ་ག་ནི་སྙོམས་འཇུག་བྱེད་པ་སྟེ། ཐབས་དེས་སྤྱོད་པ་དེ་ཉིད་ནི་བྱས་ནས་ཞི་
སོགས་ཀྱི་ལས་རྣམས་བརྩམ་པར་བྱའོ། ། དེ་ནི་རིགས་གཞན་བཞི་ལ་རིགས་འགྲེའོ། ། ལྔ་བ་ནི། འདི་ནི་
སྔགས་རྣམས་ནས་རབ་སྒྲུབ་པ་ཞེས་པ་སྟེ། བཤད་མ་ཐག་པ་འདི་ནི་སྔགས་རྣམས་ཐམས་ཅད་དེ་རིན་འབྱུང་
འོད་དཔག་མེད་དོན་གྲུབ་རྣམས་ཀྱི་རྣལ་འབྱོར་བས་ཀྱང་བྱ་སྟེ་ཕྱག་རྒྱ་ནི་ཕྲེང་རྒྱུད་མ་སོགས་གསུམ་མོ། ། དམ་
171



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཚིག་ནི་བསྒྲུབ་པའི་ཆོ་ག་སྟེ་ཤིན་ཏུ་འདིའི་དགའ་བའོ། ། དེ་ལྟར་དེ་ནི་བསྒོམས་ན་དེ་མ་ཐག་ཏུ་ཡང་རྡོ་རྗེའི་
སེམས་དཔའི་འོད་རིན་ཆེན་ཏོག་དང་འདྲ་བར་འགྱུར་རོ། ། དེར་མ་ཟད་ཆོས་འཛིན་པ་རྣམས་ཀྱི་རྒྱལ་བོ་འོད་
དཔག་མེད་དང་དེའི་རིགས་ཀྱི་ལྷ་ཀུན་དང་མཚུངས་པར་འགྱུར་རོ། །འདོད་པ་མངོན་མཐོང་དང་ཐར་བ་
རབ་ཏུ་སྒྲུབ་པར་བྱེད་པ་དོན་གྲུབ་དང་མཚུངས་པར་འགྱུར་བ་གསུམ་ནི་རིན་འབྱུང་གི་རྣལ་འབྱོར་བ་སོགས་
གསུམ་མོ། ། དྲུག་པ་ནི། རྡོ་རྗེ་ཆོས་ནི་ནས་ཀུན་གྱི་མཆོག་ཅེས་པ་སྟེ། རྡོ་རྗེ་ཆོས་འོད་དཔག་མེད་ནི་རྣམ་པར་
བསྒོམས་པས། གར་མཁན་གྱི་བུ་མོ་རབ་ཏུ་མཛེས་ཤིང་བཞིན་བཟང་ནི་སྒྲུབ་པ་པོ་ལ་དགའ་བ། མིག་གི་ནི་
དཀྱུས་རིང་བ་ནི་ཤེས་རབ་ཆེ་བ་དེ་ལྟ་བུ་སྒྲུབ་པ་བོས་ནི་སྔར་ལྟར་རྟག་ཏུ་བསྒྲུབ་པ་སྟེ་བསླབས་པའོ། ། དེ་ལྟར་
བསྒོམས་པའི་སྒྲུབ་པ་བོ་དེ་ནི་རྡོ་རྗེ་ཆོས་ཀྱི་བདག་ཉིད་ཅན་ས་བཅུ་ལ་གནས་པར་འགྱུར་རོ། ། རྒྱལ་བོ་གསུང་གི་
དམ་ཚིག་འཛིན་ནི་ངག་གི་དབང་ཕྱུག་འཛིན་པའོ། ། མངའ་བདག་དམ་པ་ཀུན་གྱི་མཆོག་ནི་སེམས་ཅན་ཀུན་
ལ་དབང་བྱེད་པ་ཆེན་པོར་འགྱུར་བའོ། ། གཉིས་པ་ལ་བཞི། ཕྱག་རྒྱ་རིགས་བཞི་གང་གང་ལ་བརྟེན་ནས་རྡོ་
རྗེའི་འཆང་སྒྲུབ་པའི་སྤོང་བ་བྱ་བ། སྤྱོད་པའི་མཐར་བྱང་ཆུབ་གཉིས་མངོན་དུ་བྱ་བ། དེ་ལ་བརྟེན་ནས་ཟུང་
འཇུག་གི་མཚན་ཉིད་བསྟན་པ། དངོས་གྲུབ་དེ་འདོད་པས་སོར་སྡུད་དང་བསམ་གཏན་ལ་བསླབས་ན་འདོད་
པའི་དོན་འགྲུབ་པར་བསྟན་པའོ། ། དང་པོ་ནི། བྲམ་ཟེ་རྒྱལ་རིགས་ནས་གསང་བ་ཐོབ་བྱེད་པའོ་ཞེས་པ་སྟེ།
རྫོགས་རིམ་པས་བྲམ་ཟེའི་རིགས་དང་རྒྱལ་རིགས་དང་རྗེའི་རིགས་དང་དམངས་རིགས་ལས་བྱུང་བའི་བུ་མོ་གང་
ཡང་རུང་བ་བླངས་ནས་ནི་རྡོ་རྗེ་ཆོས་བདག་སྟེ་རྫོགས་རིམ་གྱི་ལམ་འོད་ཟུང་བསྒྲུབ་པར་བྱའོ། ། བཤད་པ་འདི་
ནི་གསང་བ་སྟེ་རྡོ་རྗེ་འཆང་ཐོབ་པར་བྱེད་པའི་ཐབས་སོ། ། གཉིས་པ་ནི། རྡོ་རྗེ་ཉི་མ་ནས་འགྲུབ་པར་འགྱུར་
ཞེས་པ་སྟེ། འདི་ལ་ཕྱི་ནང་གི་མངོན་བྱང་གཉིས་ལས། ཕྱིའི་དབང་དུ་བྱས་ན་རྡོ་རྗེ་ཉི་མ་ནི་ཉི་མ་དངོས་སོ། །
ནུས་ནས་ནི་དམར་ཐག་ཆད་ཅིང་འདས་པའོ། ། དེའི་ཚེ་བླ་མ་མཆོད་དེ་མཚན་ཕྱེད་ནས་དབང་བསྐུར་ཐོབ་
པས་སྒྲུབ་པ་ཀུན་དུ་བརྩལ་བར་བྱ་སྟེ་སྐྱ་རེངས་འཆར་བའི་དུས་སུ་ནི་བསྒོམ་པའི་མཆོག་དོན་གྱི་འོད་གསལ་ནི་
འགྲུབ་པར་འགྱུར་རོ། ། གཉིས་པ་ནི། རྡོ་རྗེ་ཉི་མ་ནི་སྣང་བ་མཆེད་པ་སྟེ་ནུབ་པ་ནི་དེ་འདས་ནས་སོ་འོད་
གསལ་སྒྲུབ་པར་བྱེད་པའི་ཉེར་ཐོབ་ཀུན་ཏུ་བརྩམ་པར་བྱ་བ་ནི་འགྱུར་རོ། །སྐྱ་རེངས་འཆར་བ་ནི་ཉེར་ཐོབ་སྟེ་
དེ་འདས་པའི་དུས་སུ་སྒྲུབ་པ་བོས་བསྒོམ་པའི་མཆོག་དོན་གྱི་འོད་གསལ་མངོན་དུ་བྱས་ནས། རླུང་སེམས་ཙམ་
ལས་ཟུང་འཇུག་གི་སྐུ་འགྲུབ་པར་འགྱུར་རོ། ། གསུམ་པ་ནི། རྒྱན་རྣམས་ཐམས་ཅད་ནས་འདའ་དཀའ་བའོ་
ཞེས་པ་སྟེ། ཟུང་འཇུག་གི་སྐུ་དེ་ཇི་ལྟ་བུ་ཞེ་ན་རྒྱན་རྣམས་ཐམས་ཅད་ཡོངས་སུ་རྫོགས་པ་ནི་མཚན་ཐམས་ཅད་
172



༄༅། །འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཡོངས་སུ་རྫོགས་པའོ། ། སྤོས་དང་མེ་ཏོག་རྣམས་ཀྱིས་བརྒྱན་ནི་སྟོབས་དང་མི་འཇིགས་པ་ལ་སོགས་པ་སྟེ་མི་
སློབ་པའི་ཡོན་ཏན་ནོ། ། རྡོ་རྗེ་སེམས་དཔའ་ནི་སྒྲུབ་པ་བོ་སྟེ་ཟུང་འཇུག་པ་རྣམས་སོ། ། དེས་མཆོག་སྟེ་སློབ་
པའི་ཟུང་འཇུག་བསྒོམས་ན་གྲུབ་པ་མི་སློབ་པའི་ཟུང་འཇུག་མྱུར་དུ་འཐོབ་འགྱུར་རོ། །ཟུང་འཇུག་འདི་ནི་སྐུ་
བགསུམ་མཆོག་སྦྱིན་པ་སྟེར་བའོ། ། མདོ་སྡེ་ལས་འབྱུང་བའི་སངས་རྒྱས་མཚན་གྱིས་མཚན་པ་སྟེ་དེས་བརྒྱན་
ཅིང་ དཔག་ཚད་བརྒྱ་ཡི་ཁྱོན་ཙམ་དུ་ནི་དེས་མཚོན་པའི་འཇིག་རྟེན་གྱི་ཁམས་དག་ཏུ་ཟུང་འཇུག་དེ་ཡི་འོད་
ཀྱང་སྣང་བར་འགྱུར་རོ། ། སྒྱུ་ལུས་དང་འོད་གསལ་གྱི་དབང་བོ་གཉིས་ནི་སྦྱོར་བ་ཡིས་ཞེས་པ་རྡོ་རྗེ་འཆང་དུ་
སྐྱེད་ནས། ལས་ཀྱི་སྦྱོར་པ་ཐམས་ཅད་བརྩམ་པར་བྱ་སྟེ་འདི་ནི་དངོས་གྲུབ་ཐམས་ཅད་ཀྱི་དམ་ཚིག་ཤིན་ཏུ་
འདའ་བར་དཀའ་ཞིང་འདར་མི་རུང་བའོ། ། བཞི་བ་ནི། རྡོ་རྗེ་ཅན་གྱི་གྲུབ་ནས་བཀའ་སྩལ་ཏེ་ཞེས་པ་སྟེ།
རྡོ་རྗེ་ཅན་ནི་སྒྲུབ་པོའོ། གྲུབ་འདོད་ན་ནི་ཕྱག་རྒྱ་ཆེན་པོའི་དངོས་གྲུབ་འདོད་ན། གཤང་གཅིའི་དམ་ཚིག་
བཟའ་བར་བྱ་ཞེས་པའི་གཤད་པ་ནི་གཟུགས་ལ་སོགས་པའི་ཡུལ་རྣམས་སོ། ། གཅི་བ་ནི་མིག་ལ་སོགས་པའི་
དབང་བོ་རྣམས་སོ། ། དེ་དག་གི་དམ་ཚིག་ནི་དེ་རྣམས་ཡུལ་ཡུལ་ཅན་དུ་གྱུར་བའོ། ། བཟའ་བར་བྱ་ནི་སོར་
སྡུད་དང་བསམ་གཏན་གྱིས་ཡུལ་ཐམས་ཅད་བདེ་སྟོང་དབྱེར་མེད་ཀྱི་ངོ་བོར་རྒྱས་བཏབ་ནས་བསྒོམ་པའོ། །
དེ་ལྟར་བསྒོམས་པ་འདི་ནི་དངོས་གྲུབ་ཐམས་ཅད་འགྲུབ་པའི་དམ་ཚིག་ཤིན་ཏུ་འདའ་དཀའ་བའི་ལམ་ཡིན་
ནོ། ། གཤང་གཅིའི་དམ་ཚིག་ལ་སོགས་པས་ནི་སྔར་བཤད་པ་ལྟར་ཡུལ་དང་དབང་བོ་འདུས་ནས་ལོངས་སྤྱོད་
པ་སྔོན་དུ་འགྲོ་བས། དབང་པོ་གཉིས་ཏེ་བདེན་པ་གཉིས་སྦྱོར་བ་བསྒོམས་པ་ཡིས་སངས་རྒྱས་ཀྱི་བྱང་ཆུབ་ཀྱི་
གནས་དགེ་ཞིང་ཞི་བ་མྱ་ངན་ལས་འདས་པ། དེ་ཁོ་ན་ཉིད་མི་སླུ་བ་བླ་ན་མེད་པ་འགྲུབ་པར་འགྱུར་རོ། །
བཅོམ་ལྡན་འདས་འདོད་པ་མངོན་མཐོ་དང་ཐར་བ་མྱང་འདས་ཀྱི་དམ་ཚིག་སྟེ་དེ་དག་རང་བཞིན་མཉམ་པ་ཉིད་
དུ་མཁྱེན་པའི་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། གཉིས་པ་དངོས་གྲུབ་སྒྲུབ་པའི་ལས་ཚོགས་ལ་
གཉིས། ཆོ་ག་དངོས་དང་། དེ་ལ་ཆེད་དུ་བརྗོད་པའོ། ། དང་པོ་ལ་བཞི། ཁྲོ་བོ་བཞིའི་སྒོ་ནས་ལས་སྒྲུབ་པ།
རྫོགས་རིམ་པའི་སྤྱོད་པ་གསལ་བར་བསྟན་པ། རིལ་བུའི་སྒྲུབ་པ་བཅུ་བསྟན་པ། རྫོགས་རིམ་པའི་ལས་ཚོགས་
བསྟན་པའོ། ། དང་པོ་ལ་གཉིས། ཧྲིཥྛའི་ལས་སྦྱོར་དང་། ཕཊ་ཀྱི་ལས་སྦྱོར་རོ། ། དང་པོ་ལ་གཉིས།
ཏིང་ངེ་འཛིན་ལ་སྙོམས་པར་ཞུགས་ནས་སྔགས་གསུངས་པ་ཐུན་མོང་དུ་བསྟན་པ། དེའི་ལས་སྦྱོར་སོ་སོར་
བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ཕཊ་ཕཊ་སྭཱཧཱ་ཞེས་པ་སྟེ། བཅོམ་ལྡན་འདས་ནི་རྡོ་རྗེ་
འཆང་ངོ་། ། དམ་ཚིག་ཆེན་པོའི་རྡོ་རྗེ་ཁྲོ་བོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། དེ་བཞིན་
173



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཤེགས་པ་ཐམས་ཅད་ཀྱི་རྡོ་རྗེ་ཀུན་ཏུ་སྐྲག་པར་བྱེད་པ་ནི་བསྒྲུབ་བྱའི་ལུས་ངག་ཡིད་གསུམ་སྐྲག་པར་བྱེད་པ་སྟེ།
དེའི་རྡོ་རྗེ་ཁྲོ་བོའི་སྔགས་འདི་ཉིད་ཀྱི་སྐུ་གསུང་ཐུགས་ཐུགས་རྡོ་རྗེ་ལས་ཕྱུང་ངོ་། ། ཨོ་ཧི ཀྟི་བི་ཀྲི་ཏ་ནི་རྣམ་
པར་འགྱུར་བའོ། ། ཨཱ་ན་ན་ནི་ཞལ་འཇིགས་སུ་རུང་བའོ། ། སརྦ་ཤ་དྲི་ནི་དགྲ་ཐམས་ཅད་དོ། ། དཱ་ཤ་ཡ་ནི་
བརླག་པར་གྱིས་ཤིག ། སྟམྦྷ་ཡ་ནི་རེངས་པར་གྱིས་ཤིག །ཧཱུཾ་ཧཱུཾ་དང་ཕཊ་ཕཊ་ནི་བསྐུལ་བ་དང་གསལ་བར་
བྱེད་པ་དང་། སཱཧཱ་ནི་དབུགས་དབྱུང་བའོ། ། གཉིས་པ་ལ་བཞི། དགུག་ཅིང་གནོན་པའི་ལས་སྦྱོར་དང་།
ལས་དེའི་ནུས་པ། ནོར་འགུག་པ། གསད་པའི་ཆོ་གའོ། ། དང་པོ་ནི། དུག་ནི་ཁྲག་ནས་གནོན་པར་འགྱུར་
ཞེས་པ་སྟེ། བསྲེག་རྫས་ནི་ཐང་ཁྲོམ་ལ་སོགས་པའི་དུག་གམ། མར་དང་སྦྲང་རྩི་མཉམས་པས་སྦྱོར་བ་སོགས་
སྦྱང་པའི་དུག་ནི་ཁྲག་དང་ཀུན་ཏུ་སྦྱར་བ་དང་། ལན་ཚྭ་དང་སྐྱེ་ཚེ་དང་ཕུ་རས་མར་སོགས་ཀྱིས་ཁྲོས་ཤིང་སྟེ་
གཤིན་རྗེ་གཤེད་ལ་སོགས་གང་རུང་བའི་ང་རྒྱལ་དང་ལྡན་པས། ཚེར་མའི་མེ་ལ་སྦྱིན་བསྲེག་བྱའོ། ། ལས་སྦྱོར་
གྱི་དུས་སུ་བུ་མོའི་མིང་དང་ཚིག་ཏུ་བཅས་ནི། དགུག་བྱའི་བུ་མོའམ་སྤེལ་ཚིག་དང་བཅས་པས་གོང་གི་སྔགས་
བརྗོད་པར་བྱ་སྟེ། ཉི་མ་གུང་ངམ་ནམ་ཕྱེད་ན་གནོན་པའི་ལས་བྱའོ། ། ལས་འདི་བུ་མོར་མ་ཟད་དཔུང་ལ་
སོགས་པ་གནོན་པ་ལ་ནི་ཡོང་ཡེ་རབ་ཏུ་ཤིས་ཤིང་བསྔགས་པ་ཡིན་ནོ། ། སྒྲུབ་པ་བོ་ཤེས་རབ་ཅན་གྱིས་ཐབ་གྲུ་
གསུམ་དུ་ཁྲོ་བོའི་ཞལ་གདངས་པར་སྟོང་རྩ་བརྒྱད་ནི་ཚུལ་བཞིན་དུ་བསྲེག་པར་བྱ་སྟེ། དེ་ཡང་དཔུང་གནོན་
སོགས་ལ་རང་རང་གི་སྤེལ་ཚིག་སྦྱར་རོ། ། བུ་མོ་དག་དང་འབྲེལ་བའི་ལོངས་སྤྱོད་ཐོབ་པའི་དོན་གྱི་ཕྱིར་དུ་ཆོ་ག་
གོང་དུ་བཤད་པ་འདི་ནི་ཉི་མ་གསུམ་གྱི་བར་དུ་བྱའོ། ། དེ་ལྟར་བྱས་ན་བསྐལ་པ་གྲངས་མེད་གསུམ་སྟེ་བྱིས་པ་
དང་ལངཚོ་དང་བར་མ་དེ་དག་འདས་ཀྱི་བར་དེ་སྲིད་དུ་ཡང་། ལས་དེ་ཡིས་རྟག་ཏུ་གནོན་པར་འགྱུར་རོ། །
གཉིས་པ་ནི། སངས་རྒྱས་སམ་ནི་ནས་དར་ཟད་འགྱུར་ཞེས་པ་སྟེ། སངས་རྒྱས་སམ་ནི་རྣམ་སྣང་དང་ཆོས་
འཛིན་པའམ་ནི་འོད་དཔག་མེད་དང་། ཡང་ན་རྡོ་རྗེ་སེམས་དཔའ་ནི་མི་བསྐྱོད་པ་སྟེ་དེ་གསུམ་གྱི་རྣལ་འབྱོར་
བའོ། ། ཁྲོ་བོའི་རྣལ་འབྱོར་གང་ཡང་རུང་བ་ཞིག་གིས་སོ། ། གལ་ཏེ་རྨོངས་པས་འདས་པ་སྟེ་བཟློག་པར་
འདོད་ན་དེ་ཡི་ཚེ་ནི་དེར་ཟད་པར་འགྱུར་རོ། ། གསུམ་པ་ནི། བཅུ་བཞིའམ་ནས་རྟག་ཏུ་སྟེར་བར་འགྱུར་ཞེས་
པ་སྟེ། དུས་ནི་ཡར་ངོའི་བཅུ་བཞིའོ། ། ཡང་ན་མར་ངོའི་ཚེས་བརྒྱད་ལ། དུར་ཁྲོད་དུ་རོ་བསྲེགས་པའི་སོལ་
བ་བླངས་ནས་ཐོད་པ་ཁ་སྦྱར་གྱི་ནང་དུ་འཇོག་པ་སོགས་ཀྱི་ཆོ་ག་བཤད་པ་བཞིན་དུ་སྔགས་བཏབ་ནས། ཕཊ་གྱི་
མཐར་སྦྱིན་པའི་སྤེལ་ཚིག་དང་བཅས་ཏེ་སྔགས་སྟོང་རྩ་བརྒྱད་བཟླས་ན། འདོད་དོན་དེ་ནི་རྟག་ཏུ་སྟེར་བར་
འགྱུར་རོ། ། བཞི་བ་ནི། སྔགས་ཤེས་པ་ཡིས་ནས་གདོན་མི་ཟ་ཞེས་པ་སྟེ། སྔགས་ཀྱི་ཆོ་ག་སྔར་བཤད་པ་ལྟར་
174



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཤེས་པ་ཡིས། དུར་ཁྲོད་ཀྱི་རས་ལ་སོལ་བས་གང་ཡང་རུང་བའི་དགྲ་ཡི་གཟུགས་བརྙན་བྲིས་པར་བྱས་ནས་སུ།
དེའི་སྙིང་ཁར་མིང་སྤེལ་བྱ་བ་སོགས་བཤད་པའི་ཆོ་གའི་བསམ་གཏན་དག་གིས་བྲིས་ཤིང་སྔགས་བཟླས་ན་བསྒྲུབ་
བྱ་དེ་ཉིད་འཆི་བར་འགྱུར་བར་གདོན་མི་ཟའོ། ། གཉིས་པ་ཕཊ་གྱི་ལས་སྦྱོར་ལ་དྲུག ཐོབ་དང་རྡོ་རྗེས་གསང་
བའི་ཆོ་ག དེ་རྣམས་ནང་ལ་གཞོལ་བས་བྱེད་ཚུལ། སྟ་རེས་གསད་པ། སྣ་ཚོགས་རྡོ་རྗེས་ཚར་གཅད་པ། རྟ་
མགྲིན་གྱིས་བགེགས་བཟློག་པ། དེ་རྣམས་ཀྱི་སྔགས་བསྟན་པའོ། ། དང་པོ་ནི། ཐོ་བ་བསམ་གཏན་ནས་རབ་
ཏུ་བསྒོམ་ཞེས་པ་སྟེ། བསྒྲུབ་བྱའི་རྐང་རྗེས་ཀྱིས་ལས་དགྲའི་གཟུགས་བརྙན་བྱས་ལ་རྣམ་ཤེས་བཀུག་ནས་
བསྟིམས་ལ། ཁྲོ་བོ་གཤིན་རྗེ་གཤེད་ཀྱི་རྣལ་བྱོར་དང་ལྡན་པས་ཕཊ་བརྗོད་ཅིང་ཐོ་བས་སྤྱི་བོར་བསྣུན་པའམ།
ཡང་ན་བསམ་གཏན་གྱི་སྦྱོར་བ་སྟེ་རྣལ་འབྱོར་གྱིས་ཐོབ་དེ་བསྒྲུབ་བྱའི་སྤྱི་བོར་ཕབ་ཅིང་བསྣུན་ན་མགོ་ལ་ངེས་
པར་ལྟུང་ཞིང་འབབ་པར་འགྱུར་རོ། ། ཡང་གནོད་མཛེས་གྱི་ང་རྒྱལ་དང་ལྡན་པས་ལས་སྦྱོར་གྱི་དུས་སུ་སྔར་
བཞིན་གཟུགས་བརྙན་བྱས་ལ། རང་གི་ལག་ཏུ་ཧཱུཾ་ཡིག་གི་རབ་ཏུ་འབར་བ་དང་བཅས་པ་ལས་བྱུང་པའི་རྡོ་རྗེ་
རབ་ཏུ་འབར་བ་བསྒོམས་ཏེ་བསྒྲུབ་བྱའི་སྤྱི་བོར་འབབ་པར་བསམ་མོ། ། གཉིས་པ་ནི། ཕྱག་ན་རྡོ་རྗེའི་ནས་
འཇིག་པར་བྱེད་ངེས་པ་སྟེ། དེ་དག་རྣལ་འབྱོར་གང་གི་བྱ་བ་ནི། ཕྱག་ན་རྡོ་རྗེའི་རིགས་དྲན་ཏེ་ནི་དེའི་རིགས་
གནོད་མཛེས་བསྒོམས་ན་གདུག་པ་ཅན་ཐམས་ཅད་གཞོམ་ཞིང་འཇིག་པར་བྱའོ། ། གསུམ་པ་ནི། རྡོ་རྒྱུས་
སོལ་བ་ནས་གདོན་མི་ཟ་བ་ཞེས་པའི་བར་ཏེ། རྡོ་རྒྱུས་དང་སོལ་བ་ལ་སོགས་པ་གང་ཡང་རུང་བས་སྐྱེས་པའམ་
བུད་མེད་ཀྱིས་གཟུགས་དུར་ཁྲོད་ཀྱི་རས་ལ་བྲིས་ལ། གཤིན་རྗེ་གཤེད་ཀྱི་རྣལ་འབྱོར་གྱིས་རང་གི་ལག་པར་ཧཱུྃ་
ལས་སྟ་རེ་བསམས་ནས་ཕཊ་བརྗོད་ཅིང་དེས་བསྒྲུབ་བྱའི་མིད་པ་བཅད་པར་རྣམ་པར་བསྒོམ་པར་བྱ་སྟེ། དེས་
སངས་རྒྱས་ཏེ་བསྒྲུབ་བྱ་ཚར་གཅོད་ཀྱི་ལས་ཚོགས་ཤེས་པའི་སྐུ་གསུམ་རིན་ཆེན་མཆོག་སྟེ་སྒོ་གསུམ་གྱི་བདག་ཉིད་
ཅན་དང་། སེམས་ཅན་མཆོག་དམན་འབྲིང་ཀུན་ལ་ཕན་པར་འདོད་པ་བག་མེད་པ་ཅན་ཡང་ལས་སྦྱོར་འདི་
ཡིས་བསྣན་ན་ཡུལ་སྣང་བར་འགྱུར་བའམ་འཚོ་བར་འགྱུར་བར་གདོན་མི་ཟའོ། ། བཞི་བ་ནི། ལས་ཀྱི་རྡོ་རྗེ་
ནས་མཆོག་ཡིན་ནོ་ཞེས་པ་སྟེ། ཁྲོ་བོ་བདུད་རྩི་འཁྱིལ་པའི་ཏིང་ངེ་འཛིན་གཉིས་ལ་གནས་པས་ལས་སྦྱོར་ནི།
ལས་ཀྱི་རྡོ་རྗེ་སྟེ་སྣ་ཚོགས་རྡོ་རྗེ་སེར་པོ་རབ་ཏུ་འབར་བ་ཧ་ཅང་ཆར་ཚེས་པ་གཅོད་པར་འདོད་པའི་ནམ་མཁར་
གནས་པར་བསམས་ལ། དེའི་དབུས་སུ་མེ་སྟག་མང་པོས་འཁྲིགས་པ་སྟེ་བསྐལ་བའི་མེ་ལྟར་འབར་བའི་དབུས་
སུ་ཁ་གྱེས་པའི་རྡོ་རྗེ་ལས་འོད་ཟེར་འཕྲོས་པས་ཆར་རེངས་ནས་འོག་ཏུ་མི་འབབ་པར་བསམས་པ་ནི་ཆུ་རྣམས་
གནོན་པའི་ལས་མཆོག་ ཏུ་གྱུར་བ་ཡིན་ནོ། ། ལྔ་བ་ནི། དཀྱིལ་འཁོར་དག་ནི་ནས་གདོན་མི་ཟ་ཞེས་པ་སྟེ།
175
2



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཀྱིལ་འཁོར་ཆེན་པོ་དག་ནི་འབྲི་བར་བྱེད་པ་ན་རླུང་དང་སེར་བ་ལ་སོགས་པ་བྱུང་ན་ནི་དེའི་ཚེ་མཆི་བ་ནི་ཀླུ་
རྣམས་སོ། ། དེ་རྣམས་ཚར་གཅད་པའི་ཕྱག་རྒྱུ་ནི་རྟ་མགྲིན་ཏེ་བཅིངས་ནས་སུ་ནི་དེའི་ང་རྒྱལ་གྱིས། གདུག་པ་
ཅན་དེ་རྣམས་ཀྱི་དགྲ་རྟ་མགྲིན་ནི་དྲན་པ་སྟེ་བསྒོམས་ནས་བགེགས་རྣམས་བཟློག་པར་བྱའོ། ། སངས་རྒྱས་ནི་
དང་སྡེའི་སྔགས་པའོ། ། བྱང་ཆུབ་ཀྱི་སེམས་དཔའ་ནི་གཞན་རྣམས་སོ། ། ཡིས་ནི་དེ་རྣམས་ཀྱིས་གནོད་པ་
གང་ཞིག་སྤྲུལ་བ་འགྱུར་བ་སྟེ་བྱུང་ན། རྟ་མགྲིན་གྱི་སྐུའི་ཕྱག་རྒྱ་མཐོང་བ་ཙམ་གྱིས་འགག་པ་སྟེ་ཞི་བར་འགྱུར་
རོ། ། གཞན་དུ་སྟེ་སྔར་བཤད་པ་ལྟར་ཟློག་ཐབས་མི་བྱེད་པར་ལས་བྱས་ན་ལས་དོན་འཇིག་པ་སྟེ་འགྲུབ་པར་མི་
འགྱུར་རོ། ། སངས་རྒྱས་བྱང་ཆུབ་སེམས་དཔའ་དང་ནི་སྔར་ལྟར་དང་། སྐྱེ་བོ་ཐ་མལ་བའི་གདུག་པ་གཞན་
དག་ཀྱང་སྔགས་ཀྱི་ལས་འདིས་སྐྲག་པར་བྱས་ཤིང་བསྡིགས་མཛུབ་བྱས་ནས་ནི་འཆི་བར་འགྱུར་བར་གདོན་མི་
ཟའོ། ། དྲུག་པ་ནི། དེ་ལ་འདི་ནི་ནས་སྙིང་པོའོ་ཕཊ་ཅེས་པ་སྟེ། དྲག་པོའི་ལས་དེ་ལ་ཕཊ་གྱི་སྔགས་འདི་ནི་
སྔགས་ཀྱི་ལྷ་ཐམས་ཅད་ཀྱི་གསང་བའི་སྙིང་པོ་ཡིན་ཏེ་ཕཊ། གཉིས་པ་ལ་གསུམ། སྤྲོས་མེད་འབྲིང་གི་སྤྱོད་པ་
དང་། སྤྲོས་མེད་བསྡུས་པའི་སྤྱོད་པ་དང་། ཐུན་མོང་གི་ཁ་ལས་བསྟན་པའོ། ། དང་པོ་ལ་གཉིས། དངོས་ཀྱི་
དོན་དང་། ཕན་ཡོན་མཇུག་སྡུད་འགལ་སྤོང་དང་བཅས་པའོ། ། དང་པོ་ནི། ཡེ་ཤེས་སེམས་དཔའི་ནས་བྱང་
ཆུབ་ཐོབ་པར་འགྱུར་ཞེས་པ་སྟེ། ཡེ་ཤེས་སེམས་དཔའ་ནི་སྣང་བའི་ཡེ་ཤེས་གསུམ་བསྐྱེད་པའི་རིམ་པས་སོ། །
དེའི་སྦྱོར་བ་ནི་ཡེ་ཤེས་ཀྱི་སྐུ་དེར་སྐད་ཅིག་གིས་དམིགས་པའོ། ། དབུས་སུ་གཟུགས་ནི་གདན་གྱི་དབུས་སུ་རང་
ཉིད་རྡོ་རྗེ་འཆང་གིས་སྔགས་སྐུ་བསྒོམ་པར་བྱ་བའོ། ། གང་གིས་ན་སྔགས་ཀྱི་ལྷའི་དེ་ཉིད་ཤེས་པ་ཡིས་སོ། །
སྤྱན་ལ་སོགས་པ་བཞུགས་པའི་གནས་གྲྭ་བཞིར་སྔགས་དང་ཕྱག་རྒྱུ་ལེགས་པར་བསླབས་པའི་བུད་མེད་ཕྱག་རྒྱུ་མ་
བཞི་སྤྱན་སོགས་ངོ་བོར་མོས་ནས་རྟག་ཏུ་བཞག་པར་བྱའོ། ། བུད་མེད་ལྔ་ཡོད་ན་གཅིག་རེག་བྱ་རྡོ་རྗེ་མའི་ངོ་
བོར་བསྒོམས་ན་བང་ན་གནས་པར་གསུངས་སོ། ། བུད་མེད་དེ་རྣམས་ནི་རྒྱུན་རྣམས་ཐམས་ཅད་ཡོངས་སུ་
རྫོགས་པ་བུད་མེད་མཚན་ཉིད་བཟང་བོ་རྣམས་ཐམས་ཅད་ཀྱིས་མཚན་ཞིང་། རང་གི་སྙིང་གའི་པདྨ་དང་
མང་ལ་གྱི་སྒོའི་པད་མོ་རབ་ཏུ་རྒྱས་ཤིང་དབྱེ་བར་བྱས་ནས། ཡན་ལག་གི་རླུང་རྒྱུ་བའི་སྔགས་ཧཱུྃ་འདི་ཕྱིར་ལྡང་
བའི་བདག་ཉིད་ཅན་དུ་རྣམ་པར་བསྒོམ་པར་བྱའོ། །ཧཱུཾ་འོད་ཟེར་ལྔ་ནི་མིག་ལ་སོགས་པའི་དབང་བོའི་སྐོར་རྒྱུ་
བའི་རླུང་འོད་ཟེར་ལྔ་བའོ། ། དེ་རབ་ཏུ་འབར་བ་ནི་དེ་རྣམས་ཕྱིར་རྒྱུ་བའི་ཚེ་ཡུལ་རྣམས་ཡེ་ཤེས་ཀྱི་ངོ་བོར་
རབ་ཏུ་ལྟ་བ་དང་། རྡོ་རྗེ་ཅན་གྱི་སྦྱོར་བ་ནི་དབང་བོའི་ཡུལ་རྣམས་རྡོ་རྗེ་འཆང་གི་ངོ་བོར་བསྒོམ་པའོ། ། དེ་
ལྟར་བསྒོམས་པས་རང་གི་ལུས་སྤྱི་བོ་དང་ངག་མགྲིན་པ་དང་སེམས་སྙིང་གའི་གནས་རྣམས་སུ་རྡོ་རྗེ་སྟེ་བྱང་
176



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སེམས་རིམ་གྱིས་ཕབ་ན། ལྷན་སྐྱེས་ཀྱི་བདེ་བའི་བྱང་ཆུབ་ཐོབ་པར་འགྱུར་རོ། ། གཉིས་པ་ནི། དེ་ནི་དེ་མ་
ཐག་ནས་ཏིང་ངེ་འཛིན་ཏོ་ཞེས་པ་སྟེ། དེ་ལྟར་བསྒོམས་ན་རྣལ་འབྱོར་བ་དེ་ནི་དེ་མ་ཐག་ཏུ་སྟེ་རིང་བོར་མི་
ཐོགས་པར་རྣམ་པར་སྣང་མཛད་འོད་དང་འདྲ་ཞིང་། རྡོ་རྗེ་སེམས་དཔའ་མི་བསྐྱོད་པ་དང་། རྒྱལ་བོ་ཆེ་རིན་
འབྱུང་དང་། སངས་རྒྱས་འོད་དཔག་མེད་དང་། སྐུ་གསུམ་རྡོ་རྗེ་འཛིན་དོན་གྲུབ་རྣམས་དང་འདྲ་བར་འགྱུར་
རོ། ། སེམས་དཔའ་ཐམས་ཅད་ནི་རྣམ་སྣང་ལ་སོགས་པའོ། ། དེ་བསྐྱེད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་
ཏོ། ། གཉིས་པ་ནི། བཞིན་བཟང་ནས་མདངས་འདྲར་འགྱུར་ཞེས་པ་སྟེ། སྤྲོས་མེད་བསྡུས་པ་ལ། བཞིན་
བཟང་ཞིང་སྒྲུབ་པ་བོ་ལ་ཕན་པར་འདོད་པ་ཡི་རིགས་བཞི་གང་ཡང་རུང་བའི་བུད་མེད་རྙེད་ན། འདུས་པར་
གསུངས་པའི་ཆོ་ག་བཞིན་དུ་དབེན་པར་སྙོམས་པར་འཇུག་པའི་མཆོད་པ་བརྩམ་པར་བྱའོ། ། གསང་བ་ནི་ཡེ་
ཤེས་གསུང་སྟེ་བླངས་ནས་ནི་བློས་ངེས་པར་བྱས་པའོ། ། བཟའ་བར་བྱ་ཞེས་པ་ནི་འོད་དུ་གཞུག་པར་བྱ་
བའོ། ། དེ་ལྟར་སྦྱངས་པའི་རྣལ་འབྱོར་བ་དེ་ནི་དེ་མ་ཐག་ཏུ་སྟེ་རིང་བོར་མི་ཐོགས་པར་ཡང་འཇམ་དཔལ་རྡོ་རྗེ་
འཆང་དང་ནི་གཟི་བརྗིད་མཉམ་ཞིང་།་ མི་སྣང་བ་ནི་ཐ་མལ་གྱི་ལུས་སྤངས་པའི་སྒྱུ་མའི་སྐུ་ཐོབ་ནས་དེའི་བདག་
པོ་སྟེ་གཙོ་བོ་ཟུང་འཇུག་གི་དཔལ་དང་ལྡན་པར་འགྱུར་བ་དང་། ཛམ་བུ་གསེར་གྱི་མདངས་འདྲར་འགྱུར་ཏེ་
རིན་ཆེན་འབྱུང་ལྡན་ལྟ་བུའི་གཟི་བྱིན་ཅན་དུ་འགྱུར་རོ། ། གསུམ་པ་ནི། གཤང་བའམ་ནས་བཀའ་སྩལ་ཏོ་
ཞེས་པ་སྟེ། ཁ་བས་ནི་བཤད་པ་ནི་བའི་ལྕི་བ་ལ་སོགས་པའི་བ་བྱུང་རྣམས་དང་བདུད་རྩི་ལྔའོ། ། ཡང་ན་
བཟའ་བའམ་ནི་ཟས་དང་འབྲས་ཆེན་ལ་སོགས་པའོ། ཤུ་དག་ཀྱང་ནི་ཁར་གཞུག་པར་བྱ་ཞིང་དེ་ཡང་བཟའ་
བཏུང་གི་ཆོ་ག་བཞིན་དུ་སྔགས་པ་སྟེ་སྦྱང་བ་སོགས་བྱས་ནས་ནི། རང་གི་ཁོར་ཟོས་ན་སངས་རྒྱས་ཏེ་མཁས་པ་
རྣམས་དང་གཞན་གྱིས་ཀྱང་མི་མཐོང་བར་འགྱུར་རོ། ། ཞེས་བཅོམ་ལྡན་འདས་རྡོ་རྗེ་འཆང་ཆེན་པོས་དེ་སྐད་
ཅེས་བཀའ་སྩལ་ཏོ། ། གསུམ་པ་རིལ་ལུའི་སྒྲུབ་པ་བཅུ་ནི། གཤང་བ་ཆོ་ག་ནས་ཀུན་གྱིས་མི་མཐོང་ངོ་ཞེས་པ་
སྟེ། ནང་ལ་གཞོལ་བས་ལྷའི་ཏིང་ངེ་འཛིན་གཞན་གཉིས་སྔོན་དུ་བཏང་ནས། སངས་རྒྱས་མཆོག་གི་དུས་སུ་
རིལ་ལུ་རྒྱུ་བཅུ་བོ་གང་རུང་ལས་རིལ་ལུ་སྲན་མ་ཙམ་བྱས་ཏེ། གསེར་དངུལ་ཟངས་གསུམ་གྱིས་དཀྲིས་ཏེ་ཟླ་བ་
གཟས་ཟིན་པའི་ཚེ་ཡུམ་གྱི་པདྨར་གཞུག་ལ། དེ་ལས་མ་གྲོལ་གྱི་བར་དུ་སྙོམས་པར་འཇུག་ཅིང་གྲོལ་ན་བཏོན་ཏེ་
དུ་བ་སོགས་ཀྱི་རྟགས་ཡོད་ན་གྲུབ་པ་ སྟེ། དེ་ཁར་བཅུག་ན་མི་སྣང་བར་འགྱུར་བ་ནི་ཐམས་ ཅད་འདྲ་སྟེ།
གཤང་བ་ནི་ཉིན་ཞག་དེ་ལས་སྐྱེས་པའི་བུ་ཆུང་གིའོ། །ཆོ་ག་བཞིན་ནི་ས་ལ་མ་ལྷུང་བར་བླངས་ནས་ཁམ་ཕོར་
ཏེ་ཐོད་པ་ཁ་སྦྱར་བའི་ནང་དུ་བཅུག་ནས་བཞག་པར་བྱ་ལ། དེ་ནས་བརྒྱ་རྩ་བརྒྱད་ཀྱི་བར་དུ་ཡི་གེ་གསུམ་བཟླ་
177



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཞིང་བསྐུལ་བ་ནི་སངས་རྒྱས་ཉི་མ་སྟེ་རིག་པ་འཛིན་པས་ཀྱང་མི་མཐོང་ངོ༌། ། ཁྱི་ཡི་ཤ་དང་རྟ་ཤ་དང་ཤ་ཆེན་མི་
ཤ་དང་ཀྱང་ཆོ་ག་བཞིན་དུ་སྔར་བཤད་པ་ལྟར་བླངས་ནས་སྦྱོར་བའི་ཐབས་བཤད་མ་ཐག་པའི་ཚུལ་གྱིས་ནི་ཟོས་
ན་རིག་འཛིན་ཐོབ་པ་དེ་ཡིས་ཀྱང་མི་མཐོང་ངོ་། ། གཤང་བ་དང་ལྷན་ཅིག་བདུད་རྩི་གཞན་དག་ཀྱང་སྦྱར་བའི་
རིལ་ལུ་བྱས་ལ། དེ་ལྕགས་གསུམ་སྟེ་གསེར་དངུལ་ཟངས་གསུམ་གྱིས་དཀྲིས་པ་དེ། དབང་བོ་གཉིས་ཀྱི་སྦྱོར་བ་
སྟེ་སྔར་བཞིན་ཡུལ་གྱི་པདྨར་འཇུག་པ་སོགས་བྱས་པ་ཡི་སྟོབས་ཀྱིས་སངས་རྒྱས་ཀུན་གྱིས་མི་མཐོང་ངོ༌། ། དེ་
བཞིན་དུ་ཁྱི་ཡི་ཤ་དང་སྦྱོར་བའི་རིལ་ལུ་ལྕགས་གསུམ་གྱིས་དཀྲིས་པ་དབང་བོ་གཉིས་ཀྱི་སྦྱོར་བ་ཡིས་སངས་རྒྱས་
ཀུན་གྱིས་མི་མཐོང་ངོ་། ། ཤ་ཆེན་དང་ནི་སྦྱར་བ་ཡི་རིལ་ལུ་ལྕགས་གསུམ་གྱིས་དཀྲིས་པ་དབང་བོ་གཉིས་ཀྱི་སྦྱོར་
བ་ཡིས་སངས་རྒྱས་ཀུན་གྱིས་མི་མཐོང་ངོ་། ། མཐོང་ངོ༌། ། བ་ལང་ཤ་དང་སྦྱར་བ་ཡི་རིལ་ལུ་ལྕགས་གསུམ་
གྱིས་དཀྲིས་པ་དབང་བོ་གཉིས་ཀྱི་སྦྱོར་བ་ཡིས་སངས་རྒྱས་ཀུན་གྱིས་མི་མཐོང་ངོ༌། ། གཤད་པ་ལས་བྱུང་བའི་
སྲོག་ཆགས་ནི་གཤད་པ་དང་ལྡན་ཅིག་བྱུང་བའི་སེམས་ཅན་ནོ། ། དེ་དང་བདུད་རྩི་ལྔ་ལས་བརྟུལ་ཞུགས་ཅན་
གྱི་རིལ་བུ་བྱས་ལ། དབང་བོ་གཉིས་ཀྱི་སྦྱོར་བ་ཡིས་སངས་རྒྱས་ཀུན་གྱིས་མི་མཐོང་ངོ༌
། ། དེ་བཞིན་དུ་ག་བུར་
དང་ཙན་དན་དམར་པོ་སྦྱར་བའི་རིལ་ལུ་དང་། གྷི་ཝང་དང་ཨ་ཀ་རུ་སྦྱར་བའི་རིལ་ལུ་དང་། ག་བུར་དང་གུར་
གུམ་སྦྱར་བའི་རིལ་བུ་ལྕགས་གསུམ་གྱིས་དཀྲིས་པ་དབང་བོ་གཉིས་སྦྱོར་བ་ཡིས་སངས་རྒྱས་ཀུན་གྱིས་མི་མཐོང་
ངོ༌། ། རྡོ་རྗེ་སྟོབས་པོ་ཆེར་འགྱུར་བ་ནི་ཐོགས་པ་མེད་པའི་བརྩོན་འགྲུས་དང་ལྡན་པར་འགྱུར་རོ། ། བཞི་བ་
ལ་གཉིས། རྫོགས་རིམ་པའི་ལས་སྒྲུབ་ཚུལ་དངོས་དང་། དེའི་ཕན་ཡོན་བསྟན་པ་འོ། ། དང་པོ་ནི། རྡོ་རྗེ་
འཛིན་པ་ནས་བྱིན་བརླབས་ནས་ཞེས་པ་སྟེ། རྡོ་རྗེ་འཛིན་པ་ཟུང་འཇུག་པའི་དཀྱིལ་འཁོར་བའི་དབུས་སུ་ཁྲོ་བོ་
བཅུ་གང་ཡང་རུང་བའི་སྐུ་ཕྱག་རྒྱ་ཆེན་པོ་དྲག་པོའམ། རྣམ་སྣང་སོགས་ཞི་བའི་སྐུར་བྱིན་གྱིས་བརླབས་པ་སྟེ་
བསྐྱེད་ནས་རྡོར་བཟླས་ཀྱིས་ཞི་སོགས་ཀྱི་ལས་བསྒྲུབས་ན་ལེགས་པར་འགྲུབ་པར་འགྱུར་རོ། ། གཉིས་པ་ནི།
དེ་ནི་དེ་འདྲའི་ནས་བཀའ་སྩལ་ཏོ་ཞེས་པ་སྟེ། དེ་ལྟར་བྱས་ན་སྒྲུབ་པ་བོ་དེ་ནི་གཟུགས་ཕྲ་བ་དང་ཡང་བ་ལ་
སོགས་པའི་དབང་ཕྱུག་གི་ཡོན་ཏན་བརྒྱད་དེ་འདྲ་བའི་དཔལ་དང་ལྡན་པར་འགྱུར་རོ། ། སྟོབས་ཆེན་ཕ་རོལ་
གནོན་པར་འགྱུར་ནི་ཁམས་གསུམ་འབུལ་ནུས་པའོ། ། དཔག་ཚད་བྱ་བ་རྫོགས་པ་ཡི་སྟེང་དུ་རྡོ་རྗེ་འགྲོ་བར་
འགྱུར་ནི་ཚད་དེ་ལྟ་བུའི་སའི་ཁྱོན་ལ་སྒྲུབ་པ་བོ་འགྲོ་ནུས་ཤིང་དེ་ལྔ་སྟེང་དང་འོག་གཉིས་ཀ་ལའོ། ། སྐད་ཅིག་
གིས་སྟོང་གསུམ་གྱི་འཇིག་རྟེན་ཁམས་རྣམས་སུ་བགྲོད་པའི་དཔལ་དང་ལྡན་པར་འགྱུར་རོ། ། སྟོབས་བཅུ་རྗེས་
མཐུན་པ་ཐོབ་པས་སངས་རྒྱས་འོད་དེ་དང་འདྲ་བར་འགྱུར་རོ། ། འདོད་ཁམས་ན་གནས་པའི་ལྷའི་བུ་མོ་
178



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྣམས་དང་། ལྷ་ཡི་ལོངས་སྤྱོད་ཅན་འཁོར་ལོ་སྦྱར་བའི་བུ་མོ་དང་། ལྷ་དང་ལྷ་མིན་གྱི་རིགས་ཀྱི་བུ་མོ་དང་།
དེ་རྣམས་ཀྱི་བརྟུལ་ཞུགས་དང་འབྲེལ་བའི་མང་བོ་རྣམས་ཏེ་དེ་དག་ནི་འདོད་ཁམས་ན་གནས་པའི་དབང་དུ་བྱས་
ལ། དེར་མ་ཟད་ཡང་ན་དེ་གཟུགས་ཁམས་ན་གནས་པའི་ལྷའི་བུ་མོ་རྣམས་ལ་སྤྱོད་དུ་རུང་ན་དེ་ལ་ཡང་།
སྟོབས་ཤུགས་ཆེན་པོ་ཉིད་ཀྱིས་ནི་འདོད་པ་སྤྱོད་པར་ནུས་སོ། ། བཅོམ་ལྡན་འདས་དམ་ཚིག་མི་སྣང་བའི་རྡོ་རྗེ་
འཆང་ཆེན་པོས་དེ་སྐད་བཀའ་སྩལ་ཏོ། །གཉིས་པ་ཆེད་བརྗོད་ནི། དེ་ནས་སངས་རྒྱས་ནས་དྲི་མེད་ཆོས་ཞེས་
པ་སྟེ། སངས་རྒྱས་རབ་ཏུ་དགྱེས་པའི་བདག་ཉིད་ཅན་གྱི་རིན་པོ་ཆེ་ལྟ་བུའི་གང་ཟག་གོ ། སེམས་འཁྲུལ་བ་ནི་
ཡིད་རང་དབང་མེད་པར་བསྐྱོད་པ་སྟེ་གསུངས་པ་རྣམས་ཀྱི་དོན་ལ་ངོ་མཚར་དུ་གྱུར་བའོ། ། ཡིད་ལ་དབང་བ་
ནི་དེ་རྣམས་ཅི་རིགས་རྒྱུད་ལ་སྐྱེས་པའོ། ། དེ་ཉིད་ཀྱི་ངོ་མཚར་དུ་གྱུར་ཅིང་སྤྱན་གདངས་ནས་གསུང་འདི་སྐད་
ཅེས་བཀའ་སྩལ་ཏོ། །ཨེ་མའོ་ནི་ངོ་མཚར་ཆེ་བར་གྱུར་བ་སྟེ། དེ་ཡང་སྤྱན་མ་དང་གཤིན་རྗེ་གཤེད་གྱི་སྔགས་
གཅིག་གིས་ཀྱང་ལས་མང་བོ་དང་རྡོར་བཟླས་ཀྱིས་ལས་མང་བོ་འགྲུབ་པ་འདི་རབ་ཏུ་ངོ་མཚར་ཆེ་བ་དང་། ཕྱག་
རྒྱུ་མ་དང་ལྷན་ཅིག་ཆགས་པ་ལམ་དུ་བྱས་པས་དངོས་གྲུབ་ཐམས་ཅད་བསྒྲུབ་པ་འདི་ནི་ཨེ་མའོ་གསང་བའི་
གནས་མི་འགྱུར་བ་སྟེ་ངོ་མཚར་ཆེ་བ་དང་། བདུད་རྩི་ལྔ་དང་རིལ་ལུ་རྣམས་ལ་བརྟེན་ནས་ཀྱང་དངོས་གྲུབ་སྒྲུབ་
པ་འདི་ནི་ངོ་མཚར་ཆེ་བ་དང་། ཆོས་རྣམས་ངོ་བོ་ཉིད་ཀྱིས་དག་པར་རྟོགས་པ་ཡང་ངོ་མཚར་ཆེ་བ་དང་། ཟུང་
འཇུག་པས་ཕྱག་ཆེན་གང་རུང་ལ་དམིགས་ནས་ལས་རབ་འབྱམས་དང་རྡོ་རྗེ་འཆང་འཐོབ་པར་འགྱུར་བ་ནི་ཨེ་
མའོ་ཤིན་ཏུ་དྲི་མ་མེད་པའི་ཆོས་ངོ་མཚར་ཆེ་བའོ། ། གསུམ་པ་ལྷ་ལ་དབང་བསྐུར་བའི་ཚུལ་ལ་གཉིས། སྡུད་
པ་བོའི་ཚིག་གིས་སྟོན་པའི་གསུང་ལ་འཇུག་པ་དང་། ལྷ་ལ་དབང་བསྐུར་བའི་ཚུལ་ཉིད་རྒྱས་པར་བཤད་
པའོ། ། དང་པོ་ནི། དེ་ནས་སྟོན་པ་རྡོ་རྗེ་ནས་བཀའ་སྩལ་བ་ཞེས་པ་སྟེ། སྟོན་པ་རྡོ་རྗེ་འཛིན་རྡོ་རྗེ་འཆང་
ངོ༌། ། དེ་ནི་རྣམ་སྣང་སོགས་སྐྱེད་པ་དང་དངོས་གྲུབ་ཐམས་ཅད་རྩོལ་བར་བྱེད་པ་དང་འགྱུར་བ་མེད་པའི་ཕྱིར་
མི་འགྱུར་ཆེན་པོའོ། ། སངས་རྒྱས་ནི་རྣམ་སྣང་ངོ༌། ། རྡོ་རྗེ་ནི་མི་བསྐྱོད་པའོ། ། ཆོས་ཆེན་པོ་ནི་འོད་དཔག་
མེད་དེ་རྡོ་རྗེ་གསུམ་ཀྱི་བདག་ཉིད་ཅན་གྱིས་རྡོ་རྗེའི་གསུང་དུ་བཀའ་སྩལ་བའོ། ། གཉིས་པ་ལ་བཞི། འཇིག་
རྟེན་ལས་འདས་པའི་ལྷ་ལ་དབང་བསྐུར་བ། འཇིག་རྟེན་པའི་ལྷ་ལ་དེ་བསྐུར་བ། དབང་བསྐུར་བའི་ཚུལ།
དབང་བསྐུར་བའི་ཕན་ཡོན་ནོ། ། དང་པོ་ལ་བཞི། མི་བསྐྱོད་པས་གང་ལ་རྒྱས་གདབ་པ། རིགས་བདག་གིས་
དབུ་བརྒྱན་པའི་དགོས་པ། རིགས་ལྷག་མ་བཞིས་གང་ལ་རྒྱས་གདབ་པ། རིགས་ལྔ་ལ་གང་གིས་རྒྱས་གདབ་
པའོ། ། དང་པོ་ནི། སེམས་དཔའ་རྡོ་རྗེ་ནས་མཉེས་པར་འགྱུར་ཞེས་པ་སྟེ། སེམས་དཔའ་རྡོ་རྗེ་ནི་མི་བསྐྱོད་
179



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའོ། སྦྱོར་བ་ཡིས་ནི་མི་བསྐྱོད་པས་རྒྱས་གདབ་པའོ། ། གང་ལ་ན་རྡོ་རྗེ་འཛིན་རྣམས་ཏེ་མི་བསྐྱོད་པའི་རིགས་
ཅན་རྣམས་ལའོ། ། དེས་དེ་རྣམས་མཉེས་པར་འགྱུར་བ་ནི་རིགས་བདག་གིས་དབང་བསྐུར་བའོ། ། གཉིས་
པ་ནི། སངས་རྒྱས་བྱང་ཆུབ་ནས་མཉེས་པར་འགྱུར་ཞེས་དང་སྟེ། སངས་རྒྱས་བྱང་ཆུབ་ནི་རྣམ་སྣང་ངོ༌། །
རྣམ་སྣང་དེའི་རབ་ཏུ་དབྱེ་བ་ནི་རང་གི་རིགས་ཅན་རྣམས་ཀྱི་སྤྱི་བོར་བཞུགས་པས། སངས་རྒྱས་རྡོ་རྗེ་ཅན་ཏེ་
རང་གི་རིགས་རྣམས་མཉེས་པར་འགྱུར་ཞིང་རིགས་གང་ཡིན་གསལ་བར་འགྱུར་རོ། གསུམ་པ་ནི། རྡོ་རྗེ་
སྤྱན་གྱི་ནས་ཡེ་ཤེས་བསྒོམ་ཞེས་པ་སྟེ། རྡོ་རྗེ་སྤྱན་གྱི་ནི་རྡོ་རྗེ་ཅན་ལྷའི་རིགས་རྣམས་ཏེ་དེས་རིགས་བཞི་དང་
འབྲེལ་བའི་ལྷ་རྣམས་གཟུང་ངོ་། ། གཟུགས་ལ་སོགས་ནི་རྣམ་སྣང་སེམས་རིགས་བཞིས་རང་རང་གི་རིགས་
ཅན་སྤྱན་སོགས་དང་རྡོ་རྗེ་མ་བཞི་ལ་སོཔགས་པའི་གཙུག་ཏོར་དུ་འཇོག་པར་བྱེད་པར་བཤད་དོ། ། ཁྲོ་བོའི་ནང་
ན་དེ་མཆོག་སྟེ་ནི་རིགས་བཞི་དང་འབྲེལ་བའི་ཁྲོ་བོ་རྣམས་ལ་རིགས་བཞིའི་དེ་བཞིན་གཤེགས་པ་དེས་སོགས་དབུ་
རྒྱན་དུ་བྱེད་པར་བསྟན་ཏེ། སངས་རྒྱས་རྡོ་རྗེ་རྣམ་སྣང་སོགས་ཀྱིས་དབུ་རྒྱན་དུ་བྱས་ནས་རབ་ཏུ་བསྒོམས་པས་
རིགས་གསལ་བར་བྱེད་པར་འགྱུར་རོ། ། དེ་ཡང་སྤྱན་མ་གཟུགས་རྡོ་རྗེ་མ། བྱམས་པ། ས་སྙིང་། གཤིན་རྗེ་
གཤེད། མི་གཡོ་བ་རྣམས་ལ་རྣམ་སྣང་གི་དབུ་རྒྱན་དུ་བྱ་ཞིང་། གཞན་ལའང་རིགས་པ་དེ་སྦྱོར་ཏེ་ཆོ་ག་ལས་
འབྱུང་བ་ལྟར་རོ། ། རིགས་པ་ནི་མཱ་མ་གྱི་དང་དེའི་རྒྱལ་བོ་ནི་རིན་འབྱུང་ངོ༌། ། ཆོས་མཆོག་ནི་རིན་འབྱུང་དེ་
རིན་པོ་ཆེའི་རིགས་རྣམས་ཀྱི་གཙོ་བོར་གྱུར་པ་སྟེ་དཀོན་མཆོག་དཔལ་ནི་རྣམ་པར་བསྒོམ་པར་བྱའོ། ། རིག་
པའི་རྒྱལ་མོ་ནི་གོས་དཀར་མོ་སྟེ། དེའི་སྦྱོར་བ་ནི་རང་གི་རིགས་རྣམས་ཀྱི་སྤྱི་བོར་ཚེ་དཔག་མེད་པ་རབ་ཏུ་བསྒོམ་
པར་བྱའོ། །ཐམས་ཅད་ལས་བྱེད་སྔགས་རྣམས་ལ་ནི་ལས་ཀྱི་རིགས་ཀྱི་ལྷ་རྣམས་ལ་གདོན་མི་ཟ་བའི་ཡེ་ཤེས་
དོན་གྲུབ་དབུ་རྒྱན་དུ་བསྒོམ་པར་བྱའོ། ། བཞི་བ་ནི། སྔགས་ནས་རྣམ་པར་བསྒོམ་ཞེས་པ་སྟེ། སྔགས་རྣམས་
ཐམས་ཅད་ཉིད་ལ་ནི་ཞེས་པ་རྣམ་སྣང་སོགས་རིགས་ལྔ་བོ་ལ་རྡོ་རྗེ་སེམས་དཔའ་སྟེ་མི་བསྐྱོད་པའི་དབུ་རྒྱན་རྣམ་
པར་བསྒོམ་པར་བའོ་ཞེས་གསུངས་སོ། ། གཉིས་པ་འཇིག་རྟེན་པའི་ལྷ་ལ་དབང་བསྐུར་བ་ནི། གནོད་སྦྱིན་མོ་
ནས་བརྟག་པར་བྱ་ཞེས་པ་སྟེ། གནོད་སྦྱིན་མོ་ནི་མཁའ་འགྲོ་མའོ། ། དེ་རྣམས་ཀྱི་སྔགས་ནི་ས་བོན་དང་བཟླས་
པའི་སྔགས་སོ། ། རྒྱུད་ནི་དེ་ལས་བྱུང་བའི་རང་གི་གཟུགས་ཏེ་དེ་རྣམས་ཀྱི་སྤྱི་བོར་གཤིན་རྗེ་གཤེད་དེ་ཉིད་དབུ་
རྒྱུན་དུ་བརྟག་པར་བྱའོ། ། གསུམ་པ་ནི། སྔགས་རྣམས་ནས་བཀའ་སྩལ་ཏོ་ཞེས་པ་སྟེ། སྔགས་རྣམས་ནི་
བཤད་མ་ཐག་པའི་ལྷ་ཐམས་ཅད་དེ། དེ་རྣམས་ཉིད་ལ་ནི་སྤྱི་བོ་ནས་ནི་བསྐུལ་བ་སྟེ་རང་རང་གི་རིགས་བདག་
ཡབ་ཡུམ་སྦྱོར་བའི་བྱང་ཆུབ་ཀྱི་སེམས་ཀྱིས་དབང་བསྐུར་བར་བྱའོ། ། འདིར་སྦྱོར་སྔགས་སྤྱི་བོར་དག་རྣམས།
180



༄༅། ། འདུས་པའི་རྩ་རྒྱུད་ཀྱི་ཊིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཐམས་ཅད་ལ་ནི་བསྐུལ་ཤིང་ཞེས་པ་ཞིག་འབྱུང་བ་ནི་འགྲེལ་བ་དང་མཐུན་ནོ། ། བཅོམ་ལྡན་འདས། དམ་
ཚིག་ཆེན་པོས་དེ་སྐད་ཅེས་བཀའ་སྩལ་ཏོ། ། བཞི་བ་ནི། བསམ་གཏན་འཁོར་ལོ་ནས་ཕན་པར་གསུངས་ཞེས་
པ་སྟེ། དབང་བསྐུར་བའི་བསམ་གཏན་གྱི་འཁོར་ལོ་རྒྱས་པར་བཤད་པ་རིགས་བདག་ཡབ་ཡུམ་གྱིས་དབང་
བསྐུར་འདི་ཡིས་ནི། སྔགས་ཀྱི་ལྷ་རྣམས་ཀྱི་མཉེས་པ་ཡི་དཀྱིལ་འཁོར་དག་ནི་དམ་ཚིག་ཆེན་པོ་ཕྱག་ཆེན་བསྒྲུབ་
ཅིང་སྐྱེད་པར་བྱེད་པ་སྟེ། སྒྲུབ་པ་བོ་རྣམས་ལ་ཕན་བསྐྱེད་པར་གསུངས་སོ། ། བཞི་བ་སྣོད་ལ་ཡེ་ཤེས་དབབ་
པའི་ཆོ་ག་ལ་གཉིས། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ་དང་སྟོན་པས་གསུངས་པའི་རྒྱུད་ཀྱི་
ཚིག་དོན་བཤད་པའོ། ། དང་པོ་ནི། དེ་ནས་སྟོན་པ་ནས་བཀའ་སྩལ་ཏོ་ཞེས་པ་སྟེ། བགེགས་ཐམས་ཅད་ཞི་
བར་མཛད་པའི་སྟོན་པ་རྡོ་རྗེ་འཛིན་པ་ཆོས་རྣམས་ཀུན་ཏེ་དཀྱིལ་འཁོར་བའི་ལྷ་རྣམས་ཀྱི་དབང་ཕྱུག་གམ་གཙོ་
བོའོ། ། སྐུ་དང་གསུང་དང་ཐུགས་ཡོངས་སུ་དག་པ་རྡོ་རྗེ་གསུམ་དབྱེར་མི་ཕྱེད་པས། ཡེ་ཤེས་རྡོ་རྗེ་སྟེ་ཡེ་ཤེས་
འབེབ་པའི་ཆོ་ག་འདི་བཀའ་སྩལ་ཏོ། ། གཉིས་པ་ལ་དྲུག སྔོན་དུ་བསྙེན་པ་བྱ་ཚུལ། སྣོད་སྦྱངས་པའི་ཆོ་
ག ། སྣོད་ལ་དབབ་པའི་ཆོ་ག སྣོད་ཀྱི་མཚན་ཉིད། ཆོ་ག་ལས་འདས་པའི་ཉེས་དམིགས། འབེབས་པའི་
སྙིང་པོ་བྱེད་ལས་དང་བཅས་པའོ། ། དང་པོ་ནི། རི་རྩེ་ཉམས་ནི་ནས་སྣ་ཚོགས་བྱེད་པར་བཤད་ཅེས་པ་སྟེ།
རིའི་རྩེ་མོའི་ཕྱོགས་དང་ཉམས་ནི་དགའ་བའི་གནས་དང་། ནགས་ཚལ་དང་སྐྱེ་བོའི་འདུ་འཛིས་རབ་ཏུ་དབེན་
པར་ནི། བསམ་གཏན་རྡོ་རྗེ་སྔགས་དང་ཡེ་ཤེས་ཀྱི་སྐུ་རྣམ་གཉིས་རྣལ་འབྱོར་བས་རབ་ཏུ་བསྒོམ་པར་བྱའོ། །
སྔགས་ནི་ངག་གི་བཟླས་པ་དང་རྡོ་རྗེ་བཟླས་པའི་སྦྱོར་བས་ཉམས་སུ་བླང་བར་བྱ་སྟེ་རྡོ་རྗེ་སེམས་དཔའ་སྟེ་མི་
བསྐྱོད་པ་ལ་སོགས་པ་ཀུན་ནོ། ། སྔགས་ཀྱི་བསམ་གཏན་གྱིས་བསྐུལ་བས་ནི། རང་རང་གི་སྔགས་དང་ལྷའི་སྐུ་
ལ་དམིགས་ནས་དེ་གཉིས་བྱེད་པའོ། ། གསུང་གི་ལས་ནི་འོད་དཔག་མེད་དོ། དེའི་བཀའ་བཞིན་དུ་ལས་ཀྱི་
ལམ་ནི་རྣམ་པ་སྣ་ཚོགས་བྱེད་པར་འགྱུར་རོ། ། ཡེ་ཤེས་པ་བཤད་ཚོད་བཞིན་ཕེབ་པ་ལ་བསྐྱེད་རིམ་བརྟན་པ་
སོགས་ཡན་ལག་ཏུ་དགོས་སོ། ། གཉིས་པ་ནི་རྡོ་རྗེ་ཆོས་ཀྱི་ནས་རིགས་བརྟག་གོ་ཞེས་པ་སྟེ། ཡེ་ཤེས་དབབ་
པའི་ཡུལ་ཟླ་བ་ས་བོན་ཕྱག་མཚན་ལས་རྡོ་རྗེ་ཆོས་འོད་དཔག་མེད་ཀྱི་གཟུགས་ཆེན་པོ་པདྨ་རཱ་གའི་འོད་དང་འདྲ་
བར་བསྐྱེད་ལ་གནས་གསུམ་དུ་ཏཿ ཨཱ༔ ཧཱུྃ་རྣམས་བཀོད་དེ། སྐུ་གསུང་ཐུགས་ཀྱི་རྡོ་རྗེ་ཚེ་རྣམ་སྣང་སོགས་གསུམ་
ཡིགེ་གསུམ་ལུས་ཀྱི་ནང་དུ་ཐིམ་པས་ལུས་ཁོང་སྟོང་དུ་བསམས་ལ་གནས་གསུམ་དུ་ནི་རིགས་བརྟག་གོ་ཞེས་
པའོ། ། གསུམ་པ་ནི། དབབ་པའི་ཆོ་ག་ནས་རྟག་པར་འགྲུབ་ཞེས་པ་སྟེ། དེ་ལྟར་བསྐྱེད་ཅིང་དབབ་པའི་ཆོ་
ག་བཤད་པ་ཐམས་ཅད་བྱས་ན་གདོན་མི་ཟ་བར་འགྲུབ་པར་འགྱུར་རོ། ། དེའི་ཚེ་བསྐུལ་བ་སྟེ་འགུལ་བ་དང་
181



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཡོ་བར་འགྱུར་ཞིང་། དེ་ནས་རེངས་པ་སྟེ་མི་གཡོ་བར་གནས་སོ། ། ལྷ་ཆེན་པོ་ནི་རྡོ་རྗེ་སེམས་དཔའ་ལ་
སོགས་པའི་འཇིག་རྟེན་ལས་འདས་པའི་ལྷ་ལུས་ལ་འཇུག་བྱའོ། ། ཞུགས་ནས་འཕགས་ལམ་སྟེ་དབབ་པ་བཞི་
བོ་དག་ཀྱང་། རྡོ་རྗེ་གྲུབ་པ་སྟེ་རྣལ་འབྱོར་བ་ཁྱད་པར་ཅན་དུ་པག་གིས་བྱ་ལ། དེ་ལྟར་བྱས་ན་རྟག་པར་ཏེ་རབ་ཏུ་
འགྲུབ་པར་འགྱུར་རོ། ། བཞི་བ་ནི་བུ་མོ་ལོ་གྲངས་ནས་བསྒྲུབ་པར་བྱ་ཞེས་པ་སྟེ། སྣོད་ནི་བུ་མོ་ལོ་གྲངས་བཅུ་
གཉིས་མ་མཉམ་པའམ། ཁྱེའུ་ལོ་གྲངས་བཅུ་གཉིས་པ་བུད་མེད་དང་མ་ཕྲད་པ་ཡན་ལག་དང་ཉིང་ལག་ཐམས་
ཅད་ཚང་བའི་མཚན་ཉིད་ཐམས་ཅད་ཡོངས་སུ་ རྫོགས་པ་བཟུང་ནས་དབབ་པ་བཞི་བོ་རབ་ཏུ་བརྟག་པར་
བྱའོ། ། དེ་ལྟར་སྣོད་སྦྱངས་པ་སོགས་ཆོ་ག་ཐམས་ཅད་བྱས་ནས་ནི་དབབ་པའི་ལས་རྣམས་རབ་ཏུ་བསྒྲུབ་པར་
བྱའོ། ། ལྔ་བ་ནི། རྣམ་པ་གཞན་དུ་ནས་དབྱེས་པར་འགྱུར་ཞེས་པ་སྟེ། ཡེ་ཤེས་འབེབས་ཚུལ་སྔར་བཤད་པ་
ལྟར་མ་བྱས་པར་རྣམ་པ་གཞན་དུ་བྱས་ན་ནི་ཁམས་གསུམ་སྟེ་སྐྱེ་བོ་མཆོག་དམན་འབྲིང་གསུམ་གྱིས་དཔྱས་ཤིང་
སྨད་པར་འགྱུར་རོ། ། དྲུག་པ་ནི། དེ་ལ་སྙིང་པོའི་སྔགས་ནས་ཐོབ་བྱེད་པའོ་ཞེས་པ་སྟེ། དེ་ལ་སྙིང་པོའི་
སྔགས་ཀྱི་ཡི་གེའི་ཚིག་འདི་རྣམས་ཏེ་ཧཱུཾ་ཧཱ༔ ཨཱ བྷཱུ་བཞི་འོ། ། འབེབས་པའི་སྣོད་ནི་ནམ་མཁའི་ཁམས་ལྟར་
སེམས་མེད་ཅིང་ཤི་བའི་ལུས་ལྟར་རེ་ཤིག་མི་གཡོ་ལ། དེ་ནས་འཕར་བ་ལ་སོགས་པ་འབྱུང་སྟེ། དེའི་ཚེ་སྣོད་
དེའི་རྟོག་པ་གཡོ་བ་ཐམས་ཅད་རྣམ་པར་སྤངས་པ་སྟེ་བྲལ་བར་འགྱུར་རོ། ། ཚུལ་བཞིན་བྱས་པའི་ཆེ་བ་ནི་རྡོ་རྗེ་
སེམས་དཔའ་བདག་ཉིད་ཀྱང་ཆོ་ག་བཞིན་དུ་བྱས་པ་སྣོད་དེ་ལ་འབབ་པར་འགྱུར་རོ། །ཡི་གེ་བཞིའི་གསང་
ཚིག་ནི། ཧཱུྃ་ལ་ནི་རྡོ་རྗེ་སེམས་པའི་བདག་ཉིད་ཐུགས་རྡོ་རྗེ་དང་
། ཧཱལ་ནི་སྐུ་ཡི་རྡོ་རྗེ་ཅན་དང༌། ཨཱལ་ནི་
ཆོས་འཛིན་རྒྱལ་བོ་འོད་དཔག་མེད་བཞུགས་ཏེ་འདི་ནི་གསང་ཚིག་བསྟན་པའོ། ། ཛཱི ༔ སྐུལ་བར་བྱེད་པར་
བཤད་དེ་སྐུལ་བ་ནི་འཕགས་པའོ། ། འགུལ་བ་ནི་འཁོར་བའོ། ། གཡོ་བ་ནི་བསྐྱོད་པ་ཡིན་ནོ། ། ཛྙཱ་ ༔ འདི་
ནི་སྐུལ་བ་ལ་སོགས་པ་ཐམས་ཅད་ཀྱི་གསང་བའི་སྙིང་པོའོ། ། ཡེ་ཤེས་བབས་ན་ས་ལས་ཁྲུ་གང་ཙམ་མམ་ཁྲུ་
དོའམ་ཁྲུ་བརྒྱད་ཙམ་མམ་ལྔ་ཙམ་དུ་འཕགས་པར་འགྱུར་རོ། ། རྡོ་རྗེ་སེམས་དཔའ་སྟེ་མི་བསྐྱོད་པའི་ཏིང་ངེ་
འཛིན་དང་ཧཱུཾ་གིས་རབ་ཏུ་བསྐུལ་ཞིང་གསལ་བར་བྱས་པས། ། ལྷ་རྣམས་རྡོར་སེམས་ཀྱི་བཀའ་ལས་འདས་
པར་དོགས་པས་འཇིགས་ཤིང་སྐྲག་ནས་འཕར་བར་འགྱུར་རོ། ། སྔ་མ་བཤད་པ་བཞིན་ཐམས་ཅད་དུ་འགྱུར་
རོ། །ཛྷཱ་འདིས་ནི་འབེབས་པའི་གསང་བ་ཐོབ་པར་བྱེད་པའི་ཚུལ་དེ་བཞིན་དུ་ས་བོན་གཞན་གསུམ་ལའང་
སྦྱར་བར་བྱའོ། ། ལྔ་བ་ལས་ཚོགས་ལ་གཉིས། དྲག་པོའི་ཚིག་དང་། ཞི་བའི་ཆོ་ག་འོ། ། དང་པོ་གསུམ།
སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྒྲུབ་པ་བོ་དང་ལྷའི་སྐུ་ཇི་ལྟ་བུས་བྱ་བ། ལས་སྦྱོར་དངོས་
182



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སོ། ། དང་པོ་ནི། དེ་ནས་རྒྱལ་བོ་རྡོ་རྗེ་ནས་བཀའ་སྩལ་ཏོ་ཞེས་པ་སྟེ། རྒྱལ་བོ་རྡོ་རྗེ་འཛིན་རྡོ་རྗེ་འཆང་སྟེ་དེ་
བཞིན་གཤེགས་པ་སྤྱན་ལ་སོགས་པ་ཀུན་གྱི་བདག་པོའོ། ། སྐུ་གསུམ་ནི་དེའི་སྐུ་གསུང་ཐུགས་སོ། ། གནས་ནི་
འོད་གསལ་ཏེ་དེས་ཡོངས་སུ་དག་པས་གསུང་ནི་འདི་སྐད་ཅེས་བཀའ་སྩལ་ཏོ། ། གཉིས་པ་ནི། རྩེ་གཅིག་མ་
གྱུར་བ་ཡི་ནས་རྣམ་གཞིག་པའོ་ཞེས་པ་སྟེ། སེམས་རྩེ་གཅིག་མ་གྱུར་བ་ཡིས་ཀྱང་ནི་སེམས་བརྟན་པོ་ཐོབ་པ་ལྟ་ཅི་
སྨོས། སེམས་རྩེ་གཅིག་སྟེ་བརྟན་པོ་ཐོབ་པ་མ་གྱུར་བ་དག་གིས་ཀྱང་བརྟུལ་ཞུགས་བརྟན་པས་དྲག་ལ་འདི་དག་
བྱའོ། ། འདིར་སྦྱོར་བ་སྟེ་ལྷ་གཞན་གྱི་རྣལ་འབྱོར་ཙམ་མིན་གྱི། གཙོ་བོ་མི་བསྐྱོད་པའི་སྒོ་ནས་བྱ་བ་སྟེ་གདུག་
པ་ཅན་ཐམས་ཅད་རྣམ་པར་གཞིག་པར་བྱེད་པའོ། ། གསུམ་པ་ལ་ལྔ། ། བསྐྱེད་རིམ་པའི་དྲང་དོན་གྱི་གསད་
ལས། རྫོགས་རིམ་པའི་ངེས་དོན་གྱི་གསད་ལས། སྲིན་པོ་དང་རིགས་གྱིས་འཛིན་ཏུ་འཇུག་པ། དྲག་ལས་
དམིགས་བསལ་མེད་པ་རྣམས་ཀྱི་སྔགས་མཇུག་སྡུད་དང་བཅས་པ། གསད་ལས་གཞན་བསྟན་པ། ཕྲན་ཚེགས་
ཀྱི་ལས་སྦྱོར་རོ། ། དང་པོ་ལ་གཉིས། ལིངྐ་དང་བཟླས་པ་ལ་བརྟེན་པའི་གསད་ལས་དང་། སྦྱིན་སྲེག་གི་
གསད་ལས་བཟླས་པའི་གསད་ལས་དང་བཅས་པའོ། ། དང་པོ་ནི། དུར་ཁྲོད་སོལ་དང་ནས་གདོན་མི་ཟ་ཞེས་
པ་སྟེ། མི་བསྐྱོད་པ་དྲག་པོའི་ཏིང་ངེ་འཛིན་གཞན་གཉིས་སྔོན་དུ་བཏང་ནས་ལས་སྦྱོར་གྱི་དུས་སུ། དུར་ཁྲོད་ཀྱི་
སོལ་བ་དང་དུག་སོགས་ལས་དགུ་ཡི་གཟུགས་བརྙན་བྱས་ནས་བཞག་སྟེ། མངོན་སྤྱོད་ཀྱི་རྫས་ཀྱིས་དུར་ཁྲོད་ཀྱི་
རས་ལ་བསྒྲུབ་བྱའི་མིང་སྤེལ་དང་བཅས་པ་བྲིས་ནས་དེའི་སྙིང་ཀར་བརུག་ལ། བསྒྲུབ་བྱའི་རྣམ་ཤེས་བཀུག་
ནས་བསྟིམ་ཞིང་དེར་མོས་ཏེ་རང་སྐྲ་བཤིག་ཅིང་གཅེར་བུར་བྱུང་ནས་གཤིན་རྗེ་གཤེད་ལ་སོགས་པ་ཁྲོ་བོ་གང་
ཡང་རུང་བའི་སྔགས་གསད་པའི་སྤེལ་ཚིག་དང་བཅས་ཐུན་བཞི་འམ་གསུམ་དུ་ཏོན་ན་ནི། དགྲ་འཇིག་པ་ལྟ་ཅི་
ཁམས་གསུམ་དག་ཀྱང་འཇིག་པར་བྱེད་ནུས་སོ། ། ཡང་དུར་ཁྲོད་རོ་བསྲེགས་པའི་ཐལ་བ་སྤུངས་ཀྱིས་སྤགས་
པ་ལས་དགྲ་ཡི་གཟུགས་བརྙན་བྱས་ནས་ནི། བསྒྲུབ་བྱའི་རྣམ་ཤེས་དགུག་པ་སོགས་དང་ཁྲོ་བོའི་སྔགས་སྟོང་རྩ་
བརྒྱད་དུ་བཟླས་པས་ཀྱང་དགྲ་དེ་འཆི་བར་འགྱུར་བ་གདོན་མི་ཟའོ། ། གཉིས་པ་ནི། དཀྱིལ་འཁོར་གྲུ་གསུམ་
ནས་གྱུར་བར་བཤད་ཅེས་པ་སྟེ། རོ་བསྲེགས་པའི་ཐལ་བ་ལས་མེའི་དཀྱིལ་འཁོར་ཏེ་ཐབ་གྲུ་གསུམ་དུར་ཁྲོད་ཀྱི་
གནས་སུ་བྲིས་པ་བྱས་ལ། དེར་ཤིང་ཚེར་མ་ཅན་གྱིས་མེ་སྤར་ལ་བ་ལང་གི་ཤ་འམ་རྟ་ཡི་ཤའམ་ཁྱི་ཡི་ཤའམ། ཤ་
གཞན་སྣ་ཚོགས་ཀྱིས་ཏེ་དེ་ལས་དགྲའི་གཟུགས་བརྙན་བྱ་བ་སོགས་སྔར་བཞིན་བྱས་ལ་གཏུབ་ནས་མེར་སྦྱིན་
བསྲེག་བྱའོ། ། དེ་ལྟར་བྱས་ན་གཞིག་དཀའ་བའི་རྡོ་རྗེའང་གདོན་མི་ཟ་བར་འཇིག་ ཅེས་པ་ནི་ལས་ཀྱི་ཆེ་
བའོ། ཤ་ཆེན་ལས་སྔར་བཞིན་བྱ་སྟེ། ཤ་ལས་བྱས་པའི་སྦྱོར་བ་ཐམས་ཅད་ཀྱི་ནང་ན་རྡོ་རྗེ་ལས་བྱུང་བ་ཤ་
183



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆེན་ལས་བྱས་པ་ནི་འཇིགས་པ་མི་བཟད་པར་བཤད་དེ། ལས་འདི་ནི་དགྲ་རྣམས་ཐམས་ཅད་ཀྱི་འཇིགས་པ་
ཤིན་ཏུ་མི་བཟད་པའི་ལས་སྦྱོར་ཡིན་ནོ། ། དགྲ་ཡི་གཟུགས་བརྙན་བྱས་ནས་ནི་གཤང་གཅི་དག་ནི་ཆོས་མཆོག་
ཅན་ཞེས་པ་སྨེ་ཤ་ཅན་ལ་སོགས་པའི་གཤང་བ་དང་གཅི་བ་ལས་བསྒྲུབ་བྱའི་ལིངྐ་བྱས་ནས། དགུག་གཞུག་དང་
བཅས་པས་ཚེར་མའི་མེ་སྦར་བའི་ཐབ་ཁུང་དུ་ཁྲོས་ནས་གཏུབས་ཏེ་སྲེག་ན་སངས་རྒྱས་དག་ཀྱང་ངེས་པར་
འཇིགས་པར་འགྱུར་ན་བསྒྲུབ་བྱ་གཞན་ལྟ་ཅི་སྨོས་སོ། ། ཆུ་བོ་ཆེན་པོའི་འགྲམ་གཉིས་ཀྱིས་ཀྱང་དགྲ་ ཡི་
གཟུགས་བརྙན་བྱས་ནས་དུག་ཤིང་ལས་བྱུང་བའི་ཚེར་མ་དང་བཅས་པའི་དུག་ཏིལ་འབྲུ་ཙམ་གྱིས་བསྒྲུབ་བྱའི་
ལུས་དང་ཡན་ལག་ཀུན་དགའ་ལ། གསོད་པའི་བསྐུལ་བའི་ཚིག་དང་བཅས་ཏེ་སྔགས་བཟླས་ན་སངས་རྒྱས་དག་
ཀྱང་ངེས་པར་འཇིག་པར་འགྱུར་རོ། ། སྐེ་ཚེ་དང་ལན་ཚྭ་དང་འབྲུ་མར་དང་དུག་གཞན་ནམ་ད་རུ་ར་དག་ལས་
བསྒྲུབ་བྱའི་གཟུགས་བརྙན་བྱས་ནས་མེ་ལ་སྦྱིན་བསྲེག་བྱ་སྟེ། སངས་རྒྱས་ཏེ་བསྒྲུབ་བྱ་ཐམས་ཅད་གསད་པར་
བྱ་བ་ལ་འདི་དག་མཆོག་ཏུ་གྱུར་བར་བཤད་དོ། ། གཉིས་པ་རྫོགས་རིམ་པའི་གསད་ལས་ནི་ལེའུ་དགུ་བ་ལྟར་
རོ། ། གསུམ་པ་ནི། སོལ་ཁུས་གཤེར་བའི་ནས་བཏབ་པར་འགྱུར་ཞེས་པ་སྟེ། རང་ཉིད་དུར་ཁྲོད་ཀྱི་སོལ་
བའི་ཁུ་བས་གཤེར་བའི་གོས་དག་ནི་གྱོན་ཏེ། སྐེ་ཚེ་སོགས་ལས་དགྲའི་གཟུགས་བརྙན་བྱས་ལ། སེམས་ནི་ཁྲོས་
ནས་སུ་མི་བསྐྱོད་པའི་ང་རྒྱལ་གྱིས་ལིངྐ་རྐང་པས་མནན་ན་ནི་སྲིན་པོས་འཁྱེར་བའི་སྤེལ་ཚིག་དང་བཅས་པས་
སྔགས་བཟླས་ན་སྲིན་པོས་འཁྱེར་བར་གདོན་མི་ཟའོ། ། མི་རུས་ཀྱི་ཕྱེ་མ་དང་ཁྲག་དང་དུག་རྣམས་ཀྱིས་དགྲའི་
གཟུགས་བརྙན་རབ་ཏུ་བྱས་ན་ནི། སྔར་བཞིན་རྐང་པས་ལིངྐ་མནན་ནས་སྲིན་པོས་འཁྱེར་བའི་སྤེལ་ཚིག་དང་
ལྡན་པས་སྔགས་བརྗོད་ན་ནི་རྡོ་རྗེ་སེམས་དཔའ་དྲག་པོའང་སྲིན་པོས་མྱུར་བ་དག་ཏུ་འཁྱེར་བར་འགྱུར་རོ། །
སྐེ་ཚེ་དང་གཤང་གཅི་སོགས་སྦྱར་བ་ཡིས་ཏེ་དེ་ལས་དགྲའི་གཟུགས་བརྙན་བྱས་ལ། །དེ་དག་ལིངྐ་མནན་ནས་
སྲིན་པོས་འཁྱེར་བའི་སྤེལ་ཚིག་དང་ལྡན་པས་སྔགས་བརྗོད་ན་ནི་རྡོ་རྗེ་སེམས་དཔའ་དྲག་པོའང་སྲིན་པོས་མྱུར་བ་
དག་ཏུ་འཁྱེར་བར་འགྱུར་རོ། ། སྐེ་ཚེ་དང་གཤང་གཅི་སོགས་སྦྱར་བ་ཡིས་ཏེ་དེ་ལས་དགྲའི་གཟུགས་བརྙན་
བྱས་ལ། དེ་དག་ལིངྐ་དེར་ཡོངས་སུ་གང་བར་བླུགས་ལ་རྐང་པས་སྔར་བཞིན་རབ་ཏུ་མནན་ན་བསྒྲུབ་པ་དེ་ཉིད་
ཚ་བའི་ནད་ཆེན་པོས་བཏབ་པར་འགྱུར་རོ། ། བཞི་བ་ནི། དེ་ལ་འདི་ནི་ནས་མཆོག་ཡིན་ནོ་ཞེས་པ་སྟེ། དྲག་
པོའི་ལས་དེ་དག་ལ་འཆད་པར་འགྱུར་བའི་སྔགས་འདི་ནི་དེ་བཞིན་གཤེགས་པ་ཐམས་ཅད་ཀྱི་དམ་ཚིག་ཆེན་པའི་
རྡོ་རྗེ་ཁྲོ་བོ་བདུད་རྩི་འཁྱིལ་བའི་སྙིང་པོའི་འཕྲེང་བའི་སྔགས་དམ་པ་ཡིན་ཏེ། ན་མཿས་མནྟ་ཀཱ་ཡ་ཝ་ཀ་ཙིཏྟ་བཛྲ་
ཎཾ། ཨོཾ་ཧུ་ལུ་ཧུ་ལུ། ཏི་ཥྛ་ཏི་ཥྛ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། ག་རྫ་ག་རྫ། བི་སྤོ་ཊ་བི་
184



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སྤོ་ཊ་ཡ། སརྦ་བིགྷཱ་བི་ནཱི་ཡ་ཀཱན། མ་ཧཱ་ག་ཎ་བ་ཏི་ཛཱི་བཱི་ཏིནྟ་ཀ་རཱ་ཡ་ཧཱུྃ་ཕཊ་ཞེས་པ་སྟེ། སྔགས་དོན་གོང་དུ་
བགེགས་མཐར་བྱེད་ཀྱི་ཕྲེང་བའི་སྔགས་དོན་བཤད་པ་དེར་འདུས་སོ། ། དྲག་པོའི་སྦྱིན་བསྲེག་ནི་སྔར་ལྟར་
དང་། ཡང་ན་བསམ་གཏན་དག་ལྡོག་ཏུ་འཆད་པ་དེ་ནི་དགྲའི་ལུས་དང་ངག་དང་སེམས་འཇིག་པར་བྱེད་པ་སྟེ་
མ་ཡེངས་པ་ཡི་སེམས་ཀྱི་བྱའོ། ། ལམ་འདིའི་དགྲ་གསོད་པའི་ལས་ཀྱི་མཆོག་ཕུལ་དུ་བྱུང་བ་ཡིན་ནོ། ། ལྔ་བ་
ལ་གཉིས། བསྐྱེད་རིམ་པའི་གསད་ཆོག་དང་། རྫོགས་རིམ་པའི་ལས་གཅིག་གོ ། དང་པོ་ལ་ལྔ། ཁ་སྦྱར་དབྱེ་
བའི་སྔོན་འགྲོ་ཐུན་མོང་བའི་ཆོ་ག་དང་། བསམ་གཏན་གྱིས་གསད་ཆོག་ལྷག་མ། སྦྲུལ་དང་སྡིག་སོགས་ཀྱི་
གཟུགས་ལ་བརྟེན་པའི་གསད་ཆོག དགྲ་བོ་འབྱུང་བོ་ནག་པོར་བསྐྱེད་པའི་སྐྱེད་ཆོག་དངོས་གཞི་དང་བཅས་པ་
ཁ་སྦྱར་དབྱེ་བའི་ཆོ་ག་དངོས་སོ། ། དང་པོ་ནི། རྡོ་རྗེ་སེམས་དཔའ་ནས་གདོན་མི་ཟ་ཞེས་པ་སྟེ། གསད་ལས་
གང་བྱེད་ཀྱང་ལས་རྒྱལ་མཆོག་གི་དུས་སུ། རང་གི་ཕྱག་གཡས་ཀྱི་རྡོ་རྗེ་ལས་འོད་ཟེར་འཕྲོས་ཏེ་སེམས་ཅན་
ཐམས་ཅད་རང་གི་རྒྱུད་ཀྱི་ཞེ་སྡང་ཐམས་ཅད་འོད་ཟེར་ནག་པོའི་རྣམ་པར་གཅིག་ཏུ་བྱས་ཏེ་དྲངས་པ་ཡོངས་སུ་
གྱུར་བ་ལས་འབྱུང་བོ་ནག་པོར་གྱུར་ནས་བསྒྲུབ་བྱའི་དགྲ་ལ་བསྟིམས་པས། དེ་ཉིད་རྡོ་རྗེ་སེམས་དཔའ་ཁྲོ་བོ་ཆེ་
སྟེ་རྡོ་རྗེ་གནོད་སྦྱིན་སྲིན་པོའི་གཟུགས་ཅན་ཞལ་རྣམ་པར་བགྲངས་ལྟ་བུ་འཇིགས་འཇིགས་ལྟར་ལྟ་བ་སྟ་རེ་དང་
ཐོབ་ཕྱག་ན་བསྣམས་པ་ཞིག་ཏུ་བསམས་ནས་འཆད་པའི་བསམ་གཏན་དེ་རབ་ཏུ་བྱའོ། ། གསོད་པའི་ལས་དེ་
ལ་འདི་ནི་ཁྲོ་བོ་སྟེ་དྲག་པོ་ཆེན་པོའི་ཁྲོ་བོ་མི་བསྐྱོད་པའི་དམ་ཚིག་གོ ། ནམ་མཁའི་དབྱིངས་ཐམས་ཅད་སངས་
རྒྱས་བྱང་སེམས་སོགས་ཀྱིས་ཡོངས་སུ་གང་བར་རབ་ཏུ་བསྒོམས་ལ། གདུག་པའི་བསྒྲུབ་བྱ་དེ་ཡིས་དེ་རྣམས་སྟ་
རེ་དང་ཐོབ་པས་བསད་པར་བསམས་ནས་དྲག་ལས་རྣམས་བྱ་སྟེ། དེ་ལྟར་བྱས་ན་གསད་བྱ་དེ་མ་ཐག་ཏུ་འཆི་
བར་འགྱུར་རོ། ། སངས་རྒྱས་ནི་དགེ་སློང་ལ་སོགས་པའི་རབ་བྱུང་ངོ་། །བྱང་ཆུབ་སེམས་དཔའ་ནི་ཁྱིམ་པ་
སྡོམ་ལྡན་རྣམས་སོ། ། དེ་རྣམས་ཀྱིས་མིའི་འཇིག་རྟེན་གྱི་ཁམས་ཡོངས་སུ་གང་བར་བསྒོམས་ནས་ནི་གདུག་
པའི་སེམས་དང་ལྡན་པ་དེས་བསད་པར་བསམས་ནས། དེ་ནས་དྲག་ལས་བྱས་ན་དེ་ཉིད་མྱུར་དུ་འཆི་སྟེ། ཚུལ་
དེས་རྡོ་རྗེ་འཛིན་པ་རང་ཉིད་ལྟ་བུ་ཡང་འཆི་ན་གཞན་ལྟ་ཅི་སྨོས། སངས་རྒྱས་ལ་གནོད་བྱེད་ཀྱི་དགྲ་བཤད་མ་
ཐག་པ་རྣམས་ནི་ལས་དེ་ལྟར་བསགས་པ་ལ་སྐྲག་ཅིང་འཇིག་པས་དཀྲུགས་པར་གྱུར་བ་ནི། སྔགས་མ་བན་གྱིས་
ནི་མདུན་དུ་བསམས་ནས་ལས་བྱས་ན་འཆི་བར་འགྱུར་བ་གདོན་མི་ཟའོ། ། གཉིས་པ་ནི། སྲིན་པོ་ཁྲོ་བོ་ནས་
ངེས་པར་འཚོ་ཞེས་པ་སྟེ། གནོད་མཛེས་ཀྱིས་དགྲ་བོ་མདུན་དུ་བཀུག་པ་ལ་སྲིན་པོ་དང་བྱ་རྒོད་ལ་སོགས་པ་ཁྲོ་བོ་
འཚེ་བའི་བསམ་པ་ཅན་སྣ་ཚོགས་པ། གཏུམ་ཞིང་ཁྲོ་བོ་མི་བཟད་པ་རྣམས་ཀྱིས་དུར་ཁྲོད་ཀྱི་གནས་དེ་ན་སྒྲུབ་བྱ་
185



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐྲག་པར་བྱས་པ་སྟེ་བཅད་ཅིང་བཏུབས་ནས་ཤ་ཁྲག་སོགས་ཟོས་པར་བསམས་ན་རྡོ་རྗེ་འཛིན་པ་ཉིད་ཀྱང་འཆི་
ན་དེ་ལྟ་ཅི་སྨོས་སོ། ། འུག་པ་དང་ཁྭ་དང་བྱ་རྒོད་དང་མཆུ་རིང་བ་དང་ཝ་སྟེ་ལྕེ་སྤྱང་རྣམས་ཏེ་དེ་ཡིས་བསྒྲུབ་བྱ་
དེ་ཟོས་པར་བསམས་ནས་ནི་སངས་རྒྱུས་དག་ཀྱང་ངེས་པར་འཇིག་གོ། གསུམ་པ་ནི། སྦྲུལ་ན་གནས་ངེས་པར་
འཇིག་ཅེས་པ་སྟེ། ནང་ལ་གཞོལ་པས་སྦྲུལ་ནག་པོ་རབ་ཏུ་ཁྲོ་བོ་འཇིགས་པ་དག་ཀྱང་འཇིགས་པར་བྱེད་པ།
གདེངས་ཀ་ལྔ་དང་ལྕེ་གཉིས་པ་མཆེ་བ་གཙིགས་པ་ཞིག་བྲིས་ནས། དེའི་དཔྲལ་བར་ཁམ་བསམས་ལ་དུག་གིས་
མཆོག་གི་དམ་ཚིག་ནི་ཞེས་བསྒྲུབ་པ་བོའི་ཐུགས་ཀའི་ཧིའི་འོད་ཟེར་གྱིས་དུག་རིགས་དྲངས་ནས་སྦྲུལ་གྱི་དཔྲལ་
བའི་ཁམ་དང་ཁར་ཞུགས་པར་བསམ་མོ། ། དེ་ནས་ཀླུ་བརྒྱད་པོ་གང་རུང་བཀུག་ནས་དེ་ལ་བསྟིམས་པས་སྦྲུལ་
གྱི་གཟུགས་དེ་ཁྱད་པར་དུ་འཕགས་ཤིང་འགྲོ་བར་འགྱུར་རོ། ། དེ་ནས་དེ་ལ་བསྒྲུབ་བྱ་འདི་ཟོ་ཞིག་ཅེས་བསྐུལ་
བས་སྦྲུལ་དེས་དེ་ཟོས་པར་བསམས་ན་ནི་ཟ་བར་འགྱུར་ཞིང་། སངས་རྒྱས་དག་ཀྱང་ངེས་པར་འཇིགས་པར་
འགྱུར་རོ། ། བཞི་བ་ནི་ཕྱོགས་བཅུའི་ནས་དྲག་པོའང་འཆི་ཞེས་པ་སྟེ་ཕྱོགས་བཅུའི་སེམས་ཅན་ཐམས་ཅད་ལ་
འཚེ་བའི་ཡམས་སམ་གནོན་པར་བྱེད་པ་གཞན་རྣམས་དང་འཇིགས་པ་ཐམས་ཅད་དྲངས་ནས་འབྱུང་བོའི་
གཟུགས་སུ་སྔར་ལྟར་གྱུར་བ་དེ། དགྲའི་སྟེང་དུ་ངེས་པར་དབབ་པར་བྱ་སྟེ་དེ་ལྟར་བྱེད་པ་འབེབས་པའི་མཆོག་
ཏུ་འགྱུར་ཏེ། འདི་ནི་དགྲ་འདུལ་བ་ལ་བསྐུལ་བའི་མཆོག་ཡིན་ནོ། ། ཡང་དགྲའི་གཟུགས་མདུན་དུ་བསམས་
ནས་གཤིན་རྗེ་གཤེད་ཀྱི་ང་རྒྱལ་གྱིས་ཐོ་བ་རབ་ཏུ་དྲག་པོ་ཡིས་བརྟུལ་ཞུགས་ཅན་གྱི་སྒྲུབ་པ་པོས། དགྲའི་སྙིང་
ཁར་བརྡེག་པར་བྱ་སྟེ་དེ་ལྟར་བྱས་ན་རྡོ་རྗེ་འཛིན་པའི་བཀའ་བཞིན་དུ་དགྲ་བོའི་སྲོག་ནི་མེད་པར་འགྱུར་རོ།།རྡོ་རྗེ་
སྟེ་བསྒྲུབ་བྱ་དེ་ལྟ་རེ་ལ་སོགས་པས་གཤེག་ཅིང་བཏུབ་པར་བསམས་ན་ནི། སྐུ་གསུམ་གྱི་ནི་མཆོག་སྦྱིན་པ་ནི་
སེམས་ཅན་རབ་འབྲིང་ཐ་གསུམ་ལ་འབྲས་བུ་ཡིད་འོང་སྦྱིན་དང་། རྡོ་རྗེ་སེམས་དཔའ་སྟེ་བརྩོན་འགྲུས་བརྟན་
པ་དང་། དྲག་པོ་སྟེ་སྡིག་ཆེ་བའང་འཆི་བར་འགྱུར་རོ། ། ལྔ་བ་ནི། སྲུང་བ་ལ་སོགས་ནས་འདའ་དཀའ་བའོ་
ཞེས་པ་སྟེ། བསྒྲུབ་བྱ་དེ་ཉིད་བསྲུང་བའི་སྲུང་བྱེད་འཁོར་ལོ་ལ་སོགས་པའི་སྔགས་རྣམས་དང་དེའི་ལྷ་རྣམས་
ཀྱང་ནི་ཕུར་བུས་གདབ་པར་བྱའོ། ། འདི་ནི་གཞན་གྱི་རིག་སྔགས་གཅོད་པ་དང་གསོད་པར་བྱེད་པའི་ཐབས་
ཀྱིམཆོག་སྟེ། དམ་ཚིག་ཤིན་ཏུ་འདའ་བར་དཀའ་བ་ཡིན་ནོ། ། གཉིས་པ་རྫོགས་རིམ་པའི་གསང་ཚིག་ནི།
རྡོ་རྗེ་ཕུང་བོས་ནས་བཀའ་སྩལ་ཏོ་ཞེས་པ་སྟེ། རྡོ་རྗེའི་ཕུང་བོ་ནི་གཟུགས་སོགས་ཕུང་བོ་ལྔའི་བདག་ཉིད་ཅན་དུ་
བྱུང་ནས་སྐྱེ་གནས་བཞིས་བསྡུས་མིང་ཙམ་དུ་བཅུད་ཀྱི་སེམས་ཅན་གྱི་དཀྱིལ་འཁོར་གནས་པ་རྣམས་འོད་གསལ་
དུ་བཅུག་པའི་སྒོ་ནས་བསད་པར་བྱ་ལ་རང་གི་བདག་ཉིད་དུ་གཏོགས་ཞིང་སྟེ་བསྒོམས་པའི་རྡོ་རྗེ་སེམས་དཔའི་
186



༄༅། ། འདུས་པའི་རྩ་རྒྱུད་ཀྱི་ཊིཀྵ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ངོ་བོ་ཉིད་དུ་བསམས་ན། བསྒྲུབ་བྱ་དེ་དགའ་བ་འམ་མཉེས་པར་འགྱུར་ཏེ་མི་བསྐྱོད་པའི་ཞིང་དུ་སྐྱེའོ། །
གཞན་དུ་མཚོན་ གྱིས་ བསད་ པ་ སོགས་ ལས་དེ་ལྟར་འགྱུར་བ་ནི་མིན་ནོ། ། སྟོན་པ་ སངས་རྒྱས་ནི་ སྐུ་ རྡོ་
རྗེའོ། ། རྡོ་རྗེ་འཛིན་ནི་ཐུགས་རྡོ་རྗེའོ། ། རྡོ་རྗེ་ཆོས་ནི་གསུང་རྡོ་རྗེའོ། ། རྡོ་རྗེ་ཅན་ནི་རྡོ་རྗེ་གསུམ་དབྱེར་
མེད་པའི་རྡོ་རྗེ་ཐུགས་ཀྱི་བཀའ་བཞིན་དུ་བསམ་གཏན་གཉིས་ཀྱི་སྦྱོར་བས་འོད་གསལ་དུ་བསྡུས་པས་འཆི་བར་
འགྱུར་རོ། ། བཅོམ་ལྡན་འདས་ཁྲོ་བོ་ཆེན་པོའི་དམ་ཚིག་ནི་རྡོ་རྗེ་འཆང་ངོ༌། ། དེ་ཉིད་ཁྲོ་བོ་སྟེ་ཞེ་སྡང་རྡོ་རྗེས་
དེ་སྐད་ཅེས་བཀའ་སྩལ་ཏོ། ། དྲུག་པ་ཕྲན་ཚེགས་ཀྱིས་ལས་སྦྱོར་ལ་གསུམ། སྡུད་པ་བོའི་ཚིག་གིས་སྟོན་པའི་
གསུང་ལ་འཇུག་པ། རང་བཞིན་མེད་པའི་དེ་ཉིད་བསྒོམས་པས་ཞི་སོགས་ཀྱི་དངོས་གྲུབ་འབྱུང་བ་ངོ་མཚར་
བར་བསྟན་པ། ལས་ཀྱི་མིང་སྒྲུབ་ཚུལ་དང་བཅས་པའོ། ། དང་པོ་ནི། དེ་ནས་རྒྱལ་བོ་ནས་བཀའ་སྩལ་བ་
ཞེས་པ་སྟེ། རྒྱལ་བོ་རྡོ་རྗེ་འཛིན་ཞེ་སྡང་རྡོ་རྗེའོ། ། ཐམས་ཅད་ནམ་མཁའ་ཐུབ་ཆེན་པོ་ནི་སྟོང་བ་བཞི་པའི་
བདག་ཉིད་ཅན་གྱི་ཐུབ་པ་ཆེན་པོའོ། ། ཐམས་ཅད་དབང་བསྐུར་ནི་དྲི་མ་རྣམས་ཟད་ཅིང་འགྲུབ་པའོ། །
རྫོགས་སངས་རྒྱས་ནི་དེ་མངོན་དུ་བྱས་ཤིང་ཤེས་པའོ། ། ཡེ་ཤེས་རྡོ་རྗེ་ནི་མི་འཇིགས་པའི་བདག་ཉིད་ཅན་ཏེ་
དེས་འདི་སྐད་ཅེས་བཀའ་སྩལ་བའོ། ། གཉིས་པ་ནི། ། ཨེ་མའོ་ནས་སྐྱེ་བར་བསྟན་ཞེས་པ་སྟེ། ཨེ་མའོ་ནི་ངོ་
མཚར་ཆེ་བའོ། ། ངོ་བོ་ཉིད་ཀྱིས་དག་པ་ནི་རང་བཞིན་གྱིས་གྲུབ་པ་མེད་པའོ། ། རྡོ་རྗེ་ཐེག་པ་བླ་ན་མེད་ནི་རྡོ་
རྗེ་ལྟ་བུའི་སྟོང་བའི་འོད་གསལ་བ་ནི་བླ་ན་མེད་པ་སྟེ། དེ་དང་ལྷའི་རྣལ་འབྱོར་སོགས་བསྒོམས་པས་རང་བཞིན་
གྱིས་མ་སྐྱེས་པ་ཡི་ཆོས་རྣམས་ལ་ནི་ཐ་སྙད་དུ་རྒྱལ་བ་རྣམས་ཀྱིས། ཞི་སོགས་ཀྱི་ལས་དང་དེའི་འབྲས་བུ་རྣམས་ཀྱི་
སྐྱེ་བ་ཡོད་པར་བསྟན་ཅིང་གསུངས་སོ། ། གསུམ་པ་ལ་གཉིས། སྡིག་སྦྲུལ་སོགས་ཀྱི་གཟུགས་ལ་དུག་བཅུག་
པའི་གསད་ལས་དང་། དུག་གིས་ཟིན་པའི་གནས་གཞན་དང་གཞན་དུ་སྤོ་བའི་ལས་སྦྱོར་རོ། ། དང་པོ་ནི།
དེ་ལ་འདི་ནི་ནས་ཆོ་ག་བཞིན་དུ་བྱ་ཞེས་པ་སྟེ། འོག་ཏུ་འཆད་པ་འདི་ནི་ལས་ཕྲན་ཚེགས་ཡིན་ནོ། ། འོན་ཀྱང་
རྡོ་རྗེ་སྟེ་དྲག་ལས་གཅེས་ཤིང་གསང་བའོ། ། མི་བསྐྱོད་པའི་ལས་ཚུལ་མཆོག་གི་དུས་སུ་སྦྲུལ་གྱི་གཟུགས་ནི་མི་
སྡུག་ཅིང་འཇིགས་པར་བྱེད་པ་འོད་ནག་པོ་འབར་བར་འཁྲུག་ཅིང་ཁྲོ་བ། ལྕེ་གཉིས་པ་མཆེ་བའི་འཕྲེང་བ་ཅན་
ནི་རྡོ་རྒྱུས་དག་གམ་སོལ་བས་བྲི་ཞིང་དེ་སྦྲུལ་དངོས་གནས་སུ་བསམས་ནས་དེ་ལ། འདི་ནི་ཀླུ་ཁྲོ་བོ་བསྐུལ་བའི་
སྙིང་པོ་སྟེ་ས་བོན་བསམ་པར་བྱའོ། ། ཁཾ་ནག་པོ་ཀླུའི་བར་བཀོད་པ་ལས་མི་བཟད་པར་ཞི་འགྱུར་བའི་དུག་རྡོ་
རྗེའི་དབུས་ན་འདུག་པར་བསམ་པའི་རྐང་པ་གཉིས་ལ་འགྲེལ་བར་བཤད་པ་མི་སྣང་ངོ༌། ། སྦྲུལ་དེའི་དུག་ནི་
དུག་ནག་པོ་ཧ་ལ་ཧ་ལ་དང་མཚུངས་ཤིང་འདྲ་བ། སྲེག་པར་བྱེད་པའི་མེ་ལྟར་བཟོད་དཀའ་བའི་ཁ་དོག་བཞིན་
187



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འབར་བ་བསྒོམས་ལ། རང་གི་སྙིང་ཀའི་ཧཱིའི་འོད་ཟེར་གྱིས་ཀླུ་ཆེན་བརྒྱད་པོ་གང་རུང་གི་རྣམ་ཤེས་བཀུག་
ནས་སྦྲུལ་དེ་བསྟིམས་ནས་དེ་གཡོ་བར་བསྒོམས་ན་འགུལ་བར་གདོན་མི་ཟའོ། ། དེ་ལ་འདི་ནི་དུག་ཐམས་ཅད་
འབྱིན་བའི་སྙིང་པོའོ། ། ཧཱི རྒྱུ་བ་དང་ཨོ་རྒྱུ་བ་རྣམ་པ་སྣ་ཚོགས་ལས་བྱུང་བའི་ཁམས་གསུམ་སྟེ་མཆོག་འབྲིང་
ཐ་མའི་སྣོད་ན་ནི་གནས་པ་ཀུན་ཧི དེ་ཡིས་ཁྱེར་ཞིང་དྲངས་པར་བསྒོམས་ནས་ནི། སྦྲུལ་དེའི་ལུས་བཤད་པར་
གྱུར་བར་རྣམ་པར་བསམ་པར་བྱ་སྟེ། དེ་ལྟར་བྱས་ན་སྦྲུལ་དེ་ནི་དེ་མ་ཐག་ཏུ་ཡང་མི་བཟད་དུག་གི་རྒྱ་མཚོ་ལྟ་
བུར་འགྱུར་བས། དེ་ལ་མཐོང་ངམ་རེག་མ་ཐག་ཏུ་སྐྱེ་བོ་བསྒྲུབ་བྱ་ཀུན་དུག་གིས་ཟིན་ནས་འཇིག་པར་འགྱུར་
བར་གདོན་མི་ཟའོ། །དེ་བཞིན་དུ་སྡིག་པ་དང་རུ་སྦལ་ལ་སོགས་པ་དང་། སྦྲུལ་དང་འདྲ་བའི་སེམས་ཅན་
གཞན་རྣམ་པ་སྣ་ཚོགས་དག་ལས་སྦྱོར་བ་འབྱུང་བའི་མཚན་ཉིད་ཀྱིས་ཏེ་སྦྱོར་བ་ནི་དུག་དང་། འགྱུར་བ་ནི་དེ་
དག་གི་གཟུགས་བྲི་བ་སྟེ་དེའི་མཚན་ཉིད་ལ་མཁས་པས་ཆོ་ག་བཞིན་དུ་རབ་ ཏུ་བྲི་བར་བྱའོ། ། གཉིས་པ་ནི།
དེ་ལ་འདི་ནི་ནས་བཀའ་སྩལ་ཏོ་ཞེས་པ་སྟེ། དེ་ལ་འདི་ནི་དུག་ཐམས་ཅད་ཀྱིས་ཟིན་པའི་གནས་གཞན་ལྷ་སྦྱིན་
ནས་གཞན་མཆོད་སྦྱིན་དུ་འཕོ་བ་སྟེ་སྤོ་བའི་སྙིང་པོའོ་ཨོཾ། མི་བསྐྱོད་པའི་ལས་སྦྱོར་གྱི་དུས་སུ་ལྟ་བ་རྡོ་རྗེ་སྟེ་ལྟ་
བའི་དུག་དང་མཆེ་བའི་དུག་ལ་སོགས་པའི་དུག་དང༌། གཞན་ཡང་མི་བཟད་པ་ཡི་དུག་དང་ལྡན་པའི་སེམས་ཀྱི་
དུག་གིས་ཟིན་པ་ལ་ལྷས་སྦྱིན་གྱི་སྤྱི་བོར་མི་གནས་པའི་འོད་ཀྱིས་དུག་དེ་དེད་ནས་རྐང་པའི་འོག་ཏུ་ༀ་ནག་པོ་ཞིག་
ཏུ་གྱུར་བར་བསམས་ནས། ནམ་མཁའི་རྡོ་རྗེའི་དཀྱིལ་འཁོར་དུ་ནི་མཆོད་སྦྱིན་གྱི་སྙིང་གའི་ཁཾ་གྱི་སྟེང་དུ། ཡེ་
ཤེས་རྡོ་རྗེ་སྟེ་སྒྲུབ་པ་བོའི་སྙིང་གའི་ཉིའི་འོད་ཟེར་གྱིས་རྐང་མཐིལ་ནས་དྲངས་ཏེ་འཛུད་པར་བྱེད་དོ། །
བཅོམ་ལྡན་འདས་དུག་གི་དམ་ཚིག་ཆེན་པོ་རྡོ་རྗེས་དེ་སྐད་ཅེས་བཀའ་སྩལ་ཏོ། ། གཉིས་པ་ཞི་བའི་ཆོས་ལ་
གཉིས། བསྐྱེད་རིམ་པས་ནང་ཞི་བ་དང་། རྫོགས་རིམ་པས་མ་ཞི་བའི་ཆོ་གའོ། ། དང་པོ་ལ་གསུམ། དུག་
གསོ་པའི་ཆོ་ག་ཉེ་བའི་དུག་གསོ་བའི་ཞར་ལ་འབྲས་ལ་སོགས་པའི་ནང་བསལ་བའི་ཆོ་ག ཁྱད་པར་དུ་ནད་གསོ་
བའི་ཆོ་ག་ཕན་ཡོན་དང་བཅས་པའོ། ། དང་པོ་ནི། དེ་ལ་འདི་ན་དུག་གསོ་བའི་ནས་བཀའ་སྩལ་ཏོ་ཞེས་པ་སྟེ།
དེ་ལ་འདི་ནི་དུག་གསོ་བའི་དམ་ཚིག་རྡོ་རྗེའི་སྙིང་པོའོ། །ཧཱུཾ་རྣམ་སྣང་གི་ལས་སྦྱོར་གྱི་དུས་སུ་རྡོ་རྗེ་ཆེན་པའི་
སྙིང་པོ་ཧཱུཾ་འདི་ནི། བསྒྲུབ་བྱ་གང་གི་རྡོ་རྗེ་ཆེན་པོའི་འོད་ཀྱི་རང་བཞིན་ཅན་ཁ་དོག་དཀར་པོ་རྣམ་པར་བསམས་
པར་བྱ་སྟེ། དེའི་འོད་ཀྱི་སྤྲིན་ནི་ཤིན་ཏུ་འབར་བ་ཟླ་བའི་འོད་ཟེར་བཞིན་དུ་བསིལ་བར་བསྒོམ་མོ། ། གནས་
བཞི་དག་སྦྱོར་བ་ཡིས་ནི།དུག་རྐང་མཐིལ་ནས་འདོམས་དང་། དེ་ནས་ལྟེ་བ་དང་། དེ་ནས་སྙིང་ཀའི་སྟེང་དུ་ཧཱུྃ་
གི་འོད་ཀྱི་དྲངས་ནས་ཕྱིན་པ་དང་། དེ་ནས་མགྲིན་པའི་པདྨར་ཕྱིན་པར་བསྒོམས་ན་དུག་དེ་སྟེང་དུ་དེ་མ་ཐག་ཏུ་
188



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱུ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འབྱུང་བར་འགྱུར་རོ། ། དེ་བཞིན་དུ་ལན་གསུམ་དུ་ནད་པ་དེ་ནག་པོའི་གཟུགས་ཅན་དུ་ལེགས་པར་བསྒོམས་
ནས་དུག་དེ་སྐྱུགས་པ་དག་ཏུ་རྣམ་པར་ཁམས་ན། དུག་གིས་ནམ་མཁའི་ཁམས་ཀུན་གང་བོ་ཡང་དེ་མ་ཐག་ཏུ་
དུག་མེད་པར་འགྱུར་རོ་ཞེས་དེ་སྐད་ཅེས་བཀའ་སྩལ་ཏོ། ། གཉིས་པ་ནི་དེ་ལ་འདི་ནི་ནས་གསང་ཆེན་ཞེས་པ་སྟེ།
དེ་ལ་འདི་ནི་ཉེ་བའི་དུག་ ཐམས་ ཅད་ དྲང་བའི་སྙིང་པོའི་ཨཱ༔ དེ་ཉེ་བའི་དུག་གི་གཉེན་པོ་ཡིན་པར་མ་ཟད།
འབྲས་དང་འཕོལ་མིག་དང་འབྲུམ་པུ་དང་གང་གཞན་རིམས་སོགས་ནང་དུ་བཤད་པ་རྣམས་ཀྱང་། ཕྱག་ན་རྡོ་
རྗེ་སྟེ་རྡོ་རྗེ་འཆང་གི་བཀའ་སྩལ་བ་བཞིན་དུ་བསམས་པ་སྟེ་འཆད་པའི་བསམ་གཏན་མཉམ་གྱིས་མེད་པར་འགྱུར་
རོ། ། ཡང་། སྣང་མཐའི་ལས་སྦྱོར་གྱི་ཚེ་པདྨ་ཆེན་པོ་འདབ་མ་བརྒྱད་པ་དཀར་པོ་ཟླ་བ་བཞིན་དུ་བུས་མེད་པ་
ཞིག་ལག་པ་གཡོན་པ་དེ་ཡི་མཐིལ་གྱི་དབུས་ན་འདུག་པར་བསམས་ལ། པདྨའི་ལྟེ་བར་ཨཱལས་འོད་ཟེར་ཁ་
དོག་ལྔ་ནི་རྫོགས་པར་བསྒོམས་པའོ། །། འདབ་མ་རྣམས་སུ་ཧིཡིག་གནས་པར་བསམས་ནས་ཧི ཡིག་
བརྗོད་ཅིང་། ལག་པ་གཡོན་གྱིས་བྱབས་ལ་ཧིའི་འོད་ཀྱིས་དུག་སོགས་དྲངས་ན་དབུས་གྱི་ཨཱལ་སྡུད་པ་སྟེ་
བཅུག་ན་ནི་དམ་ཚིག་ཨཱ དེ་ནག་པོར་སོང་པར་བསམས་ལ། ཁུ་ཚུར་གྱིས་སྡུད་པའི་ཚུལ་གྱིས་ས་འོག་ཏུ་སོང་
བར་བསམ་ཞིང་བསྐུལ་བ་ན་ནི་ཁ་དོག་དཀར་པོ་འདྲ་བར་བསམ་མོ། ། དེ་ནི་རྒྱུད་ནི་ཚིག་ཟིན་ལྟར་ཏེ་འགྲེལ་
བར་སྡུད་བསྐུལ་གཉིས་ཀྱི་ཚེ་ཁ་དོག་གོ་བཟློག་པ་ལྟར་མཛད་དོ། ། སྔར་བཤད་པའི་བསམ་གཏན་གྱི་གནས་ཀྱི་
གསུང་བ་འདི་ནི་ཡེ་ཤེས་དྲི་མ་མེད་པའི་གསང་ཆེན་སྤ་བར་བྱ་བ་ཡིན་ནོ། ། གསུམ་པ་ནི། དེ་ལ་འདི་ནི་ནས་
ཐར་བར་རྣམ་པར་བསྒོམ་ཞེས་པ་སྟེ། དེ་ལ་འདི་ནི་ཕྱིའི་མཚོན་ལ་སོགས་པའི་ནང་དང་ནང་རླུང་མཁྲིས་སོགས་
ཀྱི་ནད་རྣམས་གསོ་བའི་རྡོ་རྗེའི་སྙིང་པོའི་སྔགས་གྱི་ཡི་གེའི་ཚིག་རྣམས་སོ། ། ཛིན་ཛཱིག ཨཱུ རོ་ལིཀ བཛྲ་
དྷིག་གསུམ་མོ། །གསོ་བར་དཀའ་བའི་ནད་ཀྱི་རྡོ་རྗེ་དེ་བསྐུལ་བ་སྟེ་དབྱུང་བའི་བསམ་པ་ཡིན། སྔགས་ཀྱི་ཡི་
གེའི་ཚིག་དེ་གསུམ་ལས་ནི་གང་འདོད་པ་ཞིག་དད་པས་བརྟེན་ན། འདོད་བྱའི་ཡོན་ཏན་གྱི་འབྲས་བུ་ཐོབ་པར་
འགྱུར་བ་སྔགས་དེ་དང་འདྲ་བ་སྟེ་རྗེས་སུ་མཐུན་པའི་ལྷའི་གཟུགས་དེ་གསུམ་གང་རུང་ནི་བསྒོམ་པར་བྱའོ། །
དེ་གསུམ་གང་རུང་གི་ལས་སྦྱོར་གྱི་དུས་སུ་རང་གི་ཐུགས་ཀའི་ཏིང་ངེ་འཛིན་སེམས་པའི་མཐའ་དང་། བསྒྲུབ་
བྱའི་ལྟེ་བར་སྔགས་གསུམ་པོ་གང་རུང་འོད་ཟེར་འབར་བ་ཅན་བསམས་ལ། དམ་ཚིག་སྟེ་ནང་དེ་སྤྲེའུ་དང་འདྲ་
བའམ་ཡང་ན་ཁྱི་ལས་བྱུང་བ་སྟེ་དེ་དང་འདྲ་བའི་གཟུགས་ཅན་གང་ཡང་རུང་བར་ནད་པ་རང་གི་ལུས་དང་ངག་
དང་སེམས་ལ་གནས་པ་དེ་ལས་བྱུང་བ་ངག་ཏུ་རྣམ་པར་བསམ་མོ། ། དེ་ནས་དེ་ཉིད་རང་གི་མདུན་དུ་སྐྲག་ཅིང་
རིད་པའི་གཟུགས་ཀྱིས་གནས་པའོ། ། སྔགས་གསུམ་པོ་གང་རུང་ལ་ཆོམས་ཤིག་པའི་སྤེལ་ཚིག་བཏགས་ནས་
189



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརྗོད་ཅིང་། འཁོར་ལོའམ་རྡོ་རྗེ་ཁ་གྱེས་བ་གང་རུང་བསྒོམས་པ་རྡོ་རྗེའི་གོ་འཕང་སྟེ་ལག་པ་གཡས་ན་གནས་
པར་བསམས་ལ། དེ་ཕངས་པས་ནི་བསྒྲུབ་བྱའི་ལུས་དང་ངག་དང་སེམས་ཀྱི་དམ་ཚིག་རྣམས་ཏེ་སྒོ་གསུམ་གྱི་
ནང་ཐམས་ཅད་ཕྱེ་མར་བརླག་པར་བསྒོམ་པར་བྱའོ། ། དེ་ནས་བརྩམས་ཏེ་རྫོགས་པའི་སངས་རྒྱས་མི་བསྐྱོད་
པ་ལ་སོགས་པ་དང་། བྱང་ཆུབ་སེམས་དཔའ་བྱམས་པ་སོགས་པའང་གྲགས་ཆེན་རྣམས་ནི་སྒྲུབ་པ་བོ་སྟེ། དེ་
རྣམས་ཀྱིས་ནད་པའི་ནད་ལས་རྒྱལ་བའི་བྱིན་རླབས་ཀྱི་གོ་འཕང་དམ་པ་དག་ཐོབ་པར་འགྱུར་བ་དགྱེས་པའི་སྤྱན་
གྱིས་གཟིགས་ནས་རབ་ཏུ་སྩོལ་བར་མཛད་དོ། །འདི་སྐད་ཅེས་ཀྱང་བཀའ་སྩལ་ཏོ། ། རང་ལུས་ངག་སེམས་
རྡོ་རྗེ་ལ་ནི་ནང་བའི་སྒོ་གསུམ་སྟེ། དེ་ལ་སངས་རྒྱས་ན་ནི་རྣམ་སྣང་ཡང་ཡུམ་གྱི་ཚོགས་དག་རྣམ་པར་བསམ་པ་
དང་། དེ་བཞིན་དུ་རྡོ་རྗེ་རྒྱལ་བོ་སྤྲིན་ཆེན་པོ་ནི་མི་བསྐྱོད་པ་སྣང་མཐའ་ཡབ་ཡུམ་གྱི་ཚོགས་སྙོམས་པར་ཞུགས་
པའི་བྱང་སེམས་ཀྱིས་ནད་པ་རྣམས་ནད་ལས་ཐར་བར་རྣམ་པར་བསྒོམ་པར་བྱའོ། ། གཉིས་པ་རྫོགས་རིམ་
པས་ནད་ཞི་བའི་ཆོ་ག་ནི་ཕྱོགས་བཅུའི་སངས་རྒྱས་ནས་འགྲུབ་དཀའ་བའོ་ཞེས་པ་སྟེ། ཕྱོགས་བཅུའི་སངས་
རྒྱུས་ཐམས་ཅད་དང་ནི་གཟུགས་ལ་སོགས་པའི་ཕུང་བོའོ། ། བློ་ལྡན་ནི་རྣམ་ཤེས་དང་ལྡན་པའོ། ། བྱང་ཆུབ་
སེམས་དཔའ་དག་ནི་མིག་ལ་སོགས་པའོ། ། ནད་པ་དེ་ལ་ཁྲོས་སྟེ་ལྟར་པར་བསམས་ན་ནི། འཆི་བར་བྱེད་པ་
དམ་པ་ཡིན་ཞེས་པ་འཆི་རིམ་བཞིན་དུ་གསལ་དུ་སྡུད་པའོ། ། ནད་པ་འོད་གསལ་དུ་འཇུག་པའི་བསམ་གཏན་
སྦྱོར་བ་འདི་དག་གིས། ནད་ཀྱི་རིགས་སོགས་ཀྱི་ལས་ལས་སྐྱེས་བུ་ལ་སྟེ་བྱུང་བར་གང་གྲགས་པ་དང་། འབྱུང་
བཞིའི་རླུང་གི་དཀྱིལ་འཁོར་བརྒྱ་རྩ་བརྒྱད་དེ་བརྒྱ་ཕྲག་དགུ་བཟླས་པའི་སྦྱོར་བ་ཡིས་ཀྱང་ནད་དེ་ཉི་མ་བདུན་
གྱིས་འཇིག་པར་འགྱུར་རོ། ། ཡང་ན་བདག་གི་སྔགས་ཀྱི་ལྷའི་ང་རྒྱལ་གྱིས་ཏེ་སྒྱུ་མའི་ལུས་ཀྱི་སྦྱོར་བས་རྡོ་རྗེ་
བསམ་གཏན་ནད་འཇོམས་པའི་ཆོ་ག་བསམ་པར་བྱ་སྟེ། བསྒྲུབ་རྒྱའི་ནད་ཞི་བའི་ཆེད་དུ་སྒྱུ་ལུས་སུ་སྒོམ་པར་
བྱེད་པའོ། ། བཤད་མ་ཐག་པ་འདི་ནི་ནད་རྣམས་ཐམས་ཅད་ཀྱི་དམ་ཚིག་ཤིན་ཏུ་འདའ་དཀའ་བའོ། ། དྲུག་
པསྒྱུ་མ་ལྟ་བུའི་ཏིང་ངེ་འཛིན་ལ་ལྔ། མཚམས་སྦྱར་ཏེ་སྡུད་པ་བོའི་ཚིག་གིས་བསྟོན་པའི་གསུང་ལ་འཇུག་པ།
རྨི་ལམ་གྱི་དཔེས་ཆོས་ཐམས་ཅད་རང་བཞིན་མེད་པར་བཤད་པའི་དགོས་པ། སྒྲུབ་པ་བོ་གཉིས་ཀྱིས་རྨི་ལམ་གྱི་
མཚན་མ་མཐོང་ཚུལ། དེ་ཁོ་ན་ཉིད་སྒྲུབས་པ་རྨི་ལམ་དཔེར་བཀོད་ནས་ཐེ་ཚོམ་གཅོད་པ། དེ་ལྟར་བཤད་པས་
འཁོར་རྣམས་ཀྱིས་ཐེ་ཚོམ་ཆོད་ནས་ཅང་མི་སྨྲ་བར་བཞུགས་པའོ། ། དང་པོ་ནི། དེ་ནས་རྒྱལ་བོ་རྡོ་རྗེ་ནས་
བཀའ་སྩལ་ཏོ་ཞེས་པ་སྟེ། རྒྱལ་བོ་རྡོ་རྗེ་འཛིན་ནི་རྡོ་རྗེ་འཆང་ངོ༌། ། ཡེ་ཤེས་ཀྱོ་བ་འོད་པོ་ཆེན་རྣམ་སྣང་ལ་
སོགས་པའོ། ། དེ་རྣམས་ཀྱིས་འདོད་ཡོན་ལ་བརྟེན་ན་འདོད་པའི་ཐར་བ་སྩལ་བའོ། ། རྡོ་རྗེ་ཆེ་ནི་རྡོ་རྗེ་
190



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འཆང་སྟེ་དེས་གསུང་ནི་འདི་སྐད་བཀའ་སྩལ་ཏོ། ། གཉིས་པ་ནི། ཆོས་རྣམས་རྨི་ལམ་ནས་རབ་ཏུ་གསུངས་
ཞེས་པ་སྟེ། ཕྱི་ནང་གི་ཆོས་རྣམས་ནི་རང་བཞིན་གྱིས་མེད་པ་རྨི་ལམ་ལྟ་བུའོ། ། ངོ་བོ་ཉིད་ཀྱིས་མ་སྐྱེས་ཤིང་།
རང་བཞིན་གྱིས་འོད་གསལ་ཞིང་དག་པའི་དེ་ཁོ་ན་ཉིད་ལ་རྟག་ཆད་དུ་ལྟ་བའི་འཁྲུལ་བའི་རྡོ་རྗེ་སྟེ་དེའི་གཉེན་པོ་
རབ་ཏུ་གསུངས་སོ། ། གསུམ་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི།
བསམ་གཏན་ནས་རྣམ་པ་གཉིས་སུ་མཐོང་ཞེས་པ་སྟེ། བསམ་གཏན་དང་བཟླས་པའི་དོན་ལ་བརྩོན་པའི་སྒྲུབ་
པ་བོས་ནི་རྟག་ཏུ་མཐོང་སྟེ། དེ་ལ་སངས་རྒྱས་ནི་ནང་ལ་གཞོལ་བ་རྣམས་སོ། ། བྱང་ཆུབ་སེམས་དཔའ་རྣམས་
ནི་སྔགས་ལ་གཞོལ་བའོ། ། བསྐྱེད་རིམ་དང་རྫོགས་རིམ་གྱི་དབྱེ་བ་རྣམ་པ་གཉིས་ཀྱིས་རྨི་ལམ་མཐོང་བར་
འགྱུར་རོ། ། གཉིས་པ་ལ་གཉིས། དངོས་གྲུབ་འགྲུབ་པའི་རྨི་ལམ་གྱི་མཚན་མ་མཐོང་ཚུལ་དེ། དམ་ཚིག་
ཉམས་པས་རྨི་ལམ་ངན་པ་མཐོང་ཚུལ་ལོ། ། དང་པོ་ལ་གཉིས། དངོས་ཀྱི་དོན་དང་། བཤད་པའི་དོན་བསྡུ་
བའོ། ། དང་པོ་ལ་བཞི། འཇིག་རྟེན་ལས་འདས་པའི་དངོས་གྲུབ་འགྲུབ་པའི་རྨི་ལམ། འཇིག་རྟེན་པའི་
དངོས་གྲུབ་འགྲུབ་པའི་རྨི་ལམ། འཇིག་རྟེན་ལས་འདས་པའི་དངོས་གྲུབ་འགྲུབ་པའི་མཚན་མ་གཞན། འཇིག་
རྟེན་པའི་དངོས་གྲུབ་འགྲུབ་པའི་མཚན་མ་གཞན་ནོ། ། དང་པོ་ནི། དེ་ལ་འདི་ནི་རྨི་ལམ་ཆེན་པོའི་ནས་ཐུགས་
ཀྱི་དངོས་གྲུབ་སྟེ་ཞེས་པ་སྟེ། འོག་ཏུ་འཆད་པ་འདི་ནི། འབྲས་བུ་ཆེན་པོ་སྟོན་པའི་རྨི་ལམ་ཆེན་པོའི་དམ་ཚིག་
གི་གནས་ཏེ། བྱང་ཆུབ་ཡེ་ཤེས་མཆོག་ཐོབ་པ་ནི་འོད་གསལ་དུ་ཞུགས་པར་མཐོང་བ་དང་། རྫོགས་པའི་སངས་
རྒྱས་འོད་ནི་བཟང་བོར་ཏེ་ཡེ་ཤེས་ཀྱི་སྐུར་མཐོང་བ་དང་། སངས་རྒྱས་ཀྱི་རྫོགས་ལོངས་སྤྱོད་པ་ཡི་སྟེ་ལོངས་སྐུར་
ཡང་དག་བདག་ཉིད་མྱུར་དུ་མཐོང་ན་དེ་རིང་བོར་མི་ཐོགས་ཐོབ་པར་འགྱུར་རོ། ། སེམས་ཅན་ཆེན་པོ་ཁམས་
གསུམ་ལ་ནི་ཚངས་པ་དང་བརྒྱ་བྱིན་སོགས་ཀྱིས་བདག་ཉིད་མཆོད་པར་བྱེད་པ་དེས་མཐོང་བ་དང་། ཡེ་ཤེས་
ཆེན་པོ་སྟེ་རྡོ་རྗེ་འཆང་ཆེན་པོ་དང་འོད་མདངས་འདྲ་བའི་རང་གི་གཟུགས་མཐོང་ཞིང་། དེ་ལ་སངས་རྒྱས་དང་
བྱང་ཆུབ་སེམས་དཔའ་རྣམས་ཀྱིས་འདོད་པའི་ཡོན་ཏན་རྣམ་པ་ལྔ་རྣམས་ཀྱིས་རྟག་ཏུ་མཆོད་པར་བྱེད་པར་
མཐོང་ན། ཕྱག་རྒྱ་ཆེན་པོའི་དངོས་གྲུབ་མྱུར་དུ་ཐོབ་པར་འགྱུར་རོ། ། རྡོ་རྗེ་སེམས་དཔའ་ནི་མི་བསྐྱོད་
པའོ། ། གཟུགས་ཆེན་དང་ནི་རྣལ་འབྱོར་བའོ། ། སྦྲགས་པ་ཆེན་པོ་ནི་རིན་འབྱུང་ངམ། རྡོ་རྗེ་ཆོས་ནི་འོད་
དཔག་མེད། གསང་བ་རྡོ་རྗེ་སྟེ་དོན་གྲུབ་ཀྱི་སྐུ་ཐོགས་པ་ཆེན་པོར་རྨི་ལམ་དག་ན་རྣལ་འབྱོར་བ་རང་གི་གཟུགས་
གྱུར་བ་མཐོང་བ་དང༌། བྱང་ཆུབ་སེམས་དཔའ་ཡེ་ཤེས་ཆེན་པོ་དང་། རྡོ་རྗེ་ཅན་སློབ་བཞིན་པའི་རྣལ་འབྱོར་
བ་དང་། སངས་རྒྱས་ཆེན་པོ་སྟེ་ཉན་རང་རྣམས་ཀྱིས་རང་ལ་ཕྱག་འཚལ་བའི་རྨི་ལམ་འདི་འདྲ་བ་མཐོང་ན་མྱུར་
191



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུ་མཆོག་འགྲུབ་པ་དང་། དེ་རྣམས་ཀྱིས་གདུལ་བྱ་གཞན་དག་ལ་སྐུ་གསུང་ཐུགས་ཀྱི་དངོས་གྲུབ་སྟེར་བར་
མཛད་དོ། ། གཉིས་པ་ནི། རྒྱུན་རྣམས་ཐམས་ཅད་ནས་འཐོབ་པར་འགྱུར་ཞེས་པ་སྟེ། བསྟེན་རིམ་པས་ནི།
མགོ་རྒྱན་ལ་སོགས་པའི་རྒྱན་རྣམས་ཐམས་ཅད་ཡོངས་སུ་རྫོགས་པའི་ལྷ་ཡི་བུ་མོ་ཡིད་དུ་འོང་བ་དང༌
། ཁྱེའུ་དང་
བུ་མོ་ཡིད་དུ་འོང་བ་དག་རྨི་ལམ་དུ་མཐོང་ན་དེ་ནི་འཇིག་རྟེན་པའི་དངོས་གྲུབ་ཁྱད་པར་ཅན་ཐོབ་པར་འགྱུར་
རོ། ། གསུམ་པ་ནི། ཕྱོགས་བཅུའི་སངས་རྒྱས་ནས་མཐོང་བར་འགྱུར་ཞེས་པ་སྟེ། ཕྱོགས་བཅུའི་སངས་རྒྱས་
ཐམས་ཅད་ཀྱང་རང་གི་ཞིང་ན་བཞུགས་པར་ངེས་པར་མཐོང་ཞིང་དེ་རྣམས་ཐུགས་ནི་དགྱེས་པར་གྱུར་ནས་ཀྱང་
ཆོས་ཀྱི་མཛོད་ཡིད་དུ་འོང་བ་སྩོལ་བར་འགྱུར་བ་དང་། ཆོས་ཀྱི་འཁོར་ལོ་སྒྱུར་བ་སྟེ་ཆོས་ཀྱི་སྟན་སེངྒེའི་ཁྲི་ལ་
བདག་གི་ལུས་གནས་ནས་སངས་རྒྱས་ཀུན་དང་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བ་རྣམས་ནི།
བསམ་གཏན་རྡོ་རྗེ་སྟེ་རྫོགས་རིམ་ལ་གནས་པའི་དམ་ཚིག་སྦྱོར་བ་སྒྲུབ་པ་བོས་མཐོང་པར་གྱུར་ན། དེས་ནི་
འཇིག་རྟེན་ལས་འདས་པའི་དངོས་གྲུབ་འགྲུབ་པར་འགྱུར་རོ། ། བཞི་བ་ནི། ཀུན་དགའ་ར་བ་ནས་ངེས་པར་
མཐོང་ཞེས་པ་སྟེ། དཀའ་ཐུབ་ཀྱི་གནས་ཀུན་དགའ་ར་བ་དང་རྒྱལ་བོས་རྩེ་བའི་སྐྱེད་མོས་ཚལ་དང་། དེ་རྣམས་
སུ་ལྷ་དང་མི་ཡི་བུ་མོ་ལ་སོགས་པས་བརྒྱན་པར་བསམ་གཏན་དམ་ཚིག་ཅན་གྱིས་མཐོང་བ་སྟེ་བསྐྱེད་རིམ་པས་རྨི་
ལམ་ན། སངས་རྒྱས་ཀུན་གྱིས་བྱིན་གྱིས་བརླབས་པས་འདོད་པའི་དངོས་གྲུབ་མཆོག་ཐོབ་པར་འགྱུར་རོ། །
སངས་རྒྱས་དང་བྱང་ཆུབ་སེམས་དཔའ་ཡི་ཚོགས་ཀྱིས་སྒྲུབ་པ་བོ་དེ་ལ་ནི་མངོན་པར་དབང་བསྐུར་བ་མཐོང་
ཞིང་། རིག་འཛིན་རྒྱལ་བོ་ཆེན་པོ་སྟེ་དེའི་གཙོ་བོ་རྣམས་ཀྱིས་མཆོད་པར་བྱས་པར་མངོན་པར་ངེས་པར་མཐོང་
ན་རྨི་ལམ་འབྲས་བུ་ཁྱད་པར་ཅན་ཐོབ་པར་འགྱུར་རོ། ། གཉིས་པ་དེའི་དོན་བསྡུ་བ་ནི་ཡང་གསུངས་པ་ནས་
འགྲུབ་པར་འགྱུར་ཞེས་པ་སྟེ། རྡོ་རྗེ་ལས་བྱུང་ནི་དེ་བཞིན་གཤེགས་པས་བསྟན་པའོ། ། སྣ་ཚོགས་པའི་རྨི་ལམ་
དྲི་མ་མེད་པ་བཟང་བོ་གང་གིས་མཐོང་ན། དེས་ནི་སྐུ་གསུང་ཐུགས་ཀྱི་རྡོ་རྗེ་སྟེ་སྒོ་གསུམ་ལས་སྐྱེས་པའི་དངོས་
གྲུབ་བླ་ན་མེད་པའི་ལྷའི་སྐུ་འགྲུབ་པར་འགྱུར་རོ། ། གཉིས་པ་རྨི་ལམ་ངན་པ་ནི། གདོལ་བ་ཁྱི་ཡི་ནས་འགྲུབ་
པར་འགྱུར་ཞེས་པ་སྟེ། དེ་ཚིག་ཉམས་པས་གདོལ་བ་དང་ཁྱི་ཡི་སྦྱོར་ལ་སོགས་པ་ཡི་དྭགས་དང་སྤྲེལ་བུ་ལྟ་བུ་
གཟུགས་ངན་པ་རྣམས་གལ་ཏེ་རྡོ་རྗེ་བློ་སྟེ་སྒྲུབ་པ་བོས་མཐོང་ན། དེ་ནི་རྡོ་རྗེ་སེམས་དཔའ་ལྟ་བུ་བརྩོན་འགྲུས་
བརྟན་པ་ཡིན་ཡང་སེམས་ཀྱི་གནས་ཏེ་ངན་འགྲོའི་ལུས་ནི་འགྲུབ་པར་འགྱུར་རོ། ། ཤནྟི་བས་ནི་འདི་རྨི་ལམ་
བཟང་བའི་རྟགས་སུ་བཤད་དོ། ། བཞི་བ་རྨི་ལམ་གྱི་དཔེས་ཐེ་ཚོམ་གཅོད་པ་ལ་གཉིས། དཔེས་སྤྱི་དོན་གྱི་སྒྱུ་
མ་ལྟ་བུའི་ཏིང་ངེ་འཛིན་བསྟན་པ་དང་། དེས་ཐུན་མོང་མ་ཡིན་པའི་སྒྱུ་མ་ལྟ་བུའི་ཏིང་ངེ་འཛིན་བསྟན་
192



༄༅། }འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའོ། ། དང་པོ་ལ་གཉིས། རྨི་ལམ་གྱི་དཔེས་ཆོས་རྣམས་རང་གི་མཚན་ཉིད་ཀྱིས་གྲུབ་པས་སྟོང་པར་བསྟན་པ་
དང༌། དེ་ལ་བྱ་བྱེད་མི་རུང་བར་འཛིན་པའི་ལོག་རྟོག་བསལ་བའོ། ། དང་པོ་ནི། དེ་ལ་འདི་ནི་རྨི་ལམ་ནས་
ཆོས་ཉིད་མེད་པའོ་ཞེས་པ་སྟེ། དེ་ལ་འཆད་པ་འདི་ནི་རྨི་ལམ་རྣམ་པར་དཔྱད་པའི་དམ་ཚིག་སྟེ་རྨི་ལམ་ལ་བརྟེན་
ནས་དེ་ཁོ་ན་ལ་དཔྱད་པས་ཐེ་ཚོམ་གཅོད་པའི་སྙིང་པོའི་ཚིག་གོ །རང་སེམས་རྣམས་ནི་དམིགས་པ་ལ་ཞེས་པ་
སེམས་ལ་དམིགས་ནས་རང་བཞིན་གྱིས་གྲུབ་མ་གྲུབ་དཔྱད་ནས་མ་གྲུབ་པར་ཤེས་པའོ། ། དེ་བཞིན་དུ་སང་
དུས་ཀྱི་ཆོས་རྣམས་ཐམས་ཅད་ཀྱང་སེམས་ཀྱིས་བཏགས་པ་ཙམ་ལས་གཞན་དུ་མ་གྱུར་བར་རབ་ཏུ་གནས་
སོ། ། ནམ་མཁའ་རྡོ་རྗེའི་གནས་སེམས་འདི་ཞེས་པའི་ནམ་མཁའ་རྡོ་རྗེ་ནི་རང་བཞིན་གྱིས་སྟོང་བ་སྟེ་དེ་ལ་
གནས་པའི་སེམས་ཉིད་ཀྱང་རང་བཞིན་གྱིས་སྟོང་སྟེ། ཆོས་ཅན་དངོས་པོའི་ཆོས་རྣམས་རང་བཞིན་གྱིས་མེད་
པས་དེ་རྣམས་ཀྱི་ཆོས་ཉིད་བདེན་སྟོང་ཀྱང་རང་བཞིན་གྱིས་མེད་པའོ། ། གཉིས་པ་ལ་གཉིས། རང་བཞིན་
གྱིས་སྟོང་བ་ལ་རྒྱུ་འབྲས་ཀྱི་བྱ་བྱེད་འཇོག་པ་འགལ་བར་ཞུས་པ་དང་། དེ་གཉིས་མི་འགལ་བ་དེ་བཞིན་གཤེགས་
པའི་དགོངས་པ་ཡིན་པར་བསྟན་པའོ། ། དང་པོ་ནི། བཅོམ་ལྡན་འདས་ནས་ནམ་མཁའ་བསྒོམ་ཞེས་པ་སྟེ།
དེ་ནས་བཅོམ་ལྡན་འདས་དེ་བཞིན་གཤེགས་པ་མི་བསྐྱོད་པ་ལ་སོགས་པ་ཐམས་ཅད་དེ་སྐད་བཤད་པ་དེ་ལ་ངོ་
མཚར་དུ་གྱུར་བ་ནི་རྨི་ལམ་དང་། རྨད་དུ་གྱུར་བ་ནི་དེའི་འབྲས་བུ་འབྱུང་བ་ཡོད་པ་ངོ་མཚར་དུ་ཆེ་བའོ། །དེ་
ལྟར་གྱུར་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་དམ་ཚིག་གི་ཐེ་ཚོམ་གཅོད་པ་ནི་
རྡོ་རྗེ་སེམས་དཔའ་ལ་ཞུས་པ། བཤད་པའི་དོན་འདི་ཅི་ཞིག་ལགས་ནི་འདི་དཀའ་བ་ཞིག་སྟེ་ཇི་ལྟར་ལགས།
དཀའ་ཚུལ་ནི་ཆོས་རྣམས་ངོ་བོ་ཉིད་ཀྱིས་གྲུབ་པ་མེད་པ་ཞིག་ལ་ཡང་། ཆོས་ཀྱི་དེ་ཉིད་དེ་དེའི་འབྲས་བུ་འབྱུང་
བའི་རྒྱུ་འབྲས་མི་སླུ་བར་ཀུན་ཏུ་བཤད་པ་འདི་ཨེ་མའོ་ངོ་མཚར་ཆེན་པོ་ལས་བྱུང་བ་སྟེ། རྒྱུ་འབྲས་ཀྱི་རྟེན་བརྟེན་
པ་ནི་ནམ་མཁའ་གཞིར་བྱས་པ་ལ་བརྟེན་ནས་ནི་ནམ་མཁའ་བསྒོམ་པ་སྟེ་དེ་སྐྱེ་བ་དང་འདྲའོ། ། གཉིས་པ་ལ་
གཉིས། ནམ་མཁའི་དཔེས་རང་བཞིན་མེད་པའི་སྟོང་ཉིད་ཆོས་ཅན་ཀུན་ལ་ཁྱབ་པར་བསྟན་པ་དང་། དེས་དུ་
མ་རོ་གཅིག་གི་དོན་བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ནས་རྗེས་སུ་རྟོགས་པར་བྱའོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་ཕྱག་ན་རྡོ་རྗེ་རྡོ་རྗེ་
འཆང་དེ་བཞིན་གཤེགས་པས། འཁོར་གྱི་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསུངས་སོ། །
ཀྱེ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཅེས་པས་ནས། ནམ་མཁའ་ནི་སྣམ་བུ་དང་ཀ་བུམ་ལ་
སོགས་པའི་ཆོས་གང་དང་ཡང་དབྱེར་མེད་གཅིག་ཏུ་མི་ལྡན་ཏེ། དེ་གཉིས་སོ་སོར་སྣང་བའི་ཕྱིར་རོ། ། དེ་
193



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་ངོ་བོ་གཅིག་ཏུ་མི་ལྡན་པ་ཡང་མ་ཡིན་ཏེ། དེ་ཐམས་ཅད་ནམ་མཁའི་ཁམས་སུ་གཏོགས་པའི་ཕྱིར་རོ། །
འོན་ཀྱང་ནམ་མཁའ་དེས་ནི་ང་ཆོས་ཐམས་ཅད་དུ་ཁྱབ་ཅིང་གཏོགས་ལ་ཆོས་ཐམས་ཅད་ཀྱི་རྗེས་སུ་བལྟ་བ་སྟེ་
འགྲོའོ་སྙམ་དུ་མི་སེམས་སོ། ། སྔོ་མ་དེ་བཞིན་དུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཆོས་
རྣམས་རྨི་ལམ་ལྟ་བུ་སྟེ་རྣམ་པ་དང་། རྨི་ལམ་གྱི་དམ་ཚིག་ལས་བྱུང་བ་དེའི་འབྲས་བུ་འབྱུང་བར་རྗེས་སུ་རྟོགས་
པར་བྱའོ། ། དཔེ་དོན་སྦྱོར་ཚུལ་བསྡུ་ན་ནམ་མཁའ་དང་སྣོད་བཅུད་ཀྱི་ཆོས་རྣམས་གཅིག་མིན་ཞིང་ངོ་བོ་ཐ་
དད་ཀྱང་མིན་པ་དང་། ནམ་མཁས་དེ་རྣམས་ལ་ཁྱབ་པ་ལྟར་དེ་རྣམས་རང་བཞིན་གྱིས་སྟོང་བའི་ཆོས་ཉིད་ཀྱིས་
དེ་དག་ལ་ཁྱབ་པ་དེ། དེ་ལྟར་ཁྱབ་ཀྱང་ནམ་མཁའ་ལ་རང་ཉིད་ཆོས་དེར་ཁྱབ་པའོ་སྙམ་པའི་ང་རྒྱལ་མེད་པ་ལྟར་
རང་བཞིན་གྱིས་སྟོང་བ་ཆོས་ཀུན་ལ་ཁྱབ་ཀྱང་དེ་ལ་ཁྱབ་པའོ་སྙམ་པའི་ང་རྒྱལ་མེད་པ་སྟེ། གཉིས་སྣང་ཉེ་བར་ཞི་
བའི་དོན་ནོ། ། གཉིས་པ་ནི༔ དེ་ནས་བཅོམ་ལྡན་འདས་ནས་ངོ་བོ་ཉིད་མེད་པའོ་ཞེས་པ་སྟེ། བཅོམ་ལྡན་
འདས་དེ་བཞིན་གཤེགས་པ་ ཐམས་ ཅད་འདི་ལྟ་ སྟེ། དཔེར་ན། ནམ་མཁའ་མིག་གིས་གཟུང་བྱའི་ཡུལ་དུ་
བསྟན་དུ་མེད་ཅིང་མིག་ལ་སོགས་པའི་དབང་བོས་ལྟ་པར་མི་སྣང་བ་དང་། རྩིག་པ་སོགས་ལ་ཐོགས་པ་མེད་པ་དེ་
བཞིན་དུ་བཅོམ་ལྡན་འདས་དེ་ བཞིན་ གཤེགས་ པ་ ཐམས་ ཅད་ཆོས་ ཐམས་ཅད་དེ་ལྟར་རྗེས་སུ་རྟོགས་པར་
བྱའོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ་དཔེར་ན། ལུས་དང་ངག་དང་སེམས་
དང་ཆོས་ཐམས་ཅད་བརྗོད་བྱའི་ཡུལ་རྡོ་རྗེ་ལྟར་མི་བཟློག་པར་གནས་པའི་དམ་ཚིག་སྟེ་དེ་ལས་མི་འདའ་བ་ནི།
སྣོད་བཅུད་ཀྱི་ཆོས་ཐམས་ཅད་ཀྱི་རྗེས་སུ་སོང་ཞིང་ཁྱབ་ལ། ཆོས་རྣམས་རང་བཞིན་གྱིས་སྟོང་བའི་ངོ་བོ་ཉིད་དུ་
གཅིག་པ་སྟེ་མཚུངས་པའི་ཕྱིར་ཏེ་འདི་ལྟ་སྟེ། སྔར་སེམས་རང་བཞིན་གྱིས་སྟོང་བའི་ངོ་བོ་ཉིད་བསྟན་པ་བཞིན་
ནོ། །ལུས་དང་ངག་དང་སེམས་ཀྱི་ཁམས་གང་ཡིན་པས་མཚོན་པའི་ཆོས་རྣམས་དང་། ནམ་མཁའི་ཁམས་དེ་
དག་ངོ་བོ་གཉིས་སུ་མེད་ཅིང་བློས་གཉིས་དེ་གཉིས་སུ་བྱར་མེད་དོ། ། འདིས་ནམ་མཁའ་ཐོགས་པའི་རེག་བྱ་
བཀག་ཙམ་ལ་འཇོག་པ་ལྟར། ཆོས་ཅན་སོ་སོ་བའི་ཆོས་རྣམས་ཀྱི་ཆོས་ཉིད་དེ་བདེན་གྲུབ་བཀེག་ཙམ་འཇོག་
པར་བཤད་དོ། ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ་དཔེར་ན། སེམས་ཅན་
ཐམས་ཅད་ཀྱང་ནམ་མཁའི་ཁམས་ལ་གནས་ཏེ་ནམ་མཁའི་ཁམས་དེ་ནི་འདོད་པའི་ཁམས་ན་ངོ་བོས་གྲུབ་པའི་
ཚུལ་གྱིས་གནས་པ་ཡང་མ་ཡིན། དེ་ལྟར་གཟུགས་ཀྱི་ཁམས་ན་གནས་པ་ཡང་མ་ཡིན། གཟུགས་མེད་པའི་
ཁམས་ན་གནས་པ་ཡང་མ་ཡིན་ཏེ། རྟེན་དང་བརྟེན་པར་ངོ་བོས་གྲུབ་པ་མེད་པའི་ཕྱིར་རོ། ། ཆོས་གང་ཁམས་
གསུམ་ན་རང་བཞིན་གྱིས་མི་གནས་པ་དེ་ནི་རང་བཞིན་གྱིས་སྐྱེ་བ་མེད་དོ། ། གང་ལ་རང་བཞིན་གྱིས་སྐྱེ་བ་མེད་
194



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པའི་ཚུལ་འདི་ནི། རྟོག་བྱེད་ཀྱི་ཆོས་གང་གིས་ཀྱང་དོན་དམ་པར་བརྟགས་ཤིང་འཇོག་པར་མི་ནུས་སོ། ། དེ་
བས་ན་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཆོས་ཐམས་ཅད་ལ་བདེན་པར་གྲུབ་པའི་ངོ་བོ་ཉིད་
མེད་པའོ། ། གཉིས་པ་ལ་བཞི། སྒྱུ་མའི་ཡེ་ཤེས་ཀྱི་སྐུ་འབྱུང་བའི་གནས་བསྟན་པ། ཡིད་ཀྱི་རང་བཞིན་གྱི་
ལྷའི་སྐུས་ཁྱབ་པར་བསྟན་པ། སྒྱུ་མའི་སྐུའི་ངོ་བོ་ཉིད་བསྟན་པ། དངོས་གྲུབ་རྣམ་པ་གཉིས་བདེན་གཉིས་གང་
དུ་གནས་བསྟན་པའོ། ། དང་པོ་ནི། ཀྱེ་བཅོམ་ལྡན་ལྡན་འདས་ནས་གནས་ཡིན་ནོ་ཞེས་པ་སྟེ། ཀྱེ་བཅོམ་
ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ་དཔེར་ན། བྱང་ཆུབ་སེམས་སྔར་བཤད་པ་དེ་ནི་དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་གྱི་རང་བཞིན་གྱི་སྒྱུ་མའི་སྐུ་འབྱུང་བའི་རྡོ་རྗེའི་གནས་བྱེད་པ་དེ་ཁོ་ན་
ཉིད་བསྒོམ་པའི་བྱང་ཆུབ་སེམས་དེ་ཡང་། ལུས་ལ་སྟེ་འདོད་ཁམས་སུ་མི་གནས། ངག་ལ་སྟེ་གཟུགས་ཁམས་སུ་
མི་གནས། སེམས་ལ་སྟེ་གཟུགས་མེད་ཁམས་ སུ་སྔར་ལྟར་མི་གནས་སོ། ། ཆོས་གང་ཁམས་གསུམ་ན་རང་
བཞིན་གྱིས་མི་གནས་པ་དེ་ལ་རང་བཞིན་གྱིས་སྐྱེ་བ་མེད་དོ། ། དེ་ལྟར་ཤེས་པ་འདི་ནི་ཡེ་ཤེས་ཀྱི་སྐུ་འབྱུང་བའི་
རྡོ་རྗེའི་གནས་ཡིན་ནོ། ། གཉིས་པ་ནི། ཀྱེ་བཅོམ་ལྡན་འདས་ནས་རྗེས་སུ་རྟོགས་པར་བྱའོ་ཞེས་པ་སྟེ། ཀྱེ་
བཅོམ་ལྡན་འདས་དེ་བཞིན་གཤེགས་པ་ཐམས་ཅད་རྨི་ལམ་དེ་ནི་བདག་གིས་ཁམས་གསུམ་གསུམ་སྟེ་རབ་འབྲིང་
ཐ་གསུམ་ལ་རྨི་ལམ་མཐོང་བར་བྱའོ་སྙམ་དུ་མི་སེམས་སོ། ། རྨི་ལམ་རྨི་མཁན་གྱི་མི་ཡང་བདག་གིས་རྨི་ལམ་
མཐོང་བར་བྱའོ་སྙམ་དུ་མི་སེམས་སོ། ། འོན་ཀྱང་རྨི་ལམ་དང་དེའི་འབྲས་བུ་འབྱུང་བའི་རྟེན་འབྲེལ་འཐད་
དོ། ། དེ་ལྟར་ཁམས་གསུམ་གྱི་བྱ་བ་སྟེ་སེམས་ཅན་རབ་འབྲིང་ཐ་གསུམ་གྱིས་དེ་དུས་ཀྱི་དགེ་མི་དགེའི་བྱ་བ་དེ་
རྣམས་ཀྱང་རྨི་ལམ་ལྟ་བུ་དང་། རྨི་ལམ་དང་འདྲ་བར་མི་བདེན་ཀྱང་རྒྱུ་ལས་འབྲས་བུ་འབྱུང་བ། རྨི་ལམ་ལས་
བྱུང་བ་བརྫུན་པའི་ངོ་བོ་ཉིད་མེད་དོ། ། དེ་བཞིན་དུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་
ཕྱོགས་བཅུའི་འཇིག་རྟེན་གྱི་ ཁམས་ཀྱི་ སངས་ རྒྱས་དང་། བྱང་ཆུབ་ སེམས་ དཔའ་ཇི་ སྙེད་ པ་ རྣམས་ དང་།
སེམས་ཅན་ཇི་སྙེད་པ་ཐམས་ཅད་ཀྱང་རྨི་ལམ་དུ་ཤར་བའི་གང་ཟག་ལ་རང་འཛིན་པའི་བདག་མེད་པའི་གནས་
སུ་རྗེས་སུ་སྟེ་དེ་དང་འདྲ་བར་རྟོགས་པར་བྱའོ། ། གསུམ་པ་ནི། བཅོམ་ལྡན་འདས་ནས་རྗེས་སུ་རྟོགས་པར་
བྱའོ་ཞེས་པ་སྟེ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ་དཔེར་ན། ཡིད་བཞིན་གྱི་ནོར་
བུ་རིན་པོ་ཆེ་ནི་དགོས་འདོད་རྣམས་འབྱུང་བས་རིན་པོ་ཆེ་ཐམས་ཅད་ཀྱི་གཙོ་བོ་ཡོན་ཏན་ཐམས་ཅད་དང་ལྡན་
པ་སྟེ། རིན་པོ་ཆེ་ཐམས་ཅད་ཀྱི་གཙོ་བོ་ཡོན་ཏན་ཐམས་ཅད་དང་ལྡན་པ་གང་ཡིན་པ་དེ་ལ་སེམས་ཅན་གང་དག་
གིས་གསོལ་པ་བཏབ་ནས་གསེར་རམ་རིན་པོ་ཆེ་དངུལ་ཡང་རུང་སྟེ་གང་བསླངས་པ་དག་ཐམས་ཅད་བསམ་པ་
195



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཙམ་གྱིས་འབྱོར་བར་བྱེད་དེ། རིན་པོ་ཆེ་གསེར་ལ་སོགས་པ་དེ་དག་ནི་དོན་དམ་འབྱོར་བྱེད་ཀྱི་རིགས་པས་
དཔྱད་ན། གསོལ་བ་འདེབས་པའི་སེམས་ཅན་གྱི་སེམས་ལ་ཡང་མི་གནས་ཤིང་མ་བྱུང་ལ། ཡིད་བཞིན་གྱི་ནོར་
བུ་ལ་ཡང་མི་གནས་ཤིང་བྱུང་བ་མ་ཡིན་ནོ། ། དེ་བཞིན་དུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་
ཅེས་བོས་ནས་ཕྱི་ནང་གི་ཆོས་ཐམས་ཅད་དང་། སངས་རྒྱས་ཀྱི་ཆོས་ཐམས་ཅད་ཀྱང་རང་རང་གི་རྒྱུ་ལས་འབྱུང་
བ་སྒྱུ་མ་དང་འདྲ་བའི་ཚུལ་དེ་ལྟར་རྗེས་སུ་རྟོགས་པར་བྱའོ། ། བཞི་བ་ལ་གསུམ། འཁོར་གྱིས་ཞུས་པ་དང་།
སྟོན་པས་དེའི་ལན་མཛད་པ་དང༌། ཁྱད་པར་དུ་རྡོ་རྗེ་འཆང་གི་དངོས་གྲུབ་ལ་ཞུས་ལན་མཛད་པའོ། ། དང་
པོ་ནི། དེ་ནས་བཅོམ་ལྡན་ནས་དེ་དག་གང་ལ་གནས་ཞེས་པ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་
པ་མི་བསྐྱོད་པ་ལ་སོགས་པ་དེ་དག་ཐམས་ཅད་རབ་ཏུ་དགྱེས་པའི་སྤྱན་གདངས་ནས། དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རྡོ་རྗེ་རྡོ་རྗེ་འཆང་ཆེན་པོ་དེ་བཞིན་གཤེགས་པ་ཐམས་ཅད་ཀྱི་བདག་
པོ་ལ་འདི་སྐད་ཅེས་གསོལ་ཏོ། ། བཅོམ་ལྡན་འདས་ཆོས་གང་ནམ་མཁའི་ཁམས་ཀྱི་རྗེས་སུ་འབྲང་བའི་ཆོས་
ཐམས་ཅད་ལ་ཞེས་པ་ནམ་མཁའ་དང་འདྲ་བར་བདེན་སྟོང་དུ་རོ་གཅིག་པས་ཁྱབ་པའི་ཆོས་ཐམས་ཅད་ལ།
སངས་རྒྱས་ཀྱི་ཆོས་རྣམས་ནི་ཡེ་ཤེས་ཀྱི་སྐུ་སྒྱུ་མའི་ལུས་དེའི་རྗེས་སུ་འབྲང་བ་དེ་ངོ་མཚར་ཏོ། ། དེ་ནས་སངས་
རྒྱུས་དང་བྱང་ཆུབ་སེམས་དཔའ་དེ་དག་ཐམས་ཅད་ཀྱིས་བཅོམ་ལྡན་འདས་ཕྱག་ན་རྡོ་རྗེ་ སྟེ་རྡོ་རྗེ་འཆང་དེ་
བཞིན་གཤེགས་པའི་ཞབས་གཉིས་ལ་ཕྱག་འཚལ་ནས་འདི་སྐད་ཅེས་གསོལ་ཏོ། ། གང་བཅོམ་ལྡན་འདས་ཁྱེད་
ཀྱིས་སྔགས་ཐམས་ཅད་གྱི་རྡོ་རྗེའི་དངོས་གྲུབ་མདོར་བསྡུས་ཏེ་གསུངས་པ་འཕྲེང་བའི་སྔགས་ལ་སོགས་པ་ཐམས་
ཅད་ཀྱི་རྡོ་རྗེ་སྟེ་བསམ་གཏན་གྱི་འབྲས་བུ་མདོར་བསྡུས་པའི་ཚོགས་བཤད་པའི་དངོས་གྲུབ་དེ་དག་གང་ལ་གནས་
ལགས། གཉིས་པ་ལ་གསུམ། ཆོས་ཐམས་ཅད་དོན་དམ་པར་ངོ་བོ་ཉིད་མེད་པས་གང་ཡང་མི་གནས་པར་
བསྟན་པ་དང་། ཀུན་རྫོབ་ཏུ་རང་གི་སྒོ་གསུམ་བརྟེན་ནས་འབྱུང་བ་དང་། དེ་ལྟར་འོང་གསལ་དངོས་གྲུབ་དང་
དེའི་གཞི་བསམ་གཏན་རྣམས་བདེན་པར་ཡོད་པ་དགག་པའོ༔ ། དང་པོ་ནི། དེ་ནས་ཕྱག་ན་རྡོ་རྗེ་ནས་དེ་ཅིའི་
ཕྱིར་ཞེ་ན་ཞེས་པ་སྟེ། ཕྱག་ན་རྡོ་རྗེ་རྡོ་རྗེ་འཆང་གིས་དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་
དཔའི་ཐམས་ཅད་ལ་ལེགས་སོ་ཞེས་བྱ་བ་བྱིན་ནས་དེ་བཞིན་གཤེགས་པ་དེ་དག་ཐམས་ཅད་ལ་འདི་སྐད་ཅེས་
གསུངས་སོ། ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་སྔགས་ཀྱི་དངོས་གྲུབ་ཐམས་ཅད་ནི་སྒྲུབ་པ་
བོའི་སྐུ་དང་གསུང་དང་ཐུགས་ཏེ་སྒོ་གསུམ་ལ་དོན་དམ་པའི་མི་གནས་སོ། ། དེ་ཅིའི་ཕྱིར་ཞེ་ན་ཞེས་ཅེས་པའི་
དགོངས་པ་ནི་དོན་དམ་པ་ཆེན་པའི་ཕྱིར་ཞེས་པའོ། ། གཉིས་པ་ནི། འོན་ཀྱང་ནས་རྡོ་རྗེ་ལ་ནི་གནས་སོ་ཞེས་
196



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། }
པ་སྟེ། དོན་དམ་པར་མེད་པ་ཡིན་མོད་འོན་ཀྱང་ཀུན་རྫོབ་ཏུ་བཅོམ་ལྡན་འདས་དེ་བཞིན་གཤེགས་པ་ཐམས་
ཅད་སྔགས་ཀྱི་དངོས་གྲུབ་ཐམས་ཅད་ལ། སངས་རྒྱས་ཡོན་ཏན་གྱི་ཆོས་ཐམས་ཅད་བདག་གི་ལུས་དང་ང་ག་
དང་སེམས་རྡོ་རྗེ་ལ་ནི་བརྟེན་ནས་འབྱུང་ཞིང་གནས་པར་འགྱུར་རོ། ། གསུམ་པ་ནི། ལུས་དང་ནས་ངོ་བོ་ཉིད་
དག་པའི་ཕྱིར་ཞེས་པ་སྟེ། ལུས་དང་ངག་དང་སེམས་རྡོ་རྗེ་དེ་དེ་ལ་ཇི་སྐད་དུ་ཡོད་ཀྱང་དེ་ནི་དོན་དམ་པར་
འདོད་པའི་ཁམས་ན་མི་གནས་གཟུགས་ཀྱི་ཁམས་ན་མི་གནས་གཟུགས་མེད་པའི་ཁམས་ན་མི་གནས་ཤིང་།
དོན་དམ་པར་སེམས་ཀྱང་ལུས་པ་མི་གནས་ལུས་ཀྱང་སེམས་ལ་མི་གནས་ངག་ཀྱང་སེམས་ལ་མི་གནས་སེམས་ཀྱང་
ངག་ལ་མི་གནས་ཏེ། དེ་ཅིའི་ཕྱིར་ཞེ་ན། ནམ་མཁའ་ངོ་བོ་ཉིད་ཀྱིས་དག་པའི་ཕྱིར་རོ། ། གསུམ་པ་ཁྱད་པར་
དུ་རྡོ་རྗེ་འཆང་གི་དངོས་གྲུབ་ལ་ཞུས་ལན་མཛད་པ་ནི། དེ་ནས་དེ་བཞིན་གཤེགས་པ་ནས་གང་ན་ཡང་མི་གནས་
སོ་ཞེས་པ་སྟེ། དེ་ནས་འཁོར་དེ་རྣམས་ཀྱིས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རྡོ་
རྗེ་རྡོ་རྗེ་འཆང་ལ་འདི་སྐད་ཅེས་གསོལ་ཏོ། ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་ཆོས་རྡོ་རྗེ་
འཆང་ཉིད་གང་ན་གནས་གང་ནས་བྱུང་ལགས། དཔལ་རྡོ་རྗེ་སེམས་དཔས་བཀའ་སྩལ་བ། རང་གི་ལུས་དང་
ངག་དང་སེམས་རྡོ་རྗེ་ལས་བྱུང་སྟེ་འབྲས་བུའི་ས་ན་གནས་སོ། ། འཁོར་གྱི་བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱིས་གསོལ་བ། ལུས་ངག་སེམས་གསུམ་གྱི་ནང་ནས་རྩེ་བ་སེམས་དེ་གང་ན་གནས་
ལགས། བཀའ་སྩལ་བ། ནམ་མཁའ་སྟེ་རང་བཞིན་གྱིས་སྟོང་བ་ལ་གནས་སོ། ། གསོལ་བ། ནམ་མཁའ་ལྟ་
བུའི་རང་བཞིན་གྱིས་སྟོང་བ་དེ་གང་ལ་གནས་ལགས། བཀའ་སྩལ་བ། དེ་ནི་ངོ་བོ་ཉིད་ཀྱིས་གང་ན་ཡང་མི་
གནས་སོ། ། ལྔ་བ་དེ་ལྟར་བཤད་པས་ཐེ་ཚོམ་ཆོད་ནས་ཅིང་མི་སྨྲ་བ་ནི། དེ་ནས་སངས་རྒྱས་དང་ནས་འཁོད་
པར་གྱུར་ཏོ་ཞེས་པའི་བར་ཏེ། དེ་ནས་འཁོར་སངས་རྒྱས་དང་བྱང་ཆུབ་སེམས་དཔའ་དེ་དག་རྒྱུ་ལ་ངོ་མཚར་དུ་
གྱུར། འབྲས་བུ་ལ་རྨད་དུ་གྱུར་ནས་རང་གི་སེམས་ཀྱི་ཆོས་ཉིད་ལ་གནས་ནས་སྟོན་པས་གསུངས་པའི་དོན་ལ་
སེམས་ཤིང་། ཐེ་ཚོམ་མཆོད་ནས་ཅིང་མི་སྨྲ་བར་འཁོད་བར་གྱུར་ཏོ། གཉིས་པ་ནི། དེ་བཞིན་གཤེགས་པ་
ཐམས་ཅད་ནས་བཅོ་ལྔ་བའོ་ཞེས་པའི་བར་ཏེ། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་
བ་གསང་བ་འདུས་པ་ལས། སེམས་ཅན་ཐམས་ཅད་ཀྱི་སེམས་བདེན་པས་སྟོང་བའི་བདག་ཉིད་ཅན་ལས་འདའ་
བར་མི་བྱ་བའི་དམ་ཚིག་ནི་རྡོ་རྗེ་འཆང་ཆེན་པོའོ། ། རྡོ་རྗེ་འཆང་དེའི་སྙིང་པོ་དང་ནི་འཇིག་རྟེན་དང་འཇིག་
རྟེན་ལས་འདས་པའི་དངོས་གྲུབ་རྣམས་སོ། ། དེ་སྒྲུབ་པ་བོའི་རྒྱུད་ལ་རྡོ་རྗེ་སྟེ་རྒྱུན་ཆགས་པར་འབྱུང་བར་
བསྟན་པ་ཞེས་བྱ་བའི་ལེའུ་སྟེ་བཅོ་ལྔ་བའི་འགྲེལ་བའོ། །
197



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅུ་དྲུག་པ་དཀྱིལ་འཁོར་རྡོ་རྗེ་མངོན་པར་བྱང་ཆུབ་པའི་ལེའུས་བཤད་ཚུལ་ལ་གཉིས། ལེའུའི་གཞུང་
བཤད་པ་དང༌༑ ལེའུའི་མཚན་དོན་བཤད་པའོ། ། དང་པོ་ལ་གསུམ། དཀྱིལ་འཁོར་གྱི་དང༌། དངོས་གྲུབ་
ཀྱི་དང་། སྤྱོད་པའི་ཆོ་གའོ། ། དང་པོ་ལ་གཉིས། དཀྱིལ་འཁོར་ཉན་པའི་བསམ་པས་གསོལ་བ་གདབ་ཅིང་
མཆོད་པ་དང་
། གསོལ་བ་བཏབ་པའི་དོན་བཤད་པའོ། ། དང་པོ་ནི། དེ་ནས་བཅོམ་ལྡན་ནས་མཆོད་པར་
བྱས་སོ་ཞེས་པའི་བར་ཏེ། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་དགོངས་པ་གཅིག་
ཏུ་འདུས་པར་གྱུར་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རྡོ་རྗེ་
འཆང་ཆེན་པོ་དེ་བཞིན་གཤེགས་པ་ལ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རྡོ་
རྗེའི་དམ་ཚིག་ལེའུ་བཞི་བར་གསུངས་པའི་དེ་བཞིན་གཤེགས་པ་ཀུན་ཞི་བ་ཞེས་སོགས་ཀྱིས་གསོལ་བ་བཏབ་ནས།
དེ་ལ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་རིན་པོ་ཆེའི་མཆོད་པའི་ཚོགས་ཀྱིས་མཆོད་པར་བྱས་སོ། །
གཉིས་པ་ལ་གཉིས། དཀྱིལ་འཁོར་སོ་སོའི་དང་། ཐུན་མོང་བའི་ཆོ་གའོ། ། དང་པོ་ལ་གསུམ། སྐུ་དཀྱིལ་གྱི་
དང་། གསུང་དཀྱིལ་གྱི་དང་། ལྷ་ལྷག་མ་རྣམས་ཀྱི་ཆོ་གའོ། ། དང་པོ་ལ་བཞི། སྡུད་པ་བོའི་ཚིག་གིས་ཏིང་
ངེ་འཛིན་སྔོན་དུ་བཏང་ནས་དཀྱིལ་འཁོར་བཤད་པར་དམ་བཅའ་བ། དེ་ཉིད་བསྡུས་པའི་ཚོགས་རྟེན་གྱི་དཀྱིལ་
འཁོར་བྲི་བ། དེ་ལ་བརྟེན་པའི་ལྷ་ལུས་དང་ཡིད་ཀྱི་བྲིས་ཏེ་དགོད་པ། སྒྲུབ་ཅིང་མཆོད་པ་དོན་བསྡུ་དང་བཅས་
པའོ། ། དང་པོ་ནི། དེ་ནས་བཅོམ་ལྡན་ནས་རབ་ཏུ་བཤད་པར་བྱ་ཞེས་པ་སྟེ། དེ་ནས་བཅོམ་ལྡན་འདས་
ཕྱག་ན་རྡོ་རྗེ་དེ་བཞིན་གཤེགས་པ་རྡོ་རྗེ་སྟེ་སངས་རྒྱས་ཐམས་ཅད་ཀྱི་སྐུའི་དཀྱིལ་འཁོར་ཉོན་མོངས་པས་མི་
འཇིགས་ན་སེང་གེའི་དམ་ཚིག་གི་རྒྱལ་བོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། རྡོ་རྗེའི་སྐུ་རྣམ་
སྣང་གི་དཀྱིལ་འཁོར་འདི་སངས་རྒྱས་ཐམས་ཅད་དེ་སྒྲུབ་པ་བོ་རྣམས་ཀྱི་དགོངས་པ་སྒྲུབ་པ་ནི་ཉིད་ཀྱི་སྐུ་གསུང་
ཐུགས་རྡོ་རྗེ་ལས་བྱུང་ངོ༌། ། དེ་ནས་སྐུ་ཡི་དཀྱིལ་འཁོར་མཆོག་གི་རྣམ་སྣང་གི་དཀྱིལ་འཁོར་ཆེན་པོའོ། །
ཐུགས་ཀྱི་དཀྱིལ་འཁོར་རབ་འདྲ་བ་ནི་སྐུ་དཀྱིལ་དེ་ཡང་ལེའུ་བཞི་བར་བཤད་པའི་ཐུགས་དཀྱིལ་དང་འདྲ་
བའོ། ། དཀྱིལ་འཁོར་རྣམས་ནི་ཀུན་གྱི་མཆོག་ནི་དཀྱིལ་འཁོར་དེ་ནི་རྒྱུད་སྡེ་འོག་མའི་དཀྱིལ་འཁོར་ལས་
མཆོག་ཏུ་གྱུར་བ་སྟེ། དེ་ཉིད་ལེགས་པར་རབ་ཏུ་བཤད་པར་བྱའོ། །གཉིས་པ་ནི། ཁྲུ་ནི་བཅུ་དྲུག་ནས་ཆོ་
གས་བྲི་བར་བྱ་ཞེས་པ་སྟེ། དཀྱིལ་འཁོར་དེ་ནི་སོགས་རེ་རེ་ལ་ཁྲུ་བཞི་བཞི་སྟེ་ཁྱོན་ཁྲུ་ནི་བཅུ་དྲུག་གི་ཚད་དུ་བྱ་
ཞིང་། ཕྱི་དཀྱིལ་ནི་གྲུ་བཞི་ལྷམ་པ་རབ་ཏུ་མཛེས་པའོ། །དེས་སྒོ་བཞི་ལ་སོགས་པ་ཡང་མཚོན་ནོ། ། དཀྱིལ་
འཁོར་དེ་ནི་སངས་རྒྱས་ཀུན་གྱིས་སྔགས་པའི་དཀྱིལ་འཁོར་ཏེ། སྐུ་ཡི་རྡོ་རྗེ་རྣམ་སྣང་གཙོ་བོ་ཉིད་དུ་རབ་ཏུ་
198



༄༅! ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གནས་སོ། ། དཀྱིལ་འཁོར་དེའི་ནང་དུ་འཁོར་ནི་སྟེ་ཟླུམ་པོར་བསྐོར་བ་ལ་འཁོར་ལོའི་འཕྲེང་བས་བརྒྱན་པའི་
དཀྱིལ་འཁོར་ནང་མ་བྱའོ། ། རྡོ་རྗེའི་ཆོ་གས་བྲི་བར་བྱ་ནི། དེ་ཉིད་བསྡུས་པ་ནས་འབྱུང་བའི་ཐིག་གདབ་པའི་
ཆོ་གས་བྲི་བར་བྱའོ། ། གསུམ་པ་ནི། སྔགས་རྣམས་ཀུན་གྱི་ནས་སྒོར་བྲིའོ་ཞེས་ཏེ། སྔགས་རྣམས་ཀུན་གྱི་
གསང་བ་མཆོག་ནི་སྔགས་ཀྱི་ལྷའི་སྐུའོ། ། དེ་རྣམས་ཀྱི་དབུས་སུ་རྣམ་པར་སྣང་མཛད་གནས་པ་དེའི་ཕྱག་རྒྱ་རྡོ་
རྗེ་སྤྱན་མ་རྣམ་སྣང་བསྐྱེད་པའི་གནས་སུ་དགོད་པར་བྱ་ལ། མི་བསྐྱོད་ལ་སོགས་པ་འང་ཤར་ལ་སོགས་པའི་
གནས་སུ་བྲིའོ། ། སྐུ་གསུང་ཐུགས་ཀྱི་རྡོ་རྗེ་མཆོག་གྲོ་རྣམས་ཀུན་ཏུ་དགོད་པར་བྱ་ཞིང་། ལྷ་མོ་ལྔ་སྟེ་ཤར་ལྷོ་ལ་
སོགས་པའི་མཚམས་སུ་རེག་རྡོ་རྗེ་མ་ལ་སོགས་པ་རྣམས་དགོད་པའོ། ། སྟོབས་ནི་ཕ་རོལ་གནོན་པའི་ཁྲོ་བོ་
རྣམས་ཀྱང་སྒོར་བྲིའོ་ནི་གཤིན་རྗེ་གཤེད་ལ་སོགས་པ་བཞི་ སྒོ་དང་ གཞན་ དྲུག་ མཚམས་དང་ སྟེང་འོག་ཏུ་
བྲིའོ། ། ཤུགས་བསྟན་རྡོ་རྗེ་མ་བཞི་དང་སེམས་དཔའ་རྣམས་ཀྱང་རང་རང་གི་གནས་སུ་བྲི་བར་བྱའོ། ། བཞི་
བ་ནི། རྡོ་རྗེ་གསང་བ་ནས་སྐུའི་དཀྱིལ་འཁོར་ཞེས་པ་སྟེ། རྡོ་རྗེ་གསང་བ་སྟེ་རྡོ་རྗེ་པདྨ་མཉམ་པར་སྦྱོར་བའི་
རང་གི་ཕྱག་རྒྱ་དང་བཅས་པ་རབ་ཏུ་བསྒོམས་པའི་སྒོ་ནས་མཆོད་པ་སྔགས་ཀྱི་ཆོ་ག་ཤེས་པ་ཡིས་བྱའོ། ། འདི་ནི་
སྔགས་རྣམས་ཏེ་སྒྲུབ་པ་བོ་ཐམས་ཅད་ཀྱི་གསང་མཆོད་བྱེད་པའི་དམ་ཚིག་ཤིན་ཏུ་འདའ་དཀའ་བའོ། །
གཤང་དང་གཅི་བ་ལ་སོགས་པ་ནི་བདུད་རྩི་ ལྔ་སྟེ། དེ་ནི་ སྐུ་དཀྱིལ་འདིར་བྱེ་བྲག་ ཏུ་ནི་ངེས་པར་དབུལ་
བའོ། ། བདུད་རྩི་ལྔ་བཟའ་བ་འདི་ནི་སྐུ་དཀྱིལ་གྱི་སྔགས་ཀྱི་སྒྲུབ་པ་བོ་རྣམས་ཐམས་ཅད་ཀྱི་སྐུ་ཡི་རྡོ་རྗེ་ལས་
བྱང་བའི་དམ་ཚིག་གོ། འདི་ནི་དེ་བཞིན་གཤེགས་པ་ཐམས་ཅད་ཀྱི་སྐུའི་དཀྱིལ་འཁོར་རོ། ། གཉིས་པ་གསུང་
དཀྱིལ་ལ་བཞི། སྡུད་པ་བོའི་ཚིག་གིས་ཏིང་ངེ་འཛིན་སྔོན་དུ་བཏང་ནས་དཀྱིལ་འཁོར་བཤད་པར་དམ་བཅའ་
བ། རྟེན་གྱི་དཀྱིལ་འཁོར་རྫོགས་པར་བྲི་བ། དེར་ལུས་དང་ཡིད་ཀྱིས་ལྷ་དགོད་པ། སྒྲུབ་ཅིང་མཆོད་པ་དོན་
བསྡུདང་བཅས་པོའོ། ། དང་པོ་ནི། དེ་ནས་བཅོམ་ལྡན་ནས་རབ་ཏུ་བཤད་པར་བྱ་ཞེས་པ་སྟེ། དེ་ནས་
བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་དམ་ཚིག་སྤྲིན་ཞེས་པ་ནི་འོད་པག་མེད་ཀྱི་
དཀྱིལ་འཁོར་བ་རྣམས་སོ། ། བཀོད་པ་དེ་སྟོན་པར་དགོངས་པའི་ཏིང་ངེ་འཛིན་ལ་སྙོམས་པར་ཞུགས་ནས།
གསུང་རྡོ་རྗེ་འོད་དཔག་མེད་ཀྱི་དཀྱིལ་འཁོར་གྱི་གསང་བ་འདི་ཉིད་ཀྱི་སྐུ་གསུང་ཐུགས་རྡོ་རྗེ་ལས་བྱུང་ངོ་། ། དེ་
ནས་གསུང་གི་དཀྱིལ་འཁོར་མཆོག་ཐུགས་ཀྱི་དཀྱིལ་འཁོར་རབ་འདྲ་བ་དཀྱིལ་འཁོར་རྣམས་ནི་ཀུན་གྱི་མཆོག་དེ་
ལེགས་པར་རབ་ཏུ་བཤད་པར་བྱ་བ་ནི་སྔར་ལྟར་རོ། ། གཉིས་པ་ནི། ཁྲུ་ནི་ཉི་ཤུ་ནས་ཀུན་ཏུ་བྲི་བར་བྱ་ཞེས་པ་
སྟེ། ངོས་བཞི་རེ་རེར་ཁྲུ་ནི་ལྔ་ལྔ་སྟེ་ཉི་ཤུའི་ཚད་དུ་བྱ་ཞིང༌། ཕྱི་དཀྱིལ་གྲུ་བཞི་ལྷམ་པ་ཆོ་ག་སྔར་བཤད་པ་
199



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞིན་དང་། གྲུ་བཞི་པ་ལ་སྒོ་བཞི་པར་རྡོ་རྗེ་སྟེ་དཀྱིལ་འཁོར་བསྒོམས་པས་ཐིག་གདབ་པར་བྱའོ། ། དེའི་
དབུས་སུ་འཁོར་ལོ་ཆེན་པོ་ནི་དཀྱིལ་འཁོར་ནང་མ་ཟླུམ་པོར་བྲི་བར་བྱ་སྟེ་པདྨས་བརྒྱད་པར་བྱའོ། ། གསུམ་པ་
ནི། མདོ་རུ་ཕྱག་རྒྱ་ནས་དགོང་བར་བྱ་ཞེས་སྟེ། མདོ་རུ་ནི་བསྡུས་ཏེ་བསྟན་ན་གསུང་དཀྱིལ་དེར་ལྷ་རྣམས་ཀྱི་
ཕྱག་རྒྱ་ཐམས་ཅད་ནི་ཆོ་ག་བཞིན་དུ་རྫོགས་པར་བྲི་བར་བྱ་ལ། གོས་དཀར་པོ་དང་བྲིས་པའི་ཚེ་དཔག་མེད་ཀྱི་སྐུ་
ཕྱག་རྒྱ་ཆེན་པོ་ནི་དཀྱིལ་འཁོར་དེ་ཡི་དབུས་སུ་བཞག་པར་བྱའོ། ། རྡོ་རྗེའི་གནས་མཆོག་སྐུ་དང་ཐུགས་ཀྱི་
དཀྱིལ་འཁོར་དེ་ཉིད་དུ་བཀོད་པའི་ལྷ་ཐམས་ཅད་ཀྱང་གསུང་དཀྱིལ་དུ་ཡོངས་སུ་དགོད་པར་བྱའོ། ། བཞི་བ་
ནི། ཡོངས་སུ་གསལ་བར་ནས་གསུང་གི་དཀྱིལ་འཁོར་ཞེས་བས་ཏེ། རྒྱུད་ལས་བཤད་པའི་ཆོ་ག་བཞིན་དུ་
དཀྱིལ་འཁོར་དམ་པ་ཡོངས་སུ་གསལ་བར་བསྒྲུབས་པར་བྱས་ནས་ནི། དེ་ནས་དབང་པོ་གཉིས་མཉམ་པར་སྦྱོར་
བའི་གསང་པའི་མཆོད་པ་སོགས་མཆོད་པ་རྣམས་བྱའོ། ། དེ་ལྟར་བྱས་ན་འོན་ཀྱང་རྡོ་རྗེ་ཅན་དཀྱིལ་འཁོར་
བའི་ལྷ་དག་མཉེས་པར་འགྱུར་རོ། ། གཤང་གཅི་ཁུ་བའི་དམ་ཚིག་གིས་ཏེ་བདུད་རྩི་རྣམ་པ་ལྔས་མཆོད་ན་
འདོད་པའི་དངོས་གྲུབ་ཐོབ་པར་འགྱུར་རོ། ། འདི་ནི་སངས་རྒྱས་ཐམས་ཅད་གྱི་མཆོད་པའི་དམ་ཚིག་ཤིན་ཏུ་
འདའ་དཀའ་བའོ། ། དེ་བཞིན་གཤེགས་པ་ཐམས་ཅད་ཀྱིས་བསྔགས་པའི་གསུང་གི་དཀྱིལ་འཁོར་རོ། །
གསུམ་པ་ལྷ་ལྷག་མའི་ཆོ་ག་ལ་གཉིས། སྡུད་པ་པོའི་ཚིག་གིས་ཆོ་ག་ལྷག་མ་གསུངས་པའི་མཚམས་སྦྱར་བ་དང་།
གཙོ་བོ་འཕོ་ཚུལ་དོན་བསྡུ་དང་བཅས་པའོ། ། དང་པོ་ནི། དེ་ནས་བཅོམ་ལྡན་འདས་རྡོ་རྗེ་ལས་བྱུང་ངོ་ཞེས་
པ་སྟེ། དེ་ནས་བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་ཀུན་ནས་ཏེ་སྒོ་སྣ་ཚོགས་ནས་འདོང་དོན་
ཆར་དུ་འབེབས་པའི་སྤྲིན་དེ་བཞིན་གཤེགས་པ་རྣམས་ཀྱི་ཚོགས་སོ། ། དེའི་རྡོ་རྗེ་ནི་ལྷ་སོ་སོའི་དཀྱིལ་འཁོར་ཏེ་
དེ་སྟོན་པའི་ཏིང་ངེ་འཛིན་ལ་སྙོམས་པར་ཞུགས་ནས། སྣོད་མིན་ལ་རབ་ཏུ་གསང་བའི་དཀྱིལ་འཁོར་གསང་བ་
ཆེན་པོ་སྟོན་པའི་གསུང་འདི་ཉིད་ཀྱི་སྐུ་གསུང་ཐུགས་རྡོ་རྗེ་ལས་བྱུང་ངོ༌། ། གཉིས་པ་ནི། རྡོ་རྗེ་འཛིན་མཆོག་
ནས་རབ་ཏུ་གསང་བའོ་ཞེས་པ་སྟེ། རྡོ་རྗེ་འཛིན་མཆོག་གང་མིན་པའི་གཟུགས་ནི་དབུས་སུ་ལེགས་པར་བྲིས་པ་
དེ་ཡི་དཀྱིལ་འཁོར་གནས་སུ་འགྱུར་ཞེས་པ་ནི། ལྷ་ལྷག་མ་གང་ཡིན་པའི་སྐུ་དཀྱིལ་གྱི་དབུས་སུ་བྲིས་ནས་བཞག་
པ་དེ་ནི་ལྷ་དེ་དང་དེ་ཡི་དཀྱིལ་འཁོར་དུ་འགྱུར་ཏེ། རིན་འབྱུང་ནས་གནོད་མཛེས་ཀྱི་དཀྱིལ་འཁོར་ཞེས་པའི་
བར་འགྱུར་རོ། ། ལྷ་དེ་རྣམས་ཀྱང་སྐུ་གསུང་ཐུགས་ཀྱི་གསང་བ་ལས་བྱུང་བའི་བདག་ཉིད་ཅན་ནོ། ། འདི་ནི་
དེ་བཞིན་གཤེགས་པ་མི་བསྐྱོད་པ་ལ་སོགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་བཞུགས་གནས་ཡེ་
ཤེས་ཏེ་ཐིག་གདབ་པ་ལ་སོགས་པའི་ཆོ་གའི་གསང་བ་ཡིན་ཏེ་རབ་ཏུ་གསང་བའི་མན་ངག་གི་མཆོག་གོ །།
200



༄༅། །འདུས་པའི་རྩ་རྒྱུད་ཀྱི་ཊིཀྵ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གཉིས་པ་ཐུན་མོང་བའི་ཆོ་ག་ལ་གཉིས། སློབ་དཔོན་གྱི་ལས་ཀྱི་ཆོ་ག་དང་། སློབ་མ་གཞུག་པ་ལ་སོགས་པའི་ཆོ་
གའོ། ། དང་པོ་ལ་བཞི། དཀྱིལ་འཁོར་བྲི་སྒྲུབ་ཀྱི་དང་། བགེགས་བཟློག་པ་དང་། བུམ་པའི་དང་། སྦྱིན་
སྲེག་གི་ཆོ་གའོ། །དང་པོ་ལ་གཉིས། ཕྱག་རྒྱ་དང་བཅས་པའི་དཀྱིལ་འཁོར་བྲི་སྒྲུབ་སྤྱིར་བསྟན་པ་དང་
ཕྱག་རྒྱ་དང་བྲལ་བའི་ཆོ་གའི་དམིགས་བསལ་ལོ། ། དང་པོ་ལ་གཉིས། དཀྱིལ་འཁོར་བྲི་བ་དང་། སྒྲུབ་ཅིང་
མཆོད་པའོ། ། དང་པོ་ལ་གཉིས། ཐིག་འདེབས་པ་དང་ཚོན་དགྱེས་པའི་སྔགས་བསྟན་པ་དང་། དེའི་གྲོགག་
ཕྱག་རྒྱ་འདུ་བྱ་བའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས་དགྱེ་བ་དག་ཞེས་པ་སྟེ། དེ་ནས་ཕྱག་ན་རྡོ་རྗེ་དེ་
བཞིན་གཤེགས་པ་དཀྱིལ་འཁོར་ཐམས་ཅད་ཀྱི་འཁོར་ལོ་ནི་མི་བསྐྱོད་པ་ལ་སོགས་པའི་རྟེན་གྱི་དཀྱིལ་འཁོར་ཏེ།
དེ་འབྱུང་བར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་དཀྱིལ་འཁོར་དེ་དག་ཐམས་ཅད་ཀྱི་
སྐུ་གསུང་ཐུགས་ཀྱི་རྡོ་རྗེའི་གསང་བའི་ངོ་བོ་ཉིད་འདི། ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་བྱུང་ངོ༌། ། དེ་ལ་
འཆད་པའི་འབྲུ་གསུམ་པོ་འདི་ནི་རྡོ་རྗེ་སྟེ་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་སྔགས་ཀྱི་སྙིང་པོ་
དཀྱིལ་འཁོར་གྱི་ཐིག་གདབ་པའི་ཡི་གེ་སྟེ་མི་འགྱུར་བའི་གནས་རྣམས་སོ། ། དེ་གང་ན་ཨོཾ་ཨཱཿ ཧཱུཾ། རྡོ་རྗེ་ནི་མི་
བསྐྱོད་པ་ལ་སོགས་པ་རིགས་ལྔ་རེ། དེའི་ཁ་དོག་ཅན་གྱི་ཐིག་སྐུད་ལྔ་བ་ལྔའི་ཐིག་ནི་གདབ་པ་དང་། ཚོན་རྩི་སྣ་
ལྔ་དག་ནི་དགྱེ་བར་བྱེད་པ་དག་འབྲུ་གསུམ་གྱི་སྒོ་ནས་བྱའོ། ། གཉིས་པ་ལ་བཞི། བདེ་བ་ཆེན་པོ་ལས་ཕྱིར་
ཕྱོགས་པའི་རྒྱུ་ལ་བརྟེན་ནས་དཀྱིལ་འཁོར་བྲི་བ་དགག་པ། དེས་ན་ཕྱག་རྒྱ་མ་དང་བཅས་ཏེ་དཀྱིལ་འཁོར་བྲི་
ཚུལ་སྤྱིར་བསྟན་པ། ཕྱག་རྒྱུའི་རིགས་ཀྱི་དབྱེ་བས་ཕྱེ་བའི་ཆོ་ག དེ་ལྟར་བྱས་པའི་ཕན་ཡོན་ནོ། ། དང་པོ་ནི།
སྔགས་ཀྱི་ནས་རྙེད་པར་དཀའ་ཞེས་པ་སྟེ། དེ་ཉིད་བསྡུས་པ་སོགས་ནས་འབྱུང་བ་ལྟར་ཕྱག་རྒྱ་མ་དང་བྲལ་བའི་
སྔགས་ཀྱི་སེམས་པས་དཀྱིལ་འཁོར་བྲི་བར་མི་བྱ་སྟེ། བདེ་ཆེན་གྱི་རྒྱུ་ཕྱག་རྒྱ་དང་བྲལ་བས་དེ་ལྟར་བྱས་ན་བྱང་
ཆུབ་ཟུང་འཇུག་གི་གོ་འཕང་མྱུར་དུ་རྙེད་པར་དགའོ། །གཉིས་པ་ནི། དེ་བས་དམ་ཚིག་ནས་རྣམ་པར་བརྟག་
ཅེས་པ་སྟེ། རྒྱུ་མཚན་དེ་བས་ན་བསྐྱེད་རིམ་པས་དཀྱིལ་འཁོར་འབྲི་ན་དེའི་དམ་ཚིག་གི་ཚུལ་ཤེས་པའི་སྒོ་ནས་བྲི་
བར་བྱ་དགོས་སོ། ། དེ་ལ་དམ་ཚིག་ནི་རིགས་ངན་གྱི་བུ་མོ་ལ་སོགས་པའི་ཕྱག་རྒྱུ་མའོ། ། དེའི་ཚུལ་ནི་རིག་མ་
འདུ་བྱ་བ་སྟེ་དེ་ལྟར་ཤེས་པས། སྔགས་ཀྱི་ལྷ་རྣམས་ཕབ་ནས་སུ་ནི་སྒྲུབ་པ་བོའི་ལྷ་སྟེ་ཕྱག་རྒྱ་མོ་རང་གི་མདུན་དུ་
ཕབ་ནས་བཞག་ སྟེ་ སྒྲུབ་ གྲོགས་བྱའོ། ། རིག་མའི་ལུས་བྱིན་གྱིས་བརླབས་པ་ནི་དེའི་ལུས་ལ་རིགས་ལྔར་
གཏོགས་པའི་ལྷ་དགོད་པའོ། ། འགོད་པའི་གནས་སམ་གཞི་ཕྱག་རྒྱ་མ་དེ་ལྔར་བསྒོམས་ལ་སྐུའི་དཀྱིལ་འཁོར་
ལ་སོགས་པ་རྣམས་ཀྱི་ཐིག་གདབ་པ་ལ་སོགས་པའི་རིམ་གྱིས་རྣམ་པར་བརྟག་པ་སྟེ་བསྒྲུབ་པར་བྱའོ། ། གསུམ་
20f



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ་ནི། རྒྱུ་ཆེན་རྣམ་པར་ནས་རྨད་དུ་བྱུང་བའོ་ཞེས་པ་སྟེ། དེ་ནས་རྒྱ་ཆེན་རྣམ་པར་སྣང་མཛད་དང་ཞེས་པ་ནི་
སྐུའི་དཀྱིལ་འཁོར་འབྲི་བ་ན་རྣམ་སྣང་གི་རྣལ་འབྱོར་དང་ལྡན་པས་རང་གི་ཕྱག་རྒྱ་མ་བཙོ་བླག་མཁན་གྱི་བུ་མོ་
རིགས་གཞན་ལ་ལྟོས་ཏེ་ཡང་ན་དེ་སངས་རྒྱས་སྤྱན་མོ་ཉིད་དུ་ནི་བསྐྱེད་པར་བྱས་ནས། དེར་ཡེ་ཤེས་པ་དབབ་སྡེ་
དེ་དང་ལྷན་ཅིག་ཐིག་གདབ་པ་ལ་སོགས་པར་བྱའོ། ། དེ་ནི་སྐུ་སྟེ་རྣམ་སྣང་གི་དཀྱིལ་འཁོར་བའི་གནས་ཡིད་དུ་
འོང་བའི་འབྲས་བུ་སྟེར་བའོ། ། དེ་ལྟར་བྱས་པས་རྡོ་རྗེའི་སྐུ་སྟེ་སྐུ་རྡོ་རྗེ་ཡི་ཡོན་ཏན་གཟུགས་ཀྱི་བཀོད་པ་སྣ་
ཚོགས་སྟོན་ནུས་པ་འཐོབ་པར་འགྱུར་རོ། ། ཡང༌། སྔགས་པས་རྡོ་རྗེ་ཆོས་ཀྱི་རྒྱལ་བོ་ཆེན་པོ་སྣང་མཐའ་
བསྒོམས་ལ་རང་གི་ཆོས་མོས་གར་མཁན་གྱི་བུ་མོ་གོས་དཀར་མོར་བསྐྱེད་དེ། དེ་ལ་ཡེ་ཤེས་པ་དབབ་པར་བྱ་ཞིང་
བྱས་ནས་ལྷན་ཅིག་གསུང་གི་དཀྱིལ་འཁོར་བྲི་བར་བྱའོ། ། རིམ་པ་འདི་ནི་སྔགས་རྣམས་ཏེ་པདྨའི་རིགས་དང་
ལྡན་པ་ཐམས་ཅད་གྱི་གསང་བ་རབ་ཏུ་རྟག་པ་སྟེ་ཐོག་མ་མེད་པ་ནས་མན་ངག་ཏུ་བརྒྱུད་པ་ཡིན་ནོ། ། ཡང་
རང་ཉིད་རྡོ་རྗེ་སེམས་དཔའ་རྒྱལ་བོ་ཆེ་སྟེ་མི་བསྐྱོད་པའི་སྐུར་བསྒོམས་ནས། རང་གི་ཕྱག་རྒྱ་རིགས་ངན་གྱི་བུ་མོ་
མཱ་མ་ཀཱིར་བསྐྱེད་དེ། ཡེ་ཤེས་པ་དབབ་པར་བྱས་ནས་ཐུགས་ཀྱི་དཀྱིལ་འཁོར་བྲི་བར་བྱའོ། །འདི་ནི་སྔགས་
རྣམས་ཏེ་རྡོ་རྗེའི་རིགས་ཅན་གྱི་སྒྲུབ་པ་བོ་ཐམས་ཅད་ཀྱི་གསང་བ་རྨད་དུ་བྱུང་བ་རྡོ་རྗེ་འཆང་ནས་རིམ་གྱིས་
བརྒྱུད་པའོ། ། བཞི་བ་ནི། དེ་ལྟར་བྱས་ན་ནས་མཆོག་ཀྱང་སྩོལ་ཞེས་པ་སྟེ། རིག་མ་དང་ལྷན་ཅིག་དེ་ལྟར་
བྱས་ན་བྱིན་གྱིས་རློབ་ཅིང་ཡིད་ལ་དབང་ཐོབ་པའི་སངས་རྒྱས་བྱང་སེམས་རྣམས་ཀྱི་གནས་དེར་གཤེགས་ཏེ་རབ་
ཏུ་དགྱེས་པར་ནས་ནི། གསང་བའི་དཀྱིལ་འཁོར་དག་འབྲི་བ་ལ་དངོས་གྲུབ་མཆོག་ཀྱང་སྩོལ་བར་མཛད་
དོ། ། གཉིས་པ་སྒྲུབ་ཅིང་མཆོད་པ་ལ་གསུམ། དམ་ཚིག་གི་དཀྱིལ་འཁོར་རྫོགས་པར་བྱས་ནས་ཡེ་ཤེས་པ་སྤྱན་
དྲངས་ཏེ་བསྟིམ་པ། ཕྱི་དཀྱིལ་གྱི་ལྔ་ལ་མཆོད་པ། ལུས་དཀྱིལ་ལ་མཆོད་པའོ། ། དང་པོ་ནི། འདི་སྐད་ཀྱང་
ནས་མཆོད་པར་བྱ་ཞེས་པ་སྟེ། འདི་སྐད་ཀྱང་གསུངས་སོ། ། གང་ན་ཇི་སྐད་བཤད་པའི་སྔགས་ཀྱི་སེམས་པས་
དཀྱིལ་འཁོར་རྫོགས་པར་བྱས་ནས་བྱ་བ་ནི། རྡོ་རྗེ་སྟེ་དེ་བཞིན་གཤེགས་པའི་གསང་བ་རྨད་དུ་བྱུང་བ་ཆེན་པོ་ཁྲོ་
བོའི་རྒྱལ་བོ་གནོད་མཛེས་མདུན་དུ་བཀུག་སྟེ་བཀའ་ནོད་པ་ལ། རྒྱལ་བ་རྣམས་འབྱོན་པར་བསྐུལ་ཅིག་ཅེས་
བསྒོས་པས་དེས་སངས་རྒྱས་ཐམས་ཅད་ཀྱི་ཡེ་ཤེས་པ་རྣམས་ལྷ་སོ་གཉིས་སུ་འདུས་པ་ཆུར་བཀུག་ནས། རང་
རང་གི་དམ་ཚིག་པ་རྣམས་ལ་བསྟིམས་ནས་མཆོད་པར་བྱའོ། །གཉིས་པ་ནི། རྡོ་རྗེ་དྲི་མེད་ནས་ཐོབ་པར་བྱེད་
ཅེས་པ་སྟེ། རྡོ་རྗེ་དྲི་མེད་གསུམ་དག་གི་ནི་རྡོ་རྗེ་གསུམ་གྱིས་བསྡུས་པའི་ལྷ་རྣམས་སོ། ། དམ་ཚིག་ནི་རྡོ་རྗེ་མ་
རྣམས་ཏེ་དེ་རྣམས་ཀྱིས་མཆོད་པ་དུ་མ་གསུམ་དུའམ་ཐུན་གསུམ་དུ་མཆོད་པར་བྱའོ། ། རྡོ་རྗེ་གསུམ་ནི་དུས་
202



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། ། །
གསུམ་གྱི་རྒྱལ་བ་རྣམས་ཏེ་དེའི་སྦྱོར་བ་ནི་དེ་ཐམས་ཅད་ལྔ་སོ་གཉིས་འདུས་པའི་ཚུལ་གྱིས་མཆོད་པར་བྱའོ། །
དེ་ལྟར་བྱས་པས་སྔགས་ཀྱི་དངོས་གྲུབ་རྣམས་ཐོབ་པར་བྱེད་དོ། ། གསུམ་པ་ནི། འདི་སྐད་ནས་རྫོགས་བྱེད་
པའོ་ཞེས་པ་སྟེ། འདི་སྐད་ཀྱང་གསུངས་སོ། ། གང་ན་སྔགས་རྣམས་ཏེ་སྔགས་པ་དེར་འདུས་པ་ཐམས་ཅད་
ཉིད་ལ་ཡང་རྨད་དུ་བྱུང་བ་ནང་གི་གཏོར་མ་དབུལ་བར་བྱ་བ་ནི་ཚོགས་ཀྱི་མཆོད་པ་བྱ་བ་སྟེ། དེ་ཡང་གཤང་
དང་གཅི་བ་དང་ཤ་དང་འབྲུ་མར་དང་སེམས་ལས་བྱུང་བའི་ཙན་དན་ཏེ་ལྔ་ནི་འདོད་ཡོན་ལྔ་སྤྱི་དང་། ཕྱག་རྒྱའི་
འདོད་ཡོན་ལྔའོ། ། །ཁུ་བ་ནི་འདིར་ཚོང་སྟེ་དེ་དག་གིས་སྔགས་རྣམས་ཀུན་ཚིམ་པར་འགྱུར་རབ་ཀུན་དུ་བཤད་
པ་ནི་སྒྲུབ་པ་བོ་རྣམས་ནི་ནང་གི་གཏོར་མས་ཚིམ་པའོ། ། འདི་ནི་མི་འདའ་བའི་དམ་ཚིག་མཆོག་ཡིན་ཏེ་སངས་
རྒྱས་སྔགས་པ་དེ་རྣམས་ཀྱི་བྱང་ཆུབ་ཀྱི་སེམས་དཀར་པོ་རྫོགས་ཤིང་འཕེལ་བར་བྱེད་དོ། ། གཉིས་པ་དམིགས་
བསལ་ལ་གཉིས། སློབ་དཔོན་དང་སྒྲུབ་གྲོགས་ལྷར་བསྐྱེད་པ་དང་། ཚོན་རྩི་བྱིན་གྱིས་བརླབས་ཏེ་གདབ་ཅིང་
དགྱེ་བའོ། ། དང་པོ་ནི། ཐིག་གདབ་ནས་བསྒོམ་པར་བྱ་ཞེས་པ་སྟེ། དཀྱིལ་འཁོར་གྱི་ཐེག་གདབ་པའི་ཆོ་ག་
འདི་ཕྱག་རྒྱ་མ་མེད་པར་བདག་ཉིད་གཅིག་བུ་གང་གི་ཚེ་སྦྱོང་བ་ན། སྐུ་དཀྱིལ་ལ་སློབ་དཔོན་བདག་ཉིད་རྣམ་
པར་སྣང་མཛད་དུ་བསྒོམས་ནས་སུ། སློབ་མ་རྡོ་རྗེ་སེམས་དཔའ་སྟེ་མི་བསྐྱོད་པར་རབ་ཏུ་བསྒོམ་མོ། ། ཡང་ན་
སློབ་མ་རྡོ་རྗེ་མི་འཆི་སྟེ་བདུད་རྩི་འཁྱིལ་བར་གྲགས་པའི་རྡོ་རྗེ་འོད་པོ་ཆེ་སངས་རྒྱས་ཀུན་གྱིས་བསྟེན་ཅིང་
བསྔགས་པ་དེ་ལས་གྱི་གོ་འཕང་གི་གནས་སུ་བསྒོམ་པར་བྱའོ། ། དེ་བཞིན་དུ་གསུང་དཀྱིལ་ལ་རང་ཉིད་སྣང་
མཐར་བསྒོམ་པར་བྱ་བ་སོགས་རིགས་འགྲེའོ། ། གཉིས་པ་ནི། སངས་རྒྱས་རྒྱལ་ཆེན་ནས་བྱང་ཆུབ་དམ་པ་
ཡིན་ཞེས་པ་སྟེ། སངས་རྒྱས་རྒྱལ་ཆེན་ལྔ་ནི་མི་བསྐྱོད་པ་ལ་སོགས་པ་རྣམས་སོ། ། དེ་དག་ནི་ལག་པའི་རྡོ་རྗེའི་
ཐིག་སྐུད་དག་ལ་དགོད་པར་བྱ་སྟེ། དེ་ཡང་སྟ་གོན་གྱི་ལྷའི་ཐུགས་ག་ནས་ཡེ་ཤེས་རིགས་ལྔའི་མདོག་ཅན་གྱི་ཧཱུྃ་ཨོཾ་
སོགས་ཀྱི་རྣམ་པར་ཐིག་སྐུད་ལ་གཞུག་ པའོ། ། འདི་ནི་སངས་ རྒྱས་ ཐམས་ ཅད་ཀྱི་གསང་བ་རྨད་དུ་བྱུང་
བའོ། ། ཚོན་རེ་རེར་ཡང་རིགས་ལྔའི་རང་བཞིན་གྱིས་རྣམ་པ་ཉི་ཤུ་རྩ་ལྔར་ཕྱེ་བའི་ཚོན་རྩི་དག་ཀྱང་རིགས་ལྔའི་
བདག་ཉིད་ཅན་དུ་རྣམ་པར་བསྒོམ་པར་བྱའོ། ། ཆོ་ག་འདི་ནི་སངས་རྒྱས་ཐམས་ཅད་ཀྱི་གསང་བ་བྱང་ཆུབ་སྟེ་
འགྲོད་པ་དམ་པ་ཡིན་ནོ། ། གཉིས་པ་ནི། སྔགས་རྣམས་ཐམས་ཅད་ནས་བྱིན་རློབ་མཛད་ཅེས་པ་སྟེ། དཀྱིལ་
འཁོར་འབྲི་བའི་ཚེ་བགེགས་བྱུང་ན། སྔགས་རྣམས་ཏེ་ལྷ་ཐམས་ཅད་བསྲུང་བའི་ཆེད་དུ་ཉིད་ལ་ཡང་རྡོ་རྗེ་ཧཱུཾ་ནི་
སྐབས་འདིར་གཤིན་རྗེ་གཤེད་བསྒོམ་པར་བྱའོ། ། ཇི་ལྟར་ན་སྐུ་དང་གསུང་དང་ཐུགས་ཀྱི་དམ་ཚིག་མཆོག་སྟེ།
དེ་གསུམ་གྱི་སྒོ་ནས་ཕྱི་ནང་གནོད་པ་ཞི་བར་བྱ་ལ། རང་གི་ནས་ལྔ་བོ་དག་ཏུ་གཤིན་རྗེ་གཤེད་བསྒོམ་པར་
203



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱའོ། ། དེ་ལྟར་རྟག་ཏུ་བྱས་ན་ནི་རྡོ་རྗེ་མི་ཕྱེད་གསུམ་གྱི་བདག་ཉིད་ཅན་ལས་སྐྱེས་པ་སྟེ་བྱུང་བའང་འཇིགས་
ཤིང་སྐྲག་ནས། རྡོ་རྗེ་སེམས་དཔའ་བློ་ལྡན་པ་སྟེ་སྒྲུབ་པ་བོའི་དཀྱིལ་འཁོར་གྱི་ལས་ལ་མི་གནོད་ཅིང་བྱིན་གྱིས་
རློབ་པ་སྟེ་ཕན་འདོགས་པར་མཛད་དོ། ། གསུམ་པ་ནི། རྡོ་རྗེ་བུམ་པ་ནས་བརྟག་པར་བྱ་ཞེས་པ་སྟེ། རྡོ་རྗེ་
བུམ་པ་བཞག་པ་ནི་རྣམ་རྒྱལ་དང་ལས་བུམ་སོགས་དགོད་པར་བྱ་སྟེ། སྔགས་ཀྱི་རྣམ་གཞག་སྟོན་པའི་དོན་གྱི་
བདག་པོ་སྟེ། དེ་ཉིད་བསྡུས་པ་ལ་སོགས་པའི་རྒྱུད་ལ་མཁས་པས་བུམ་པ་དགོད་པའི་གནས་དང་དེའི་རྫས་ལ་
སོགས་པའི་ཁྱད་པར་ཤེས་པར་བྱའོ། ། རྡོ་རྗེ་སེམས་དཔའི་ཏིང་ངེ་འཛིན་ལ་གནས་པ་ནི་སློབ་དཔོན་ཏེ། དེས་
བརྟན་པའི་བློས་ནི་བུམ་པ་དགོད་པ་སོགས་བརྟག་པ་སྟེ་བསམ་པའོ། ། བཞི་བ་ལ་གཉིས། གཉིས་ཀའི་རྒྱུད་
ལས་གསུངས་པའི་ཆོ་གས་ནང་དང་ཕྱིའི་ཟས་ཀྱི་སྦྱིན་སྲེག་གི་རིམ་པ་ཇི་ལྟར་བྱ་བ་དང་། སྙོམས་པར་འཇུག་པ་ལ་
གནས་པས་ནང་དང་ཟས་ཀྱི་སྦྱིན་སྲེག་གཉིས་སྤེལ་ཏེ་བྱ་བའོ། ། དང་པོ་ནི། དངོས་གྲུབ་ཀུན་ནས་དབབ་པར་
བྱ་ཞེས་པ་སྟེ་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཀུན་གྱི་འབྲས་བུ་འདོད་པའི་སྔགས་ཤེས་
པས་ནི་སྦྱིན་སྲེག་བྱའོ། ། དེ་ལ་ནང་གི་སྦྱིན་སྲེག་བྱ་བ་ནི། གཤང་བ་ནི་ཟས་སོ། ། གཅི་བ་ནི་ཚོད་མའོ། །
འབྲུ་མར་ནི་ཆང་ངོ༌། ། ཤ་ལ་སོགས་པ་བྱིན་གྱིས་བརླབས་ནས་ལུས་དཀྱིལ་གྱི་ལྷ་རྣམས་ལ་སྦྱིན་སྲེག་ཏུ་ནི་དབུལ་
བར་བྱའོ། ། རྡོ་རྗེ་མི་ཕྱེད་གསུམ་དག་ལ་ནི་ཚོགས་འཁོར་བྱ་བར་འདུས་པའི་རྣལ་འབྱོར་བ་རྣམས་སོ། ། དེ་
རྣམས་ཀྱིས་ཟོས་པའི་ལྷག་མ་རྣམས་བསྡུས་ནས་ཐབ་ཁུང་གི་མེ་ལ་རྡོ་རྗེ་གསང་བའི་སྦྱིན་སྲེག་དབུལ་བར་
བྱའོ། ། གང་ལ་དབུལ་བ་ནི་ཐབ་ཀྱི་དབུས་སུ་རང་གི་ལྷ་ཡི་གཟུགས་ལས་བཞིའི་དབྱེ་བས་བསམས་ཏེ་དེའི་ཞལ་
དུ་དབབ་པར་བྱའོ། ། གཉིས་པ་ན། འདི་སྐད་ཀྱང་ནས་འདབ་པའོ་ཞེས་པ་སྟེ། འདི་སྐད་ཀྱང་གསུངས་
སོ། ། དབང་བོ་གཉིས་ཀྱི་སྦྱོར་བའི་དམ་ཚིག་སྟེ་ཏིང་ངེ་འཛིན་ལ་གནས་ཁ་ཟས་ཀྱི་ལྷག་མས་སྔར་ལྟར་སྦྱིན་
བསྲེག་བརྒྱ་རྩ་བརྒྱད་དུ་བྱའོ། ། འདི་ནི་སངས་རྒྱས་ཏེ་སྒྲུབ་པ་བོ་ཐམས་ཅད་ཀྱི་དམ་ཚིག་ཤིན་ཏུ་འདའ་དཀའ་
བའོ། ། གཉིས་པ་སློབ་མ་གཞུག་པ་སོགས་ལ་བཞི། ཕབ་པ་སྔོན་དུ་འགྲོ་བས་དཀྱིལ་འཁོར་དུ་གཞུག་པ་དང་།
དཀྱིལ་འཁོར་སྒྲུབ་པའི་ཆོ་ག་ལྷག་མ། ཞུགས་པ་ལ་དབང་བསྐུར་བ། སྤྱོད་པའི་དམ་ཚིག་དབོག་པའོ། ། དང་
པོ་ལ་གཉིས། ཡེ་ཤེས་དབབ་པའི་ཆོ་ག་ཁྱད་པར་བ་དང་། དཀྱིལ་འཁོར་དུ་འཇུག་པའི་སྙིང་པོའོ། ། དང་པོ་
ནི། རྣམ་སྣང་མཛད་ཀྱི་ནས་རབ་ཏུ་གསོལ་ཞེས་པ་སྟེ། རྣམ་པར་སྣང་མཛད་ནི་རྡོ་རྗེ་འཆང་ངོ་། ། དེའི་སྦྱོར་
བ་ནི་དེ་ཞེ་སྡང་རྡོ་རྗེར་བསྒྱུར་བའོ། ། སློབ་མ་རྡོ་རྗེ་གསུམ་ལས་བྱུང་ནི་དང་པོར་སློབ་མ་ཡི་གེ་གསུམ་ལས་རྡོ་རྗེ་
འཆང་དུ་བྱས་ནས་ཞེ་སྡང་རྡོ་རྗེར་བསྒྱུར་བ་སྟེ་དབོག་ཆོག་གི་སྐབས་སོ། ། དེ་ལྟར་བྱས་པ་ལ་ཡི་གེ་ཨཱཿ དམར་པོ་
204



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ནི་ལུས་དབང་གི་སེམས་དང་བཅས་པའི་ཡན་ལག་བསྒོམས་ནས། མན་ང་གུ་བཞིན་དུ་དབབ་པའི་རྡོ་རྗེས་གཟུང་
བར་བྱ་ཞེས་བྱིན་གྱིས་རློབ་པའི་སྒོ་ནས་བདག་གིར་བྱེད་དོ། ། རྒྱལ་ཆེན་ནི་འོད་དཔག་མེད་དང་རྡོ་རྗེ་སེམས་
དཔའ་ནི་མི་བསྐྱོད་པ་དང་གྲགས་ཆེན་རྣམ་པར་སྣང་མཛད་དག་ནི། སྐུ་གསུང་ཐུགས་ཀྱི་དམ་ཚིག་ཏུ་སྟེ་རང་གི་
གནས་གསུམ་དུ་བྱིན་གྱིས་བརླབས་པར་ནི་རབ་ཏུ་གསོལ་བ་སྟེ་དེར་འཇུག་པའོ། ། གཉིས་པ་ནི། དེ་ལ་འདི་ནི་
ནས་རྡོ་རྗེའི་སྙིང་པོ་ཞེས་པ་སྟེ། དེ་ལ་འཆད་པའི་ཡི་གེ་ལྔ་བོ་འདི་ནི་དཀྱིལ་འཁོར་ཆེན་པོར་འཇུག་པའི་རྡོ་རྗེའི་
དམ་ཚིག་གོ། ཁཾ་པི་ར་ཧཱུྃ། ལྔ་བོ་འདི་ནི་དམ་ཚིག་ཐམས་ཅད་དེ་རིགས་ལྔ་བོ་རྣམས་ཀྱི་སྙིང་པོ་སྟེ། དེ་
བཞིན་གཤེགས་པ་རིགས་ལྔའི་ལུས་དང་ངག་དང་སེམས་རྡོ་རྗེ་སྟེ་སྐུ་གསུང་ཐུགས་ཀྱི་སྙིང་པོའོ། ། གཉིས་པ་ཆོ་
ག་ལྷག་མ་ནི། དེ་ལ་འདི་ནི་ནས་སྤྲིན་རྣམས་བསྒོམ་ཞེས་པ་སྟེ། དེ་ལ་འཆད་འགྱུར་འདི་ནི་རྡོ་རྗེ་ཆེན་པོ་ནི་སློབ་
མའོ། དེའི་དབང་བསྐུར་བའི་གསང་བ་ནི་བུམ་དབང་ལ་སོགས་པ་དེ་རྣམས་སྦ་བར་བྱ་བ་ཡེ་ཤེས་ཀྱི་གསང་
བའོ། ། སངས་རྒྱས་རྣམ་པར་སྣང་མཛད་ལ་སོགས་པ་ཀུན་གྱིས་ནམ་མཁའི་ཁམས་ཐམས་ཅད་ཡོངས་སུ་གང་
བར་རབ་ཏུ་བསྒོམ་པར་བྱ་ཞིང་། རྡོ་རྗེའི་རིགས་ནི་འཛིན་པ་ཡི་སློབ་དཔོན་གྱིས་སིལ་སྙན་དང་དྲི་ལ་སོགས་པའི་
མཆོད་པའི་སྤྲིན་གྱིས་ནམ་མཁའི་ལྷ་རྣམས་ལ་མཆོད་ཅིང་། དམ་ཚིག་པའི་ལྷ་རྣམས་བསྒོམ་པར་བྱའོ། །
གསུམ་པ་དབང་བསྐུར་བ་ལ་བཞི། བུམ་པའི་དང་། གསང་བའི་དང་། ཤེས་རབ་ཡེ་ཤེས་ཀྱི་དང་། བཞི་བའི་
དབང་བསྐུར་བའོ། ། དང་པོ་ལ་ལྔ། དབང་ལྷ་སྤྱན་དྲངས་ཏེ་ཆུ་དབང་བསྐུར་བ། སློབ་མ་ལ་ལུས་དཀྱིལ་
བཀོད་ནས་དབང་བསྐུར་བ། དབང་བསྐུར་བ་དང་དེའི་དོན་དུ་གསོལ་བ་གདབ་པ། དཀྱིལ་འཁོར་བསྟན་
ཅིང་དམ་ཚིག་བསྒྲིག་པ། ལྷ་དང་སྔགས་ཀྱི་རྗེས་གནང་སྦྱིན་པའོ། ། དང་པོ་ནི། འདི་སྐད་ཀྱང་ནས་ངག་
གིས་བསྒོམ་ཞེས་པ་སྟེ། འདི་སྐད་ཅེས་ཀྱང་གསུངས་སོ། ། གང་ཞེ་ན། རྡོ་རྗེ་གསུམ་སྔགས་ཀྱིས་ནི་ཞེས་པ་
རང་ཉིད་གཙོ་བོར་བྱས་པ་དང་ཕྱག་རྒྱ་མ་གཉིས་སྙོམས་པར་ཞུགས་པ་ལས་བྱང་ཆུབ་ཀྱི་སེམས་ཀྱི་ཡུངས་དཀར་
ཏེ་ཐིག་ལེ་འོད་ཟེར་གྱི་རྣམ་པ་ཅན་དག་གིས་སློབ་མ་ལ་དབང་བསྐུར་བའི་ཕྱིར་བརྡེག་པ་སྟེ་བསྐུལ་བར་བྱའོ། །
སློབ་མ་དེ་ལ་དེ་ཡི་ཚེ་ན་ནི་དེ་བཞིན་གཤེགས་པ་རྣམས་བདག་ཉིད་བྱོན་ནས་དབང་བསྐུར་རབ་ཏུ་སྩོལ་བར་
མཛད་དོ། ། ཡང་ན་རྡོ་རྗེ་སེམས་དཔའ་སྟེ་མི་བསྐྱོད་པའི་ཏིང་ངེ་འཛིན་གྱིས་སངས་རྒྱས་རྣམ་སྣང་སོགས་
དབང་ལྷ་རྣམས་སྤྱན་དྲངས་པ་བསྒོམ་པར་བྱའོ། ། དེའི་ཚེ་བུམ་པ་དམ་ཚིག་མཆོག་སྟེ་སྤྱན་མ་ལ་སོགས་པ་
རྣམས་ཀྱིས་བཟུང་བ་མཁས་བ་དག་གིས་བསྒོམ་པར་བྱའོ། ། གཉིས་པ་ནི། རྡོ་རྗེ་རྣམ་པར་སྣང་མཛད་ནས་
དགོད་པར་བྱ་ཞེས་པ་སྟེ། དེ་ནས་སློབ་མ་རྟག་ཏུ་བློ་བརྟན་པ་དེ་རྡོ་རྗེ་རྣམ་པར་སྣང་མཛད་དུ་བསམ་མོ། །
205



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྣམ་སྣང་དུ་བསྐྱེད་པའི་ལུས་དང་ངག་དང་སེམས་རྡོ་རྗེ་ཅན་ཏེ་དེའི་ལུས་ལ་ལུས་དཀྱིལ་གྱི་ལྷའི་སྔགས་ཀྱི་ས་བོན་
ཤེས་པས་ནི་ལྷ་རྣམས་དགོད་པར་བྱའོ། ། གསུམ་པ་ནི། དེ་ལ་འདི་ནི་ནས་བཞག་པར་ཞེས་པ་སྟེ། དེ་ལ་འདི་
ནི་དབང་བསྐུར་བ་ཐམས་ཅད་ཀྱི་གསང་བ་སློབ་དཔོན་ཐམས་ཅད་ཀྱིས་དབང་བསྐུར་བའི་ཆེད་དུ་རྡོ་རྗེའི་ཚིག་ཏུ་
སྨྲ་བར་བྱའོ། ། སངས་རྒྱས་རྣམས་ནི་ཐམས་ཅད་ཀྱི་སྤྱན་སྔར་རྡོ་རྗེ་གསང་བ་གསུམ་ནི་རྡོ་རྗེ་འཆང་སྟེ། དེ་
ལས་བྱུང་བ་ནི་དེའི་རིགས་ལས་སྐྱེས་པའོ། ། ཁམས་གསུམ་པོ་དག་གིས་ཕྱག་བྱས་པའི་རྡོ་རྗེ་དབང་བསྐུར་བ་
ཆེན་པོ་སྦྱིན་པར་བྱའོ། ། དེ་ལ་འདི་ནི་སློབ་མ་ཐམས་ཅད་ཀྱིས་རྡོ་རྗེ་སློབ་དཔོན་ཆེན་པོ་ལ་དབང་གི་ཆེད་དུ་
གསོལ་བར་བྱ་བའི་ཆོ་ག་གསང་བའོ། ། བྱང་ཆུབ་རྡོ་རྗེ་ནི་རྡོ་རྗེ་འཆང་ངོ༌། ། སངས་རྒྱས་ནི་མི་བསྐྱོད་པ་ལ་
སོགས་པའོ། ། མཆོད་ཆེན་ནི་དབང་བསྐུར་བ་ཆེན་པོའོ། ། དེ་ཇི་ལྟར་སྩལ་བ་བཞིན་དུ་བདག་ཀྱང་འཁོར་བ་
ལས་རབ་ཏུ་བརྒལ་བར་བྱ་བའི་ཕྱིར་ནམ་མཁའི་རྡོ་རྗེ་སྟེ་རྡོ་རྗེ་འཆང་ཞེས་བོས་ནས། དེང་སྟེ་ད་ལྟ་ཉིད་དུ་བདག་
ལ་སྩོལ་ཞེས་གསོལ་བ་བཏབ་པས་དེའི་ཚེ་སློབ་མ་དེ་ལ་རབ་ཏུ་དགྱེས་ནས་དབང་བསྐུར་སྩོལ་བར་མཛད་དོ། །
ལྷ་ཡི་གཟུགས་ནི་ཕྱི་དཀྱིལ་དང་དེའི་སྦྱོར་བ་ཡིས་ནི་སློབ་མ་རྣམ་སྣང་དུ་བསྐྱེད་པའི་ལུས་ལ་ལྷ་སོ་གཉིས་འགོད་
ཅིང་། སྙིང་གར་བདག་པོ་སྟེ་གཙོ་བོ་བཞག་པར་བྱའོ། ། བཞི་བ་ནི། རྡོ་རྗེ་སློབ་མ་ནས་བརྟག་པའི་ཞེས་པ་སྟེ།
དེ་ལྟར་བྱས་པའི་རྡོ་རྗེ་སློབ་མ་བློ་དང་ལྡན་པ་ལ། ཨོ་རྡོ་རྗེ་སེམས་དཔའ་ཞེས་སོགས་སྔགས་ཀྱི་ཡི་གེའི་ཚིག་གིས་
དཀྱིལ་འཁོར་དག་ནི་བསྟན་པར་བྱས་ནས་ཕྱོགས་བཅུའི་སངས་རྒྱས་སྤྱན་གྱིས་གསུངས་པ་ཡི་དམ་ཚིག་གསང་བ་
བསྒྲག་པར་བྱ་སྟེ། ཁྱོད་ཀྱིས་སྲོག་ཆགས་གསད་པར་བྱ། རྫུན་གྱི་ཚིག་ཀྱང་སྨྲ་བར་བྱ། ༑ མ་བྱིན་པར་ཡང་
ཁྱོད་ཀྱིས་ལོངས། ། བུད་མེད་དག་ཀྱང་བསྟེན་པར་བྱ་ཞེས་པའི་དོན་ལེའུ་ལྔ་བ་ལས་དགོངས་བཤད་དུ་
གསུངས་པ་ལྟར། ། རྡོ་རྗེ་ལམ་སྟེ་བཤད་མ་ཐག་པའི་ཏིང་ངེ་འཛིན་འདི་དག་གིས་ནི་སེམས་ཅན་ཏེ་སློབ་མ་
ཐམས་ཅད་ཉམས་ལེན་ལ་བསྐུལ་བར་བྱ་སྟེ། འདི་སྐད་ཀྱིས་གསུངས་ཏེ། འདི་ནི་སངས་རྒྱས་ཐམས་ཅད་གྱི་
འདའ་དཀའ་བའི་དམ་ཚིག་མཆོག་ཏུ་རྟག་པའོ། ། ལྔ་བ་ནི། སྔགས་ཀྱིས་བསྐུལ་ནས་ཏིང་ངེ་འཛིན་དང་ཞེས་
པ་སྟེ། སྔགས་ཀྱི་དོན་དུ་བསྒྲུབ་པ་དེར་སྨྲས་པ་ཡིས་སྨྲས་པ་དེ་ལ་སྔགས་ཀྱང་སྦྱིན་པར་བྱའོ། ། སྔགས་ཀྱི་རྒྱལ་
བོའི་ཏིང་ངེ་འཛིན་དང་ཞེས་པ་ནི་རང་གི་ལྷ་གང་ཡིན་པ་དེའི་རྣལ་འབྱོར་དང་བཟླས་པ་བྱེད་ཚུལ་སྦྱིན་པར་
བྱའོ། ། གཉིས་པ་གསང་དབང་ནི། གསང་པ་ནས་རྙེད་མི་དཀའ་ཞེས་པ་སྟེ། དེ་ནས་དེ་ལ་གསང་བའི་
དབང་བསྐུར་བ་སྦྱིན་པ་བརྩམ་པར་བྱ་སྟེ། ཁུ་བའམ་ཡང་ན་གཤང་བའང་རུང་ནི་བདུད་རྩི་ལྔའོ། ། དེ་རྣམས་
ཆོ་ག་བཞིན་དུ་ཡི་གེ་གསུམ་གྱིས་བསྔགས་ཞེས་པ་དེས་སྦྱངས་རྟོགས་སྤང་བ་དང་བཅས་པ་བྱས་ནས་ནི་རྡོ་རྗེའི་བློ་
206



༄༅། | འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སྟེ་སློབ་དཔོན་གྱིས་ནི་སློབ་མར་བཟང་གཞུག་པར་བྱའོ། ། འོན་ཀྱང་སྟེ་དེ་ལྟ་ན་དངོས་གྲུབ་ཁྱད་པར་ཅན་རྙེད་
པར་མི་དཀའོ། ། གསུམ་པ་ཤེས་རབ་ཡེ་ཤེས་ཀྱི་དབང་ནི། རྣམ་པ་འདི་བཞི་ནས་གནས་པའོ་ཞེས་པ་སྟེ།
རྣམ་པ་འདི་བཞིན་པདྨ་ཅན་ལ་སོགས་པ་བཞིའོ། ། དེ་བཞི་སྦྱིན་སོགས་སུ་བསྒོམས་པ་དང་མཉམ་པར་སྦྱོར་བ་
ནི་གསང་ཆེན་བཞིའོ། ། རྡོ་རྗེ་ཅན་ནི་ཀུན་གྱི་གསང་ཞེས་པ་བསྐྱེད་རིམ་པ་ཐམས་ཅད་ཀྱི་གསང་བའོ། །
སྔགས་ཀྱི་འཁོར་ལོ་རྣམ་སྣང་སོགས་གཤེགས་པ་རྣམས་ཏེ། དེ་དག་བུད་མེད་ཀྱི་གཟུགས་སུ་སྤྲུལ་ནས་བཞུགས་
པའོ། ། དགོས་པ་ནི། སེམས་ཅན་རྣམས་ཀྱི་དོན་སྤྱོད་པར་བྱ་བའི་ཕྱིར་དེ་ལྟར་གནས་པའོ། ། བཞི་བ་ནི།
རྒྱུད་ཕྱི་མ་དང་། རྡོ་རྗེ་འཕྲེང་བ་སོགས་ལས་བཤད་པ་ལྟར་རོ། ། བཞི་བ་སྦྱོང་བའི་དམ་ཚིག་ནི། དེ་ལ་འདི་ནི་
ནས་བཀའ་སྩལ་ཏོ་ཞེས་པ་སྟེ། དེ་ལ་འདི་ནི་ཐུགས་རྡོ་རྗེའི་དཀྱིལ་འཁོར་ཐམས་ཅད་ཀྱི་སྔགས་ཏེ་ལྷ་རྣམས་ཀྱི་
མཉེས་པར་བྱ་ཞིང་དབང་དུ་བྱ་བའི་གསང་བའོ། ། གླང་བོའི་ཤ་དང་རྟ་ཡི་ཤ་དང་ཤ་ཆེན་དག་ཀྱང་བྱིན་གྱིས་
བརླབས་ནས་རང་ཉིད་བཟའ་བར་བྱ་ཞིང་། སྔགས་ཀྱི་ལྷ་རྣམས་ཀུན་ལ་སྦྱིན་བསྲེག་དང་གཏོར་མའི་ཚུལ་གྱིས་
དབུལ་པར་བའོ། ། དེ་ལྟར་བྱས་ན་མགོན་པོ་དེ་དག་མཉེས་ནས་དངོས་གྲུབ་སྟེར་རོ། ། ཉིན་རེ་བཞིན་དུ་རྡོ་
རྗེ་སློབ་མ་ལ་སློབ་དཔོན་མཁས་པས་དཀྱིལ་འཁོར་ཏེ་ཚོགས་ཀྱི་འཁོར་ལོའི་ཚིག་བསྟན་པར་བྱ་སྟེ། དེས་ཟླ་བ་
དང་ལོ་ཡང་མཚོན། ཇི་ལྟར་ན་གཤང་གཅི་ནི་བདུད་རྩི་ལྔ་དང་། ཤ་ཡི་ནི་ཤ་རྣམས་ལྔའོ། ། བྱ་བ་དང་ནི་
གཞན་ཡང་བཟུང་སྟེ། རྡོ་རྗེ་དང་པདྨའི་གསང་བའི་ཚིག་དག་གིས་ནི་དེ་གཉིས་མཉམ་པར་སྦྱོར་བ་དང་། ཀླུ་ལ་
སོགས་པས་མཆོད་པར་བྱའོ། ། བཟའ་བ་རྣམས་ཧཱུྃ་གྱི་དྲི་མ་སྤྱད་པ་དང་། ས་བདུད་རྩིར་རྟོགས་པར་བྱས་
ལ། དེ་ནས་སྔགས་རྣམས་ཀུན་གྱི་དང་པོ་ཡི་གེ་ཨོཾ་ཡིག་བསྒོམས་ན་དེ་མ་ཐག་ཏུ་འབར་བ་སྟེ་འཕེལ་བར་བྱེད་
དོ། ། བཅོམ་ལྡན་འདས་སྔགས་ཀྱི་རིག་པའི་སྐྱེས་བུ་ཆེན་པོས་དེ་སྐད་ཅེས་བཀའ་སྩལ་ཏོ། ། གཉིས་པ་དངོས་
གྲུབ་ཀྱི་ཆོ་ག་ལ་གཉིས། དབང་བསྐུར་བས་དམ་ཚིག་བསྲུངས་ན་དངོས་གྲུབ་གཉིས་ཀ་འགྲུབ་པར་བསྟན་པ་
དང་། དངོས་གྲུབ་སྒྲུབ་པའི་ལས་ཚོགས་བཤད་པའོ། ། དང་པོ་ནི། དངོས་གྲུབ་ནས་ཐམས་ཅད་འགྲུབ་ཅེས་
པ་སྟེ། ཞི་བ་ལ་སོགས་པའི་དངོས་གྲུབ་ཕྲ་མོ་ཐམས་ཅད་སྒྲུབ་པ་དང་། གྲུབ་ཆེན་བརྒྱད་ལྟ་བུ་དམ་ཚིག་ཆེན་
པོའི་དངོས་གྲུབ་འབྲིང་སྒྲུབ་པ་དང་། སངས་རྒྱས་ཀྱི་བྱང་ཆུབ་དངོས་གྲུབ་མཆོག་ཉིད་དག་ཀྱང་ཐབས་འདིས་
ནན་ཏན་དུ་ནི་བསྒྲུབས་ན་འགྲུབ་པར་འགྱུར་རོ། ། ཁྱད་པར་དུ་མི་སྣང་བར་འགྱུར་བ་དང་། སྟོབས་ནི་རིག་
འཛིན་དང་། བརྩོན་འགྲུས་ཏེ་མངོན་ཤེས་ཀྱི་མཐུ་དང་། རྡོ་རྗེ་དགུག་པའི་མཆོག་དགུག་དཀའ་བ་དག་ཀྱང་རྡོ་
རྗེ་སྐུ་ཡི་བཀའ་བཞིན་དུ་དཀྱིལ་འཁོར་ཏུ་དབང་བསྐུར་ནས་དམ་ཚིག་བསྲུང་བ་དག་གིས་དེ་ཐམས་ཅད་འགྲུབ་
207



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པོ། ། གཉིས་པ་ལ་དྲུག ཤ་ལྔ་དང་བདུད་རྩི་ལྔའི་རིལ་བུའི་སྒྲུབ་པ། མངག་གཞུག་སྒྲུབ་པ། རྡོ་རྗེ་འཇམ་
དཔལ་གྱི་སྒོ་ནས་རྒྱལ་བོ་སོགས་དབང་དུ་བྱ་བ། གདུལ་བྱ་མ་དད་པ་དད་པར་བྱེད་པའི་སྦྱོར་བ། རྣམ་སྣང་གི་
སྒོ་ནས་བཀྲེས་སྐོམ་ཞི་བའི་སྦྱོར་བ། ལྷ་ སོ་ སོའི་སྒྲུབ་ ཐབས་ལ་བརྟེན་ནས་ལས་སྒྲུབ་པའོ། ། དང་པོ་ནི།
གཤང་གཅི་ནས་ལྷན་ཅིག་འཁོད་ཅེས་པ་སྟེ། གཤང་གཅི་ནི་བདུད་རྩི་ལྔ་དང་། ཤ་ཆེན་ནི་ཤ་ལྔའོ། ། དེ་
རྣམསཆ་ནི་མཉམ་པར་བྱས་ནས་སུ་རིལ་བུ་བྱས་ཏེ་ཁམ་ཕོར་ཏེ་ཐོར་བ་ཁ་སྦྱར་བའི་ནང་དུ་བཞག་ནས་ནི།
སངས་རྒྱས་ཏེ་སྒྲུབ་པ་བོ་ཀུན་དང་ལྷན་ཅིག་འཁོད་ནས་བསྒྲུབ་པར་བྱའོ། ། གཉིས་པ་ལ་བདུན། འཇིག་རྟེན་
ལས་འདས་པའི་མངག་གཞུག་པ་སྒྲུབ་པ། འཇིག་རྟེན་པའི་མངག་གཞུག་པ་བསྐུལ་བ། དེ་དག་སྒྲུབ་པའི་
གནས་དང་དུས། སྒྲུབ་པའི་ཕན་ཡོན། བསྐུལ་བའི་སྙིང་པོ། སྒྲུབ་པའི་ཚུལ་བསྡུས་དེ་བསྟན་པ། མཇུག་བསྡུ་
བའོ། ། དང་པོ་ལ་གསུམ། མངག་གཞུག་པའི་སྒྲུབ་པ་ཐུན་མོང་དུ་བསྟན་པ། རིགས་སོ་སོར་ཕྱེ་བའི་སྒྲུབ་པ།
མངག་གཞུག་པ་བསྐུལ་བའི་ཚུལ་ལོ། ། དང་པོ་ནི། འདི་སྐད་ཅེས་ནས་ཨཁཾ དྷཱི་ཞེས་པ་སྟེ། དེ་ལ་འདི་ནི་
གསང་བ་ཐམས་ཅད་དེ་གནོད་སྦྱིན་རྣམས་ཀྱི་གཙོ་བོ་རྡོ་རྗེའོ། ། དེ་ཉིད་སྒྲུབ་པ་བོའི་བཀའ་ནོད་པས་ན་མང་གི་
གཞུག་པ་སྟེ། དེ་རབ་ཏུ་སྒྲུབ་པར་བྱེད་པའི་དམ་ཚིག་གི་སྒྲུབ་ཐབས་ཀྱི་མཆོག་གོ། རང་གི་ལྷའི་ལས་རྒྱལ་མཆོག་
གི་ཚེ་ཧི ནི་ཁ་དོག་དམར་པོ་འབར་བའི་འོད་བཟང་པོ་རྣམ་པ་ལྔ་དང་ལྡན་པ་རང་གི་མདུན་གྱི་ནམ་མཁའ་རྡོ་རྗེ་
སྟེ་ནམ་མཁའི་དབུས་སུ་བསམ་པར་བྱའོ། ། དེ་ནས་མི་བསྐྱོད་པ་ལ་སོགས་པའི་སངས་རྒྱས་ཀུན་གྱིས་ནམ་
མཁའི་ཁམས་ཅད་ཡོངས་སུ་གང་བར་རྣམ་པར་བསྒོམས་ལ། དེ་རྣམས་ཀྱི་སྐུ་གསུང་ཐུགས་ཀྱི་གནས་ས་བོན་
ཨཱུ སྐུ་ཁཾ་གསུང་དྷི་ཐུགས་ཏེ་འདི་གསུམ་སྔགས་ཏི ཡིག་དེར་ནི་དབབ་པར་བྱའོ། ། དེ་ལ་འདི་ནི་སྐུ་དང་
གསུང་དང་ཐུགས་ཀྱི་སྔགས་རྡོ་རྗེའི་གསང་བར་གྱུར་བ་བྱིན་གྱིས་རློབ་པའི་སྙིང་པོར་བསྐྱེད་པའི་གཞིའོ། །
ཁཾ དྷཱི། གཉིས་པ་ནི། ཕྱག་ན་རྡོ་རྗེ་ནས་གནས་བཞག་གོ་ཞེས་པ་སྟེ། ཕྱག་ན་རྡོ་རྗེ་སྟེ་མི་བསྐྱོད་པ་དྲག་
པོའི་གཟུགས་ཆེན་པོ་དང་། ཕྱག་ན་རྡོ་རྗེའི་གཟུགས་ཞེས་པ་ནི་གནོད་མཛེས་རྒྱལ་བོ་བསམ་པ་ནི་མི་བསྐྱོད་པའི་
རིགས་ཀྱི་རྣལ་འབྱོར་བའི་དབང་དུ་བྱས་པའོ། ། སྣང་མཐའི་རྣལ་འབྱོར་བ་ཡིན་ན་ཕྱག་ན་པདྨོ་འོད་ཆེན་དང་
ཞེས་པ་འོད་དཔག་མེད་དང་འདྲ་བའི་རྟ་མགྲིན་བསམ་ཞིང་། རྣམ་སྣང་གི་རྣལ་འབྱོར་བ་ཡིན་ན། གཞན་གྱིས་
མི་ཐུབ་པའི་གཟུགས་ཆེན་དག་སྟེ་རྣམ་སྣང་གི་རིགས་ཀྱི་ཁྲོ་བོའི་གཟུགས་ཆེན་པོ་གཤིན་རྗེ་གཤེད་བསྒོམས་ནས་
གསང་བའི་གནས་བཀའ་བསྒོ་བ་དག་ལ་བཞག་གོ ། གསུམ་པ་ནི། དེ་ལ་འདི་ནི་ནས་བསྐུལ་བའོ་ཞེས་པ་སྟེ།
དེ་ལ་འདི་ནི་རྡོ་རྗེ་གསང་བའི་གནས་བཀའ་བསྒོ་བའི་ཚུལ་ལོ། ། སྔར་གྱི་གནོད་མཛེས་རྒྱལ་བོ་དེ་ཉིད་ཉི་མའི་
208



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
དཀྱིལ་འཁོར་གྱི་དབུས་སུ་གནས་པར་བསམ་པར་བྱ་སྟེ་དེ་ཉིད་མི་བསྐྱོད་པའི་སྤྲུལ་བར་རབ་ཏུ་བརྟག་པ་སྟེ་
བསྒོམ་མོ། ། ཚེ་དཔག་མེད་ཀྱི་སྤྲུལ་བ་རྟ་མགྲིན་ནི་ཉི་མའི་དཀྱིལ་འཁོར་ཆེན་པོར་གནས་པ་དང་། རྡོ་རྗེ་སྣང་
མཛད་དེ་བཞིན་དེ་རྣམ་སྣང་གི་སྤྲུལ་པ་གཤིན་རྗེ་གཤེད་ཉི་མའི་དཀྱིལ་འཁོར་ལ་གནས་པར་བྱ་སྟེ། དེ་དག་
མངག་གཞུག་བྱེད་པར་བཀའ་བསྒོ་བར་བྱའོ། ། མངག་གཞུག་པ་དེ་རྣམས་ནི་འོད་ཟེར་ཆེན་པོ་ལྡན་པ་སྟེ།
སེམས་ཅན་སྡུག་བསྔལ་ཆེན་པོ་ཡིས་གཟིར་བ་ལས་འདོན་སྙམ་པའི་སྙིང་རྗེས་ཐུགས་གདུངས་པའི་མི་བསྐྱོད་པ་ལ་
སོགས་པས། མངག་གཞུག་པ་དེ་ཐམས་ཅད་ཀྱི་སྙིང་པོ་ཡང་དག་པར་བསྐུལ་བར་བྱའོ། ། དེ་ལ་འདི་ནི་རྡོ་རྗེ་
རྣམ་སྣང་ལ་སོགས་པ་ཐམས་ཅད་ཀྱི་སྙིང་པོ་སྟེ་ཐུགས་ཐམས་ཅད་བསྐུལ་བའོ། ། གཉིས་པ་ནི། མདུང་རྩེ་
ཆ་ནས་རབ་ཏུ་འགྲུབ་ཅེས་པ་སྟེ། མདུང་རྩེ་ཆེ་བ་ནི་མདུང་འཛིན་པ་ལ་བསྐུལ་བའོ། ། དེ་བཞིན་དུ་རྡོ་རྗེ་ཆེན་
པོ་དང་། ལྕགས་ཀྱུ་དང་སྣ་ཚོགས་ཞེས་པ་མཚོན་གཞན་འཛིན་པ་དང་། མཆོག་རྣམས་ཀྱིས་ནི་མི་ཕྱེད་པའི་
འཁོར་རྣམས་ལ་རྡོ་རྗེ་ཆོ་ག་བཤད་པ་བཞིན་དུ་བསྐུལ་ན། སངས་རྒྱས་ཏེ་སྒྲུབ་པ་བོས་འདོད་དོན་བྱང་ཆུབ་རབ་
ཏུ་འགྲུབ་པོ། ། གསུམ་པ་ནི། འདི་སྐད་ཅེས་ནས་གདོན་མི་ཟ་ཞེས་པ་སྟེ། ཉམས་དགའ་བ་ཡི་རི་དགས་དང་
ཆུ་གླིང་རྣམ་པ་སྣ་ཚོགས་སུ་ཟླ་བ་ཕྱེད་ནི་ཚུན་ཆད་ཀྱིས་སངས་རྒྱས་ཏེ་མངག་གཞུག་པ་བསྐུལ་བའི་ལས་ཐོས་པ་སྟེ་
གྲུབ་པ་ཉིད་གདོན་མི་ཟའོ། ། བཞི་བ་ཕན་ཡོན་ལ་གཉིས། རིག་འཛིན་གྱི་འཁོར་ཚད་མེད་པ་འགྲུབ་ཚུལ་དང་།
སངས་རྒྱས་ཀྱི་ཞིང་དུ་འཁྲིད་ནས་མཆོག་འགྲུབ་པའི་ཚུལ་ལོ། ། དང་པོ་ནི། རི་རབ་སུམ་ཅུ་ནས་བྱང་ཆུབ་
འགྲུབ་ཅེས་པ་སྟེ། རིའི་རྒྱལ་བོ་རི་རབ་སུམ་ཅུ་རྩ་དྲུག་གི་རྡུལ་ཕྲན་ཇི་སྙེད་ཡོད་པ་དེ་སྙེད་ཀྱི་ཚད་དེ་ལྟ་བུ་ཡི་
འཁོར་ཚོགས་དང་ལྷན་ཅིག་ཏུ་འཁོར་ལོ་ཅན་གྱི་བྱང་ཆུབ་འགྲུབ་ཅེས་པ་བྱང་ཆུབ་རྡོ་རྗེ་ཅན་གྱི་འཁོར་གྱི་ཚོགས་
ནི་འགྲུབ་པར་འགྱུར་ཞེས་འབྱུང་བ་ལྟར་རོ། ། གཉིས་པ་ནི། ཕྱོགས་བཅུའི་ནས་བཀའ་སྩལ་ཏོ་ཞེས་པ་སྟེ།
ཕྱོགས་བཅུའི་སངས་རྒྱས་ཐམས་ཅད་ཀྱི་སངས་རྒྱས་ཀྱི་ཞིང་ཐམས་ཅད་དུ་འགྲོ་བར་འགྱུར་ལ། རྡོ་རྗེ་ཐེག་པའི་
ཟབ་མོའི་ཆོས་ཀྱང་ཐོས་པར་འགྱུར་ཞིང་། སངས་རྒྱས་ཀྱི་ས་འཐོབ་པར་འགྱུར་རོ། ། བཅོམ་ལྡན་འདས་དམ་
ཚིག་རྡོ་རྗེ་བཞད་པ་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། ལྔ་བ་སྙིང་པོ་ནི། དེ་ལ་འདི་ནི་ནས་རྟག་ཏུ་
བསྐུལ་ཞེས་པ་སྟེ། དེ་ལ་འཆང་བ་འདི་ནི་མངག་གཞུག་པ་ཐམས་ཅད་ཀྱི་གསང་བའི་རྡོ་རྗེ་གསང་བའོ། ། རྡོ་
རྗེ་སེམས་དཔའ་ཡེ་ཤེས་ཆེ་ནི་མི་བསྐྱོད་པའི་ས་བོན་ཧཱུྃ་མོ། ། དེ་བཞིན་དུ་གསུང་གི་རྡོ་རྗེ་འཛིན་ནི་སྣང་མཐའི་
ཨཱ༔ རྡོ་རྗེ་སྐུ་ཡི་དགོད་པ་ཆེན་པོ་རྣམ་སྣང་གི་ཨོ་ སྟེ། དེའི་སྒོ་ནས་མངག་གཞུག་པ་དག་རྟག་ཏུ་བསྐུལ་བར་
བྱའོ། ། དྲུག་པ་ལ་གཉིས། དངོས་ཀྱི་དོན་དང་། མངག་གཞུག་པས་ལས་སྒྲུབ་ཚུལ་ལོ། ། དང་པོ་ནི། དེ་
209



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལ་འདི་ནི་ནས་དམ་ཚིག་བཅིང་བའོ་ཞེས་པ་སྟེ། དེ་ལ་འདི་ནི་རྡོ་རྗེ་ཡེ་ཤེས་དེ་བཞིན་གཤེགས་པའི་འཁོར་ལོ་སྟེ་
ཚོགས་སོ། ། དེ་རྣམས་ཀྱི་སྔགས་ནི་མངག་གཞུག་སྒྲུབ་པའི་ཆོག་གོ། དམ་ཚིག་གི་གནས་ནི་འདའ་བར་མི་བྱ་
བའི་གནས་སྐབས་ཏེ་དབྱེ་བས་རྣམ་པ་བཞིའོ། ། དམ་ཚིག་ནི་ཡི་གེ་གསུམ་མོ་སྟེ་དེ་བཟླས་པས་ཐུགས་བསྐུལ་བ་
དང་། དམ་ཚིག་གཏོར་བ་ནི་མངག་གཞུག་པ་དགུག་པའི་ཕྱིར་དེ་རང་གི་ཐུགས་ཀ་ནས་འོད་ཟེར་གཏོང་བ་དང་།
དམ་ཚིག་བོད་པ་ནི་ལྷ་ལ་འབོད་པ་སྟེ་ལྷའི་མིང་སྤེལ་ཚིག་དང་བཅས་ནས་བརྗོད་པ་དང༌། དམ་ཚིག་བཅིང་བ་ནི་
འོད་ཟེར་གྱིས་ཡེ་ཤེས་པ་བཀུག་ནས་དམ་ཚིག་པ་ལ་བསྟིམ་པའོ། ། གཉིས་པ་ནི། མཁའ་དབྱིངས་ནས་
གཟུགས་ཅན་ན་ཞེས་པ་སྟེ། ནམ་མཁའི་དབྱིངས་རྒྱ་ཆེན་པོ་དག་དང་། ཐོགས་པའི་ཆོས་རྣམས་ཐམས་ཅད་
རྣམ་པར་སྤུངས་པ་འདི་ལྟ་བུའང་གཟུགས་ཅན་གྱི་གོང་བུའི་ཚུལ་གྱིས་ཏེ། རྡོ་རྗེ་ལྟར་སྲ་བ་རྨད་དུ་གྱུར་པའི་
གཟུགས་ཅན་དུ་བྱེད་པར་འདོད་པས་བསྐུལ་ན་མངག་གཞུག་པས་གྱིད་བར་འགྱུར་རོ། ། བདུན་པ་མཇུག་བསྡུ་
བ་ནི། བཅོམ་ལྡན་འདས་ནས་བཀའ་སྩལ་ཏོ་ཞེས་པ་སྟེ། བཅོམ་ལྡན་འདས་སངས་རྒྱས་ཐམས་ཅད་གང་གི་བུ་
གཅིག་པར་གྱུར་བ་རྡོ་རྗེ་སེམས་དཔའ་ཆེན་པོས་དེ་སྐད་ཅེས་བཀའ་སྩལ་ཏོ། །གསུམ་པ་རྡོ་རྗེ་འཇམ་དཔལ་གྱི་
སྒོ་ནས་རྒྱལ་བོ་དབང་དུ་བྱ་བ་ནི། སངས་རྒྱས་རྡོ་རྗེ་སེམས་དཔའ་ནས་དོན་གྱིས་གསུངས་ཞེས་པ་སྟེ། སངས་
རྒྱས་ནི་གཞུང་དོན་ཤེས་ཏེ་མཁས་པའོ། ། རྡོ་རྗེ་སེམས་དཔའ་ནི་རྒྱལ་བློན་ལ་སོགས་པའོ། ། དེ་རྣམས་གང་
ཡང་རུང་བ་གལ་ཏེ་དབང་དུ་བྱ་བར་འདོད་ན། རྡོ་རྗེ་གསུམ་མཆོག་སྟེ་རྡོ་རྗེ་གསུམ་རང་གི་བདག་ཉིད་དུ་འཛིན་
པ་ཆེ་འཇམ་དཔལ་གྱི་སྐུ་གསང་བ་ཆེན་པོ་འོག་ཏུ་འཆད་པ་འདི་བསམ་མོ། ། རང་ཉིད་སྐད་ཅིག་གིས་རྡོ་རྗེ་
འཇམ་དཔལ་སྟོབས་པོ་ཆེ་ནམ་མཁའ་རྡོ་རྗེ་འོད་གསལ་གྱི་དབུས་དེ་ཡང་བྱུང་བར་བསམ་པར་བྱ་སྟེ། མདའ་
ལྔའི་སྦྱོར་བ་དག་གིས་ནི་ཞེས་པའི་མདའ་ལྔ་བོ་གཞན་འཕྲུལ་དབང་བྱེད་ཀྱི་བདག་པོའི་མདའ་ལྔ་དང་སྦྱར་ན།
འདོད་ཆགས་ཀྱིས་སེམས་ཀྱིས་ཤིང་དྲེགས་པར་བྱེད་པ་ལྟར་དང་། རྨོངས་པར་བྱེད་པ་དང་། ཀུན་ཏུ་རྨོངས་
པར་བྱེད་པ་དང་། བརྒྱལ་བར་བྱེད་པ་དང་། སེམས་མེད་པར་བྱེད་པ་སྟེ་ལྔའོ། ། སྦྱོར་བ་ནི་མདའ་ལྔ་ལས་སོ་
སོར་ལྔ་གཏོང་བ་སྟེ། དབུ་རྒྱན་རྩེ་མོར་ཏེ་བསྒྲུབ་བྱ་ལ་ཡང་དག་པར་སྤྲོ་བ་ནི་འཕང་བར་བྱའོ། ། སྙིང་ཀ་སྤྱི་བོ་
ལྟེ་བ་གསང་གནས་རྐང་པ་སྟེ་གནས་ལྔ་དག་ཏུ་སྔགས་ཧཱུྃ་ཨོཾ་སྭཱ་ཨཱ ཧ་རྣམས་རིམ་པར་དགོད་པ་དང་གཏོང་ཤེས་
པས། རྡོ་རྗེ་ཁྲོ་བོ་སྟེ་ལྷག་བསམ་བརྟན་པས་ཕྱག་གཡས་པའི་སོར་མོ་ལྔའི་ནང་ནས་རོ་ལས་བྱུང་བའི་མདའ་
ཨུཏྤལ་དམར་མོ་ཁ་མ་བྱེ་བའི་ལེའུ་ཅན་ལྔ་ལས་ཡི་གེ་ལྔ་དྲེགས་པར་བྱེད་པ་སོགས་མདའ་ལྔའི་ངོ་བོར་བསམས་
ནས། བསྒྲུབ་བྱའི་གནས་ལྔ་རུ་རོབ་ཏུ་དབབ་པ་སྟེ་བསྣུན་པར་བྱའོ། ། བྱིས་པའི་བློ་ནི་གྲགས་ཆེན་གྱིས་ནི་
210



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འཇམ་པའི་དབྱངས་དེ་ལ་བློས་ནས་བསྒྲུབ་པ་བོ་གྲགས་ཆེན་ཏེ་ནུས་པ་ཅན་གྱིས་མདའ་ལྔ་འཕངས་བསྒྲུབ་བྱ་དེ་
སྔངས་ཤིང་བརྒྱལ་བར་བསྒོམ་པར་བྱའོ། ། བསམ་གཏན་འདི་ནི་ཟླ་བ་ཕྱེད་དུ་གསང་བའི་བསྐུལ་བ་སྟེ་ནང་ལ་
གཞོལ་བ་དག་གིས་བསྒོམ་པར་བྱ་བ་ནི། སྔགས་རྣམས་ཏེ་དེ་བཞིན་གཤེགས་པ་ཀུན་གྱི་རབ་ཏུ་གསང་བ་ཡིན་
པར་རྡོ་རྗེའི་འདོད་ཀྱི་བློ་ཡིས་ཏེ་རྡོ་རྗེ་འཆང་གིས་གསུངས་སོ། ། བཞི་བ་མ་ དད་ པ་དད་པར་བྱེད་པ་ནི།
སངས་རྒྱས་དཀྱིལ་འཁོར་ནས་རྡོ་རྗེ་ཅན་དུ་མཐོང་ཞེས་པ་སྟེ། ལས་སྦྱོར་གྱི་དུས་སུ་ནམ་མཁའ་རྡོ་རྗེ་སྟེ། ནམ་
མཁའི་དབྱིངས་ཀྱི་དབུས་སུ་ཧཱུྃ་དང་། དེ་ཡོངས་སུ་གྱུར་བ་ལས་སངས་རྒྱས་དཀྱིལ་འཁོར་གྱི་མཆོག་ལྷ་སོ་གཉིས་
རྟེན་དང་བཅས་པ་དག་བསམ་པར་བྱའོ། ། སྔགས་ཀྱི་རྡོ་རྗེ་ཧཱུྃ་ལ་སོགས་པ་རིགས་ལྔའི་ས་བོན་ལྔ་ལས་རྡོ་རྗེ་
གསུམ་ལ་སོགས་པར་བསྒོམ་པར་བྱ་སྟེ། དེ་ནི་སྒྲུབ་བྱ་དུག་ལྔ་ཤས་ཆེ་བ་རྣམས་ཡི་གེ་ལྔ་དང་དེ་ལས་རིགས་ལྔར་
བསྐྱེད་པའོ། ། ཨོ་དཀར་པོ་ནི་བསྒྲུབ་བྱ་དེ་རྣམས་ཀྱི་མིང་གི་དབུས་སུ་བསམས་ནས་ནམ་མཁར་བཞུགས་པའི་
ལྷ་རྣམས་བསྒྲུབ་བྱ་འདི་དག་གིས་མཐོང་བར་ཤོག་ཤིག་ཅེས་བྱིན་གྱིས་བརླབ་པའི་ཆོ་ག་བཞིན་དུ་བསྟན་པར་བྱའོ།
དེ་ལྟར་བས་ན་སྔགས་རྣམས་ཀུན་ཏེ་དཀྱིལ་འཁོར་བའི་ལྷའི་གཟུགས་དག་ནི་ཕྱག་རྒྱ་ཆེན་པོའི་སྐུ་གསུམ་རྡོ་རྗེ་
ཅན་དུ་མཐོང་བར་འགྱུར་རོ། ། ལྔབ་བཀྲེས་སྐོམ་ཞི་བ་ནི། བཀྲེས་སྐོམ་ནས་བཀའ་སྩལ་ཏོ་ཞེས་པ་སྟེ། སྒྲུབ་
པ་བོ་བཀྲེས་པ་དང་སྐོམ་པ་ལ་སོགས་པས་ཉོན་མོངས་ཆེ་སྟེ་སྡུག་བསྔལ་ཆེན་པོས་ནོན་བས། སྦྱོར་བ་འཆད་པ་
འདི་ནི་རྣམ་པར་བསམས་ན་རྡོ་རྗེ་ཐུགས་རྡོ་རྗེ་འཆང་གི་བཀའ་བཞིན་དུ་སྡུག་བསྔལ་ཆེན་པོ་དེ་རྣམས་ཐམས་
ཅད་བྱང་བར་འགྱུར་རོ། ། རང་ཉིད་རྣམ་པར་སྣང་མཛད་ཀྱི་གཟུགས་ཆེན་པོ་དོན་རྣམས་ཐམས་ཅད་འབྱོར་
བར་བྱེད་པར་བསམས་ནས། བོ་ལས་ཟླ་བའི་དཀྱིལ་འཁོར་ཁའི་ནང་སྟེ་རྒན་གྱི་དབུས་དང་། ཨོཾ་ནི་ལྕེ་ལ་འདུག་
པ་ལས་བདུད་རྩི་འབབ་པར་བསམས་ན། དེ་ནི་བཟའ་བར་བྱ་བ་ཀུན་གྱི་འཕྲོད་པའི་གནས་སུ་བྱེད་ཅིང་། ཡིད་
བཞིན་ནོར་བུ་སྟེ་ཚེ་རིང་བ་དང་ནད་མེད་པ་སོགས་ཀྱིས་བརྒྱན་པར་འགྱུར་ལ། ཉོན་མོངས་པ་རྣམས་ཞི་བར་
བྱེད་པ་དང་སྡུག་བསྔལ་ཐམས་ཅད་སེལ་བར་བྱེད་པའོ༔ ། དེའི་ཚེ་ཡེ་ཤེས་རྡོ་རྗེ་ལས་བྱུང་བ་རྡོ་རྗེ་འཆང་ཉིད་དུ་
བསྒོམ་པར་བྱའོ། །འདིས་དང་པོར་རྡོ་རྗེ་འཆང་དུ་བསྐྱེད་ནས་དེ་རྣམ་སྣང་དུ་བསྒྱུར་བར་བསྟན་ཏོ། །
བཅོམ་ལྡན་འདས་ཡིད་བཞིན་གྱི་ནོར་བུས་དེ་སྐད་ཅེས་བཀའ་སྩལ་ཏོ། ། དྲུག་པ་ལས་སྒྲུབ་པ་ལ་ལྔ། དཔའ་བོ་
རྡོ་རྗེའི་སྒོ་ནས་ཞི་སོགས་ཀྱི་ལས་སྒྲུབ་ཚུལ། སྐུལ་བྱེད་མའི་སྒོ་ནས་ལས་སྒྲུབ་ཚུལ། ཛམ་བྷ་ལའི་སྒོ་ནས་ནོར་
སྒྲུབ་ཚུལ། །གནོད་སྦྱིན་མོ་དབང་དུ་བྱས་ནས་ལས་སྒྲུབ་ཚུལ་། མཁའ་འགྲོ་མ་གཉིས་དང་སྙོམས་པར་ཞུགས་
ནས་འབྲས་བུ་འགྲུབ་ཚུལ་ལོ། ། དང་པོ་ནི། བཅོམ་ལྡན་ནས་ཏིང་ངེ་འཛིན་ཏོ་ཞེས་པ་སྟེ། ཕྱག་ན་རྡོ་རྗེ་དེ་
211



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞིན་གཤེགས་པ་དཔའ་བོ་ཆེན་པོ་རྡོ་རྗེ་འཆང་དེ་བཞིན་གཤེགས་པས། དཔའ་བོ་རྡོ་རྗེ་བསྒོམ་པའི་ཚིག་གི་
མཆོག་དེ་རྡོ་རྗེའི་གསུང་ལས་བྱུང་ངོ༌། ། པཱ་ནི་ས་བོན་ནོ། ། ནམ་མཁའ་རྡོ་རྗེ་འོད་གསལ་གྱི་དབུས་སུ་བྱུང་
བའི་སངས་རྒྱས་ཀྱི་དཀྱིལ་འཁོར་མི་བསྐྱོད་པ་ལ་སོགས་པའི་འོད་བཟང་པོ་ཅན་བསྒོམ་པར་བྱའོ། ། རྡོ་རྗེ་སྐུ་
དང་གསུང་དང་ཐུགས་གསུམ་གྱི་སྦྱོར་བ་ཡིས་ནི་དཔའ་བོ་རྡོ་རྗེའི་ས་བོན་ཕྱག་མཚན་ལས་དེ་བསྐྱེད་དེ། འདི་ནི་
རྣམཔར་བསམ་པར་བྱའོ། ། སྐུ་དེ་ནི་རྒྱན་རྣམས་ཐམས་ཅད་ཡོངས་སུ་རྫོགས་པ། ཅུང་ཟད་སེར་བ་རིན་
འབྱུང་ལྟ་བུ་སྟེ་རྡོ་རྗེ་རིན་འབྱུང་གི་རྣམ་པ་ལྟར་འགྱིང་བ། ཞི་བའི་ཉམས་ཅན་རལ་བའི་ཐོར་ཚུགས་དང་རིན་པོ་
ཚེའི་དབུ་རྒྱན་ཅན་དུ་བསམས་ནས་ལས་རྣམས་ཐམས་ ཅད་བརྩམ་པར་བྱའོ། ། རྡོ་རྗེ་དཔའ་བོ་ནི་རྡོ་རྗེའི་
འཆང་ངོ་། ། དེའི་རླབས་ཀྱི་འཕྲེང་བ་ནི་འདི་གསུང་བ་ལ་སྤྲོ་བ་སྟེ་དེ་ལྟ་བུའི་ཏིང་ངེ་འཛིན་ཏོ། ། གཉིས་པ་ནི།
དེ་ནས་བཅོམ་ལྡན་ནས་ཏིང་ངེ་འཛིན་ཏོ་ཞེས་པ་སྟེ། བཅོམ་ལྡན་འདས་སངས་རྒྱས་ཐམས་ཅད་ཀྱིས་ཀུན་ནས་
དབྱངས་ཀྱིས་བསྟོད་པའི་སྐུལ་བྱེད་མའི་རྡོ་རྗེ་མི་ཕྱེད་པའི་ཏིང་འཛིན་ལ་སྙོམས་པར་ཞུགས་ནས། རྡོ་རྗེ་ཆེན་པོ་
ལས་བསྐྱེད་ཅིང་བསྒོམ་པའི་སྐུལ་བྱེད་མའི་ཚིག་སྟེ་ས་བོན་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་བྱུང་
ངོ༌། །ཙུ། ཉི་མའི་དཀྱིལ་འཁོར་དམ་པ་ནི་ནམ་མཁའ་རྡོ་རྗེའི་དབུས་སུ་སྟེ་སྟོང་བའི་ངང་ལས་ས་བོན་སོགས་
རིམ་གྱིས་བྱུང་བའི་སྐུལ་བྱེད་མ་བསམ་མོ། ། སངས་རྒྱས་སྤྲིན་གྱི་ཆོ་ག་ཡིས་ནི། མི་བསྐྱོད་པའི་དཀྱིལ་འཁོར་གྱི་
དབུས་སུ་གནས་པར་བསམས་ནས་མ་བསྐྱོད་པ་ཡབ་ཡུམ་སྙོམས་པར་ཞུགས་པ་ལས་ལྷ་སོ་གཉིས་ཀྱི་སྤྲོ་བསྡུ་བྱ་
བའོ། ། རྡོ་རྗེ་གསུམ་གྱི་ནི་གནས་གསུམ་དུ་ཡི་གེ་གསུམ་བགོད་པའོ། ། གྲགས་ཆེན་ནི་གྲགས་པ་ཆེན་པོ་དང་
ལྡན་པའོ། ། ལུས་དང་ངག་དང་སེམས་ལ་དབབ་ནི་སྐུ་དང་གསུང་དང་ཐུགས་རྡོ་རྗེ་ཞེས་འབྱུང་བ་ལྟར་ཏེ།
སྐུལ་བྱེད་མའི་སྐུ་གསུང་ཐུགས་ཀྱི་རྡོ་རྗེས་གདུག་པ་ཅན་འཇོམས་པ་སྟེ། དེ་ལྟ་བུའི་སྐུལ་བྱེད་མ་བསྒོམ་པར་
བྱའོ། ། ཇི་ལྟར་བསྒོམས་ན། རྒྱན་རྣམས་ཐམས་ཅད་ཡོངས་སུ་རྫོགས་པ་ཁ་དོག་དཀར་མོ་རབ་ཏུ་བསྒོམ་
མོ། ། དཀྱིལ་འཁོར་གྱི་དབུས་སུ་རྡོ་རྗེ་སེམས་དཔའ་རྒྱལ་བོ་ཆེ་མི་བསྐྱོད་པ་བསམས་ལ། སྔགས་ཏེ་དེ་བཞིན་
གཤེགས་པ་རིགས་ལྔ་རྣམས་དང་། ཚིག་ནི་མཚན་མ་སྟེ་ཕྱག་མཚན་རྣམས་དགོད་དོ། ། རྡོ་རྗེའི་དམ་ཚིག་སྐུལ་
བྱེད་མའི་ཡེ་ཤེས་ཀྱི་འོད་ཟེར་ཞེས་བྱ་བའི་ཏིང་ངེ་འཛིན་ཏོ། ། གསུམ་པ་ནི། དེ་ནས་བཅོམ་ལྡན་ནས་ཏིང་ངེ་
འཛིན་ཏོ་ཞེས་པ་སྟེ། ཕྱག་ན་རྡོ་རྗེ་དེ་བཞིན་གཤེགས་པ་རྡོ་རྗེ་འཆང་། འདོད་པའི་ཡོན་ཏན་གྱིས་བསམ་པ་
ཐམས་ཅད་རྫོགས་པར་བྱེད་པ་རྡོ་རྗེ་ལོངས་སྤྱོད་པ་ཞེས་བྱ་བའི་ཏིང་ངེ་འཛིན་ལ་ སྙོམས་པར་ཞུགས་ནས།
གནོད་གནས་ཛམ་ལྷའི་ཏིང་ངེ་འཛིན་གྱི་འཁོར་ལོའི་ཚུལ་ཞེས་བྱ་བ་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་
212



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཕྱུང་ངོ་། ། ཛ་ནི་ས་བོན་ནོ། ། སངས་རྒྱས་དཀྱིལ་འཁོར་དམ་པ་བདག་ནི་ཛམ་ལའི་སྐུ་དང་དེའི་ས་བོན་
ནོ། ། ནམ་མཁའི་རྡོ་རྗེ་དབུས་སུ་བསམ་པ་ནི་སྟོང་བའི་ངང་ལས་བསྐྱེད་པའོ། ། སངས་རྒྱས་ཀུན་ནི་རིན་པོ་
ཆེའི་རིགས་སུ་གཏོགས་པ་ཐམས་ཅད་ས་བོན་ལས་འོད་ཟེར་སྤྲོ་བསྡུའི་ཆོ་ག་ཡིས། དེ་རྡོ་རྗེ་གནོད་གནས་བསྒོམ་
པ་བའི་ས་བོན་ལ་དབབ་ཅིང་བསྟིམ་པར་བྱའོ། ། ས་བོན་དེ་ཡོངས་སུ་གྱུར་བ་ལས་བཱི་ཇི་པུར་ཛི་གྱིས་མཚན་པ་
དེ་ལས་ཛམྦྷ་ལ་ནོར་གྱི་དངོས་གྲུབ་སྒྲུབ་པ་སྟེ་སྟེར་བར་བྱེད་པའི་གནོད་སྦྱིན་ཆེན་པོ་ཞལ་གསུམ་ཕྱག་དྲུག་པར་
བསྐྱེད་པར་བྱ་སྟེ། ཞི་བ་གནོད་སྦྱིན་གྱི་གཟུགས་འཛིན་པ་རལ་བའི་ཐོར་ཚུགས་དང་དབུ་རྒྱན་དུ་རྡོ་རྗེ་ཅན་ཏེ་རྡོ་
རྗེ་འཆང་བསྒོམ་པར་བྱའོ། ། རྣམ་སྣང་ལ་སོགས་པའི་སངས་རྒྱས་ལྔ་འགོད་པའི་ཆོ་ག་ཡིས་ཏེ་མགོ་ལྐོག་མ་སྙིང་
ག་ལྟེ་བ་བྱིན་པ་སྟེ་གནས་ལྔ་དག་ཏུ། ཨོཾ་ལ་སོགས་པའི་ས་བོན་ལྔ་ལས་བྱུང་བར་བསྒོམ་པར་བྱའོ། །དེ་ནས་
རང་གི་མདུན་གྱི་སྣོད་དུ་གནོད་གནས་སྔར་ལྟར་བསྒོམ་པའི་རིགས་བདག་ཏུ་རྡོ་རྗེ་འཆང་ཡུམ་བཅས་བསྒོམ་པའི་
སྦྱོར་མཚམས་ནས་བྱང་སེམས་ཀྱིས་དེ་ལ་དབང་བསྐུར་བར་བསམས་མོ། ། ཆུ་རྡོ་རྗེ་བདུད་རྩིའི་ཆུར་བསྐྱེད་པ་
དེ་ཡིས་ཨི་ཛཾ་བྷ་ལ་ཛཱ་ལེནྟ་ཡེ་སྭཱཧཱ་ཞེས་པའི་སྔགས་བརྗོད་ཅིང་། བསམ་གཏན་ཀྱི་གནས་ལ་འདུག་པ་ལ་དབུལ་
བར་བྱའོ། ། དེ་ལྟར་སྦྱིན་པ་ནི་རྡོ་རྗེ་སེམས་དཔའི་ཆོ་ག་ཡིས་དབུ་རྒྱན་དེ་ལ་རྣམ་པར་བསམ་པ་སྟེ་སྔ་མའི་དོན་
བསྡུས་པའོ། ། དེ་ལྟར་བྱས་ན་གནོད་སྦྱིན་གྱི་དབང་བོ་གནོད་གནས་དབང་བོ་འོད་ཆེན་ཏེ་གཟི་བརྗིད་ཆེན་པོ་
ཅན་མཉེས་ནས་བསམ་པའི་འདོད་དོན་རྫོགས་པ་བྱེད་དོ། ། རྡོ་རྗེ་དམ་ཚིག་གི་ཕྱག་རྒྱ་ལྔས་སྒྲུབ་པའི་ཏོག་གི་
དཔལ་ཏེ་ནུས་པ་དང་ལྡན་པའི་ཏིང་ངེ་འཛིན་ཏོ། ༈ བཞི་བ་ནི། དེ་ནས་བཅོམ་ལྡན་ནས་ཏིང་ངེ་འཛིན་ཏོ་
ཞེས་པ་སྟེ། ཕྱག་ན་རྡོ་རྗེ་དེ་བཞིན་གཤེགས་པ་རྡོ་རྗེ་འཆང་གིས་རྡོ་རྗེ་འདོད་པར་བྱ་བའི་གཟུགས་སོགས་ལ་ཉེ་
བར་ལོངས་སྤྱོད་པའི་དཔལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་གནོད་སྦྱིན་མོའི་དམ་ཚིག་
རྫོགས་པར་བྱེད་པའི་རྡོ་རྗེའི་ཚིག་སྟེ་ས་བོན་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་ཕྱུང་ངོ༌། ། གྷཾ། འཇམ་
དབྱངས་ཀྱི་ཏིང་ངེ་འཛིན་གཉིས་སྔོན་དུ་བཏང་ནས་ལས་སྦྱོར་གྱི་ཚེ། མཁའ་དབྱིངས་རྡོ་རྗེའི་དབུས་གནས་པར་
ནི་ཡེ་ཤེས་ཀྱིས་བསྒོམས་ནས། དེའི་དབུས་སུ་ཨོཾ་ལས་ཁང་བ་བརྩེགས་མ་གྲུ་བཞི་རྣམ་པ་རབ་ཏུ་བཟང་ཞིང་
མཛེས་པ། རྒྱུ་ཐམས་ཅད་རིན་ཆེན་བཞི་ལས་བྱས་པར་བསམ་མོ། ། དེ་ནས་འཆད་པ་ལྟར་ཡེ་ཤེས་པ་བཅུག་སྟེ་
མེ་ཏོག་དང་སྤོས་ལ་སོགས་པའི་ཕྱི་ནང་གི་མཆོད་པའི་སྤྲིན་གྱིས་ཀུན་ཏུ་འཁྲིགས་པས་མཆོད་པར་བྱའོ། ། སྔོན་
དུ་གནོད་སྦྱིན་མོ་སྤྱན་དྲངས་པ་ཐམས་ཅད་ཀྱིས་ནམ་མཁའི་དབྱིངས་ནི་གང་བར་བསམ་ཞིང་། གནོད་སྦྱིན་
མོའི་གཟུགས་ནི་སྦྱིན་ངག་སྟེ་མ་ལུས་པ་གནོད་སྦྱིན་མོ་གཅིག་གི་གཟུགས་སུ་བསམ་པར་བྱ་སྟེ། རྡོ་རྗེ་གསུམ་གྱི་
213



བྱ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྦྱོར་བ་ནི་གནས་གསུམ་དུ་ཡེ་ཤེས་གསུམ་བཀོད་པའི་འོད་ཟེར་གྱིས་གཞལ་ཡས་ཁང་དུ་དཔའ་ཞིང་འཁོད་པར་
བསམ་མོ། །ལུས་གསུམ་རྡོ་རྗེའི་བྱེ་བྲག་གིས་ཏེ་འབྲུ་གསུམ་གྱི་འོད་ཀྱི་རྡོ་རྗེ་གསུམ་གྱི་ལྷའི་ཚོགས་སྤྱན་དྲངས་ཏེ་
བྱིན་གྱིས་བརླབས་པས། གནོད་སྦྱིན་མོ་དེ་ཡི་གནས་ལྔར་བསམ་གཏན་ཏེ་ས་བོན་ལས་རིགས་ལྔར་བསྐྱེད་ཅིང་
བསྒོམ་པར་བྱའོ། ། དེའི་ཚེ་སྒྲུབ་པ་བོ་དེ་རྡོ་རྗེ་འཇམ་པའི་དབྱངས་ཀྱི་ཏིང་ངེ་འཛིན་ལ་གནས་ནས་བྱའོ། །
གནོད་སྦྱིན་མོའི་དབུ་རྒྱན་ལ་ནི་ཁྲོ་བོ་གཤིན་རྗེ་གཤེད་ལ་སོགས་པ་གང་ཡང་རུང་བ་བསྒོམ་པ་དང་། སྙིང་ཀར་
པདྨའི་ལྟེ་བར་སྔགས་ཀྱི་ཚིག་གྀ་བསྒོམས་ལ། རྡོ་རྗེ་དང་པདྨའི་སྦྱོར་བ་སྟེ་རང་དང་སེམས་པར་འཇུག་པར་
བརྩམས་པར་བྱའོ། ། གནོད་སྦྱིན་མོ་ཐམས་ཅད་དང་མཉམ་པ་ཉིད་དོ་གཅིག་ཏུ་བྱས་ནས་གནས་པ་སྟེ་རོལ་
བར་སྒོམ་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། ། ལྔ་བ་ནི། དེ་ནས་བཅོམ་ལྡན་ནས་བཀའ་སྩལ་ཏོ་ཞེས་པ་
སྟེ། བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་རྡོ་རྗེ་འཆང་། རྡོ་རྗེ་སྔགས་ཏེ་དེ་བཞིན་གཤེགས་པ་
རྣམས་ཀྱི་དངོས་གྲུབ་ལྷ་མོ་རྣམས་ཀྱི་རྣམ་པར་འཕྲུལ་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་
ནས། འཇིག་རྟེན་པའི་མཁའ་འགྲོ་མའི་དངོས་གྲུབ་ཕྲ་མོ་ཐོབ་པའི་ཐབས་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་
ལས་ཕྱུང་ངོ༌། ། སྐུ་དང་གསུང་ཐུགས་ཡང་དག་འགྲུབ་ནི། གཟུགས་སྣ་ཚོགས་སུ་བསྒྱུར་བ་དང་། སྒྲ་སྣ་
ཚོགས་ཀྱིས་ཆོས་སྟོན་པ་དང་། སེམས་ཀྱིས་ཇི་ལྟར་འདོད་པའི་དོན་ཐོབ་ནུས་པ་རྣམས་འགྲུབ་པའོ། ། སངས་
རྒྱུས་ཏེ་རྡོ་རྗེ་མཁའ་འགྲོ་མའི་གཟུགས་ལྟ་བུ་འཛིན་ཅིང་འོད་བཟང་བོ་དང་ལྡན་པ་སྟེ། འཛམ་བུའི་ཆུ་བོའི་
གསེར་གྱི་འོད་དེ་ཁ་དོག་དང་འདྲ་བའི་དངོས་གྲུབ་མཆོག་དང་། དངོས་གྲུབ་ཕྲ་མོ་སྟེ་ཆུང་ངུ་དག་འགྲུབ་པ་ལ་
གནས་པར་འགྱུར་རོ། ། རྡོ་རྗེ་མཁའ་འགྲོ་དང་འཇིག་རྟེན་པའི་མཁའ་འགྲོ་མ་གཉིས་པོ་དེ་དང་སྙོམས་པར་
འཇུག་པའི་འབྲས་བུ་ནི། མི་སྣང་བ་ནི་རླུང་ཐིམ་ནས་འོད་གསལ་དུ་འཇུག་པའོ། །ལ་སོགས་ནི་འོད་གསལ་
ལས་སྒྱུ་ལུས་སུ་ལྡང་བ་སོགས་ཀྱི་ཁྱད་པར་ཡང་དག་པར་འགྲུབ་ཅིང་། འཇམ་པའི་འོད་དེ་རྡོ་རྗེ་འཛིན་པ་ཆེན་
པོར་འགྱུར་ཞིང་དེ་དང་འདྲ་བར་འགྱུར་རོ་ཞེས་པ་ནི་རྡོ་རྗེ་མཁའ་འགྲོའི་དབང་དུ་བྱས་པའོ། ། གནོད་སྦྱིན་
རྒྱལ་བོ་གྲུབ་པ་ཆེ་ནི་ཞེས་པ་འཇིག་རྟེན་པའི་མཁའ་འགྲོ་མ་རྣམས་དང་སྙོམས་པར་ཞུགས་པས་རིག་པ་འཛིན་པ་
དག་གི་དབང་བོར་འགྱུར་རོ། ། དེ་ལ་འདི་ནི་རྡོ་རྗེ་ལྷ་ མོ་གཉིས་ཀྱི་དངོས་གྲུབ་ཐམས་ཅད་ཀྱི་གཉུག་མའི་
གཟུགས་གསང་བའི་དངོས་གྲུབ་འགྲུབ་པའི་ཚིག་རྣམས་ཏེ། དགུག་པའི་སྔགས་ཀྱི་དངོས་གྲུབ་ཐོབ་པས་མཁའ་
འགྲོ་མ་འགྲུབ་པར་བྱེད་པའོ། ། མཁའ་འགྲོ་མའི་རང་གཟུགས་ནི་མཛེས་པའི་གཟུགས་ལྷམ་མེར་ཡོད་པ་ཅན་
རྣམས་ཐམས་ཅད་ནི་འཇིག་རྟེན་གྱི་ཁམས་ནི་ཐམས་ཅད་དུ། གཞན་གྱིས་མཐོང་བ་ཉིད་ཙམ་གྱིས་དགའ་བ་དེ་
214



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
སྒྲུབ་པ་བོས་མཐོང་བར་འགྱུར་རོ། ། གཙུག་ཏོར་ནི་གཙུག་ཏོར་འཁོར་སྒྱུར་ཀྱི་སྔགས་སོ། ། ཐམས་ཅད་གྲུབ་
པ་ནི་འཁོར་སྒྱུར་དེ་དང་དེའི་སྔགས་འགྲུབ་པའི་འཇིག་རྟེན་པའི་ལྷ་མོ་འགྲུབ་པའི་སྒྲུབ་པ་བོ་ནི། ཡིད་བཞིན་
ནོར་བུའི་བདག་པོར་འགྱུར་བ་ནི་མྱུར་དུ་འགྲུབ་པར་བྱེད་པས་ནོར་བུ་དང་འདྲ་བར་འདོད་དོན་ཕོ་ཉ་མོའི་བྱ་
བས་འགྲུབ་པོ། ། སངས་རྒྱས་ཀྱི་བྱང་ཆུབ་ནི་རྡོ་རྗེའི་མཁའ་འགྲོ་མ་རྣམས་འགྲུབ་པར་བྱེད་པའི་མཆོག་ཏུ་ཡང་
འགྱུར་ཞིང་། སངས་རྒྱས་རྡོ་རྗེ་རབ་བསྒོམ་པའོ་སྟེ་སངས་རྒྱས་རྡོ་རྗེ་འཆང་ཉིད་ཀྱང་འགྲུབ་པོ། ། བཅོམ་ལྡན་
འདས་བསམ་པ་ཐམས་ཅད་ཡོངས་སུ་རྫོགས་པར་བྱེད་པའི་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། །
གསུམ་པ་སྤྱོད་པའི་ཆོ་ག་ལ་དྲུག སྤྲོས་མེད་ཀྱི་སྤྱོད་པ་བྱ་ཚུལ། ཤིན་ཏུ་སྤྲོས་མེད་ཀྱི་སྤྱོད་པ། སྤྱོད་པའི་འབྲས་
བུ། སྤྲོས་མེད་ཀྱི་སྤྱོད་པའི་ཐུན་མོང་བའི་ཆོ་ག སྤྱོད་པ་གཉིས་ལ་བརྟེན་ནས་ལམ་བགྲོད་ཚུལ། སྦྱོང་བའི་
གཞུང་ཉེ་བར་བསྡུ་བའོ། ། དང་པོ་ལ་ལྔ། མཚམས་སྦྱོར་འགྲོས་སྤྱོད་པ་བྱེད་པ་ཆ་ལུགས་བསྒྱུར་དགོས་ཚུལ།
རིགས་གསུམ་སོ་སོར་ཕྱེ་བའི་སྤྱོད་པ། ཟས་ལ་ལོངས་སྤྱོད་ཚུལ་ཕན་ཡོན་དང་བཅས་པ། ངེས་དོན་གྱི་དམ་ཚིག་
བཞི་ལ་གནས་པར་བྱ་བ། རང་རིག་གི་ཕྱག་རྒྱུ་མ་རྙེད་ན་ཇི་ལྟར་བྱའོ། དང་པོ་ནི། དེ་ནས་ཕྱག་ན་རྡོ་རྗེ་
ནས་ཐོབ་པར་འགྱུར་ཞེས་པ་སྟེ། རྡོ་རྗེ་འཆང་དེ་བཞིན་གཤེགས་པ་ཐམས་ཅད་ཀྱི་བདག་པོས། ། རྣམ་སྣང་ལ་
སོགས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་བརྟུལ་ཞུགས་ཏེ་ཆ་ལུགས་
ཀྱི་ཁྱད་པར་ཡང་དག་པར་ལེན་བའི་སྤྱོད་པ་སྟེ་སློབ་ཚུལ་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་བྱུང་ངོ༌། །
སྐུ་གསུང་ཐུགས་ཀྱི་རྡོ་རྗེ་ནི་རྣམ་སྣང་ལ་སོགས་པའི་རྣལ་འབྱོར་བ་རྣམས་སོ། ། དེས་ལུས་སྐུ་རྡོ་རྗེ་དང་གསུང་རྡོ་
རྗེ་དང་སེམས་རྡོ་རྗེར་སྒོམ་པར་བྱེད་པ་ནི་རང་ཚུལ་ལམ་རང་གཟུགས་འཛིན་པའི་ཆ་ལུགས་སུ་བསྒྱུར་བ་ཉིད་
ཀྱིས་བསྒོམ་པར་བྱ་སྟེ༔ དེས་ཚུལ་དེ་བཞིན་བྱས་པས་དེ་ལྟར་དངོས་གྲུབ་མཆོག་འཐོབ་པར་འགྱུར་རོ། །
གཉིས་པ་ནི། དེ་ལ་འདི་ནི་ནས་རབ་ཏུ་བྱ་ཞེས་པ་སྟེ། དེ་ལ་འདི་ནི་སྐུ་གསུང་ཐུགས་ཀྱི་རྡོ་རྗེ་རིག་པའི་བརྟུལ་
ཞུགས་སོ། ། རང་ལ་ཐོར་ཚུགས་དང་དབུ་རྒྱན་གྱིས་བརྒྱན་པའི་རྣམ་སྣང་གི་གཟུགས་ཆེན་པོ་ཁ་དོག་དཀར་པོ་
འདྲ་བ་སྟེ་རྣམ་པ་ཅན་དུ་བྱས་ལ། སྔགས་ཀྱི་སྐུ་རྣམ་སྣང་དང་སྡོམ་པ་ནི་ཕྱག་རྒྱ་མ་སྟེ་དེས་ཀུན་ཏུ་བསྡམས་པ་ནི་
དེ་དང་ལྡན་པ་སྟེ། རྣམ་སྣང་གི་ཚུལ་ལྟར་ཆོ་ག་བཞིན་དུ་ཐམས་ཅད་བྱའོ། ། ཕྱག་རྒྱས་ལོ་གྲངས་བཅུ་དྲུག་
ལོན་པ་ནི་རྒྱན་རྣམས་ཀུན་གྱིས་རྣམ་པར་ཀླུབས་པ་བཞིན་སྡུག་ཅིང་ཡིད་དུ་འོང་བ་མིག་གི་དཀྱུས་རིང་བ་རྙེད་
ནས་དེ་དང་ལྷན་ཅིག་རིག་པའི་བརྟུལ་ཞུགས་ཀྱི་སྤྱོད་པ་སྦྱང་བར་བྱའོ། ། ཕྱག་རྒྱ་མ་དེ་སྤྱན་གྱི་གོ་འཕང་ལོངས་
སྤྱོད་ཅིང་ནི་སྤྱན་མ་དང་འདྲ་བར་ཆ་ལུགས་སུ་བསྒྱུར་བར་བྱའོ། ། ཡང་རྡོ་རྗེ་མཚན་མས་བསྒོམ་པར་བྱ་ནི་མི་
215



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྐྱོད་པའི་སྐུ་མདོག་ཞལ་ཕྱག་གི་རྣམ་པས་ཆས་སུ་ཞུགས་པའི་རྣལ་འབྱོར་བས་བརྟུལ་ཞུགས་ཀྱི་སྤྱོད་པ་བསྒོམ་པ་
སྟེ་སྤྱད་པར་བྱའོ། ། ཕྱག་རྒྱ་མཱ་མ་ཀཱིའི་གཟུགས་སུ་སྔགས་ཏེ་རྣལ་འབྱོར་པ་དེའི་ཆོ་ག་ཤེས་པས། སྒྱུ་རྩལ་
རྣམས་ཀྱི་སྔགས་ཀྱི་རྒྱུད་རྣམས་ལེགས་པར་བསླབས་པ་རྙེད་ནས་བརྟུལ་ཞུགས་སྤྱོད་པ་སྤྱད་པར་བྱའོ། ། དེ་
བཞིན་གཤེགས་པ་ནི་འདིར་འོད་དཔག་མེད་དེ། དེའི་བཙུན་མོ་ཕྱག་རྒྱ་མ་སངས་རྒྱས་བྱང་ཆུབ་གྲོས་དཀར་
མོའི་ཚུལ་ལ་རབ་ཏུ་གནས་པར་བྱས་ཏེ་བརྟུལ་ཞུགས་སྤྱད་པར་བྱའོ། ། ཇི་ལྟར་སྤྱད་ན་བརྟུལ་ཞུགས་ཆེན་པོ་དེ་
དང་ལྷན་ཅིག་ཐོ་རངས་དང་སྔ་དྲོ་ལ་སོགས་པའི་དུས་བཞིར་སྙོམས་པར་འཇུག་པས་གསང་བའི་མཆོད་པ་རབ་ཏུ་
བྱའོ། ། གསུམ་པ་ནི། སྡོང་བུ་རྩ་བ་ནས་གདོན་མི་ཟ་ཞེས་པ་སྟེ། སྤྱོད་པའི་ཁ་ཟས་ནི། སྡོང་བུ་དང་དེའི་རྩ་
བ་དང་འབྲས་བུ་ཡི་བཟའ་བ་དང་བཅའ་བ་སོགས་སྦྱིན་བདག་ལ་ལྟོས་པ་མེད་པར་སྤྱད་པར་བྱའོ། ། ཕན་ཡོན་
ནི། འོན་ཏང་སྟེ་དེ་ལྟར་བྱས་ན་མྱུར་དུ་སངས་རྒྱས་སུ་འགྱུར་ཏེ། རིགས་ཀྱི་བདག་པོ་ཡེ་ཤེས་ཀྱི་རྒྱ་མཚོ་ཆེན་པོ་
སོགས་སྤྱོད་པ་ཟླ་བ་དྲུག་ཏུ་སྦྱངས་པས་འབྲས་བུ་དེ་དག་ཀུན་གདོན་མི་ཟ་བར་འཐོབ་པར་འགྱུར་རོ། ། བཞི་བ་
ནི། རྟག་ཏུ་ནས་ཀུན་ཏུ་བསྡམས་ཞེས་པ་སྟེ། སྤྱོད་པའི་ཚེ་རྟག་ཏུ་གཞན་གྱི་ནོར་རྐུ་ཞིང་གསང་བ་རྨད་དུ་བྱུང་
བ་དང་འདོད་ཆགས་རྡོ་རྗེའི་གནས་སྤྱད་པའི་སྡོམ་པ་འདིས་ནི་ཀུན་ཏུ་བསྡམས་པར་བྱ་བའི་དོན་ནི། ལེའུ་དགུ་
བ་ལས་བརྟན་པ་ལྟར་རོ། ། ལྔ་བ་ནི། འདོད་ཆགས་རྡོ་རྗེ་ནས་ཀུན་ཏུ་རིགས་ཞེས་པ་སྟེ། འདོད་ཆགས་རྡོ་རྗེ་
ནི་དེའི་གཉེན་པོ་ཡེ་ཤེས་ཀྱི་རྡོ་རྗེ་བསྐྱེད་པའོ། ། ལྕགས་ཀྱུ་མོ་ནི་ཕྱག་རྒྱ་མས་དངོས་གྲུབ་མྱུར་དུ་འགུག་
པའོ། །ཡོན་ཏན་གྱི་ལུག་རྒྱུད་ནི་ཡོན་ཏན་སྐ་རགས་སུ་བྱས་པའི་མཱ་མ་ཀཱིར་ལེའུ་བཞི་བར་བཤད་པ་ལྟར་
རོ། ། གསུང་གིས་རྡོ་རྗེ་ཐུགས་མཆོག་ལ་ནི་རྣམ་སྣང་སོགས་གསུམ་གྱི་རྣལ་འབྱོར་བས་ཀྱང་མཱ་མ་ཀཱི་རིག་མར་
བྱེད་པའི་ཆོ་ག་འདི་ནི་རྣམ་པ་ཀུན་ཏུ་བྱ་བར་རིགས་སོ། ། གཉིས་པ་ཤིན་ཏུ་སྤྲོས་མེད་ནི་བསམ་གཏན་ནས་སྟེར་
བར་འགྱུར་ཞེས་པ་སྟེ། ཨོ་ལ་སོགས་ཡི་གེ་གསུམ་ཀྱི་རྡོ་རྗེ་ཅན་གྱི་བསམ་གཏན་པ་རྣམ་སྣང་གི་རྣལ་འབྱོར་བས།
རང་གི་སྙིང་ག་ནས་ཡེ་ཤེས་ཀྱི་ཕྱག་རྒྱ་རྡོ་རྗེ་དབྱིངས་ཀྱི་དབང་ཕྱུག་མ་སེམས་ཀྱིས་ཕྱུང་བར་བསམས་ལ་སྙོམས་
འཇུག་བྱ་སྟེ། དེ་ལྟར་བྱས་ན་སངས་རྒྱས་ཀུན་མཁྱེན་པ་མཉེས་པར་འགྱུར་བ་གདོན་མི་ཟའོ། ། སྒྲུབ་པ་བོ་ནི་
བློ་བརྟན་ཅིང་བརྩོན་འགྲུས་དང་ལྡན་པས། ནགས་ཚལ་ཏེ་དགོན་པ་ཆེན་པོ་དག་ཏུ་བསོད་སྙོམས་ཚོལ་ཞིང་
བསླངས་ནས་སྤྱོད་པ་ན། ལྷའི་ཁ་ཟས་བཟང་པོ་བསྟར་བ་དག་གནས་དེར་ཡོད་པའི་ལྷ་དེ་དག་སྐྲག་ནས་སྟེར་
བར་འགྱུར་རོ། ། གསུམ་པ་སྤྱོད་པའི་འབྲས་བུ་ནི། རྡོ་རྗེ་བདག་ཉིད་ནས་འཇིག་པར་འགྱུར་ཞེས་པ་སྟེ། རྡོ་
རྗེའི་གསུམ་གྱི་བདག་ཉིད་ཅན་གྱི་རྣལ་འབྱོར་བ་ཐམས་ཅད་ཀྱི་དངོས་པོ་ལས་འདས་ནས། ཐ་མལ་གྱི་ལུས་
216



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འཇིག་པའི་རྡོ་རྗེའི་སྐུ་ཡི་གེ་སྟེ་མི་འགྱུར་བ་འགྲུབ་པར་འགྱུར་རོ། ། བཞི་བ་སྤྱོད་པའི་ཐུན་མོང་གི་ཆོ་ག་ནི། ལྷ་
མོ་ཀླུ་མོ་ནས་ཡེ་ཤེས་བསྟེན་ཞེས་པ་སྟེ། ལྷ་མོ་དང་ཀླུ་མོ་དང་གནོད་སྦྱིན་མོ་དང་ལྷ་མ་ཡིན་ནམ་མི་མོའང་སྟེ་དེ་
རྣམས་གང་ཡང་རུང་བ་རྙེད་ནས། བསྟེན་ཏེ་རིག་པའི་བརྟུལ་ཞུགས་ཀྱི་སྤྱོད་པ་སྤྱད་པར་བྱ་སྟེ། དེ་གང་གིས་བྱ་
ན་རྡོ་རྗེ་གསུམ་གྱི་ཡེ་ཤེས་ཏེ་རྣམ་སྣང་སོགས་རྡོ་རྗེ་གསུམ་གྱི་རྣལ་འབྱོར་བརྟེན་པས་བྱའོ། ། ལྔ་བ་ལས་བགྲོད་
ཚུལ་ནི། འདི་ནི་སྔགས་རྣམས་གསལ་དང་དེར་རབ་ཏུ་འཇུག་པ་ནི་རིམ་པ་གསུམ་པའི་སྒྱུ་ལུས་ཏེ། འོད་གསལ་
གྱིས་སྒྱུ་མའི་སྐུ་དེ་དག་པར་བྱས་པར་ཟུང་འཇུག་ཐོབ་པར་བྱེད་པའོ། དྲུག་པ་སྤྱོད་པའི་གཞུང་བསྡུ་བ་ནི།
བཅོམ་ལྡན་ནས་བཀའ་སྩལ་ཏོ་ཞེས་པ་སྟེ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རིག་པའི་
བརྟུལ་ཞུགས་ཀྱི་དམ་ཚིག་གི་དེ་ཁོ་ན་ཉིད་ཀྱི་རྡོ་རྗེས་དེ་སྐད་ཅེས་བཀའ་སྩལ་ཏོ། ། གཉིས་པ་ལེའུའི་མཚན་དོན་
ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསང་བ་གསང་བ་འདུས་པ་ལས། གཙོ་
བོ་འཕོ་ཚུལ་གྱིས་ལྷ་སོ་གཉིས་ཀྱི་དངོས་གྲུབ་ཐམས་ཅད་ཀྱི་དཀྱིལ་འཁོར་རྡོ་རྗེ་གསུམ་སྒྲུབ་པའི་མངོན་པར་བྱང་
ཆུབ་པ་ཞེས་བྱ་བའི་ལེའུ་སྟེ་བཅུ་དྲུག་པའི་འགྲེལ་པའོ། །
བཅུ་བདུན་པ་རྡོ་རྗེའི་བྱིན་རླབས་ཀྱི་རྒྱལ་པོའི་ལེའུ་བཤད་ཚུལ་ལ་གཉིས། ། ལེའུའི་གཞུང་བཤད་པ་
དང༌། ལེའུའི་མཚན་དོན་བཤད་པའོ། ། དང་པོ་ལ་བཞི། མཚམས་སྦྱོར་ནས་བསྟོད་ཅིང་གསོལ་བ་གདབ་པ།
བསྟོད་པ་ལ་སྟོན་པ་དགྱེས་ནས་གསུང་བ་ལ་མངོན་དུ་ཕྱོགས་པ། གསོལ་བ་བཏབ་པའི་དོན་བཤད་པ། མཇུག་
སྡུད་པའོ། ། དང་པོ་ནི། དེ་ནས་བཅོམ་ལྡན་འདས་ནས། སངས་རྒྱས་འདྲ་བར་འགྱུར་ཞེས་པ་སྟེ། དེ་ནས་
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་ཐུགས་གཅིག་ཏུ་འདུས་པར་གྱུར་ནས། དེ་བཞིན་
གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་རྡོ་རྗེ་དེ་བཞིན་གཤེགས་པ་ལ་གསོལ་བ་བཏབ་པ་ནི། ཉོན་མོངས་
པ་རྣམས་ཀྱིས་མི་གཡོ་བས་ན་མི་བསྐྱོད་པའོ། ། རྡོ་རྗེ་ནི་ཐུགས་ཀྱི་རིགས་གང་ཡིན་པའོ། ། ཐམས་ཅད་སྟོང་
བའི་བདག་ཉིད་ཅན་ཡིན་པས་ན་ཡེ་ཤེས་ཆེའོ། ། དེ་འཛིན་པར་བྱེད་པས་ན་རྡོ་རྗེ་དབྱིངས་སོ། ། བདེན་པ་
གཉིས་ཇི་བཞིན་མཁྱེན་པས་ན་མཁས་པ་ཚེའོ། ། རྡོ་རྗེ་གསུམ་གྱི་ནང་ནས་གཙོ་བོ་ཡིན་པས་ན་རྡོ་རྗེ་གསུམ་གྱི་
མཆོག་གོ། དོན་དམ་པའི་དཀྱིལ་འཁོར་དང་སྐུའི་དཀྱིལ་འཁོར་དང་འབྱིན་པའི་དཀྱིལ་འཁོར་གསུམ་གྱི་བདག་
ཉིད་ཅན་ཡིན་པས་ན་དཀྱིལ་འཁོར་གསུམ་མོ། ། གསང་བའི་དམ་ཚིག་གི་དབྱངས་གསུང་བ་ལ་ཕྱག་འཚལ་
ལོ། ། འོད་གསལ་གྱི་མེས་འབར་བར་གྱུར་བས་ན་རྣམ་པོར་སྲུང་མཛད་དག་པ་ཚེའོ། ། རྡོ་རྗེ་ནི་རིགས་
ལྔའོ། ། ལྔ་བོ་དྲི་མས་རྣམ་པར་དག་པའི་དྲུག་པར་གྱུར་བ་ནི་དྲི་མ་ཞི་བའོ། ། ལྷན་སྐྱེས་ཀྱི་དགའ་བའི་བདག་
217



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཉིད་ཅན་ཡིན་པས་ན་དགའ་བའོ། ། ངོ་བོ་ཉིད་ཀྱིས་དག་པས་ན་རང་བཞིན་གྱིས་འོད་གསལ་བའོ། ། མཆོག་
གི་མཆོག་ལ་ཆོས་སྟོན་པ་ཞེས་འབྱུང་བ་ལྟར་སྟོན་པ་རྡོ་རྗེ་དེ་ལ་ཕྱག་འཚལ་ལོ། ། རིན་ཆེན་ནི་རིན་པོ་ཆེའི་
རིགས་དང་ལྡན་པ་རྣམས་སོ། ། དེ་རྣམས་དགའ་བར་མཛད་པས་ན་རྒྱལ་བོ། ། མཉམ་པ་ཉིད་ཀྱི་ཡེ་ཤེས་ཀྱི་
བདག་ཉིད་ཅན་གྱིས་ནི་རབ་ཏུ་ཟབ་པོ། ། དེའི་ཕྱིར་རྡོ་རྗེ་མཁའ་འདྲ་དྲི་མ་མེད་པའོ། ། གཟོད་ནས་དག་
པའི་ཕྱིར་རང་བཞིན་དག་པའོ། ། གློ་བུར་གྱི་དྲི་མས་མ་གོས་པའི་ཕྱིར་གོས་པ་མེད་པའི་རྡོ་རྗེའི་སྐུ་ལ་ཕྱག་འཚལ་
ལོ། ། རྡོ་རྗེ་དཔག་མེད་ནི་པདྨའི་རིགས་དང་ལྡན་པའོ། ། ། དེ་རྣམས་ཀྱི་བདག་པོར་གྱུར་བའི་ཕྱིར་རྒྱལ་བོ་
ཆེའོ། ། སོར་རྟོག་ཡེ་ཤེས་ཀྱི་བདག་ཉིད་ཅན་གྱི་ཕྱིར་མི་རྟོག་པའོ། ། དེ་ཉིད་ཀྱིས་ནི་ནམ་མཁའ་རྡོ་རྗེ་འོད་
གསལ་རང་གི་ངོ་བོར་འཛིན་པའོ། ། འདོད་ཆགས་ནི་འཁོར་བར་ཆགས་པའོ། ། དེའི་ཕ་རོལ་གྱི་མཐར་ཕྱིན་
པ་ནི་ཤེས་རབ་པོ། ། དེ་ཐོབ་པའི་ཕྱིར་བརྙེས་པའི་རྡོ་རྗེ་གསུང་ལ་ཕྱག་འཚལ་ལོ། ། དོན་ཡོད་རྡོ་རྗེ་ནི་དོན་
གྲུབ་གྱི་རིགས་ཅན་ནམས་སོ། ། དེ་རྣམས་ཀྱིས་རང་གི་མདུན་དུ་བདར་ཞིང་མཆོད་པར་བྱས་པས་ན་རྫོགས་
པའི་སངས་རྒྱས་སོ། ། འདོད་དོན་ཐམས་ཅད་འགྲུབ་པར་མཛད་པའི་ཕྱིར་བསམ་པ་ཐམས་ཅད་རྫོགས་མཛད་
པའོ། ། དག་པའི་ངོ་བོ་ཉིད་ནི་འོད་གསལ་བ་སྟོང་ལས་བྱུང་བའོ། ། དེ་ལྟ་བུའི་རྡོ་རྗེ་སེམས་དཔའ་ཁྱེད་ལ་
ཕྱག་འཚལ་ལོ། ། བསྟོད་པ་འདི་དག་ནི་དུས་གསུམ་གྱི་སངས་རྒྱས་ཀུན་གྱིས་བསྐུལ་བ་སྟེ་གསུངས་པའོ། །
བསྟོད་པའི་ཚིག་ཞི་བ་སྟེ་རྣམ་པར་དག་པ་འོད་རྣམས་ཀྱིས་རྡོ་རྗེ་ལོངས་སྤྱོད་ཅེས་བྱ་བ་རྡོ་རྗེ་འཆང་ཆེན་པོ་ལ་གང་
གིས་བསྟོད་ན་ནི་དེ་ཡང་སངས་རྒྱས་རྡོ་རྗེ་འཆང་ཆེན་པོ་དང་འདྲ་བར་འགྱུར་རོ། ། གཉིས་པ་ནི། དེ་ནས་
སྟོན་པ་ནས་དྲི་མ་མེད་ཅེས་པའི་བར་ཏེ། དེ་ལྟར་བསྟོད་པས་རྡོ་རྗེ་འཆང་ཉིད་དགྱེས་ནས་གསུང་བར་བཞེད་
དོ། ། གདུལ་བྱའི་ཉོན་མོངས་པ་ཐམས་ཅད་ཞི་བར་མཛད་པའི་ཕྱིར་སྟོན་པ་སྟེ་ངེས་ཚིག་གིས་བཤད་པའོ། །
རྡོ་རྗེ་འཛིན་ནི་གཉིས་སུ་མེད་པའི་ཡེ་ཤེས་རང་གི་བར་གཉིད་དུ་འཛིན་པའོ། ། སངས་རྒྱས་ལྔའི་མིང་ཅན་གྱི་
ཕུང་བོའི་ལྔའི་བདག་ཉིད་ཅན་གྱིས་སེམས་ཅན་ཀུན་ལ་རྗེས་སུ་བརྩེ་བའོ། ། རྡོ་རྗེ་གསང་བ་ནི་སྲོག་གཅོད་པ་
སོགས་ཀྱི་དམ་ཚིག་བཞི་སྟེ་དེའི་གཞི་གསུང་དག་པའི་རྡོ་རྗེའི་གསུང་ནི་བཀའ་སྩལ་ཏོ། ། ཨེ་མའོ་ནི་ངོ་མཚར་ཆེ་
བའོ། །དེ་ཡང་མི་བསྐྱོད་པ་ལ་སོགས་པའི་སངས་རྒྱས་ཐམས་ཅད་ཀྱི་སྒོ་ནས་བསྟོད་པའི་ཆོས་ཀྱི་དབྱིངས་ཀྱི་ཡི་
གེ་ཆེན་པོའི་ཚིག་གི་རྒྱུན་ནི་ངོ་མཚར་བ་སྟེ། རྒྱུ་མཚན་ནི། རང་བཞིན་སྒྱུ་མ་དང་འོད་གསལ་དང་ཡོངས་སུ་
དག་པ་ཟུང་འཇུག་གི་དོན་ནམ་མཁའི་དབྱིངས་བཞིན་དུ་དྲི་མ་མེད་པ་སྟོན་པའི་བསྟོད་པ་ཡིན་པའི་ཕྱིར་སྙམ་དུ་
དགོངས་སོ། །གསུམ་པ་ལ་དགུ དམ་ཚིག་དང་སྡོམ་པ་རྣམས་བསྟན་པ། མཚན་མ་མེད་ཀྱང་ཏིང་ངེ་འཛིན་
218



༄༅༔ ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གཏན་ལ་དབབ་པ། དེའི་ཐབས་སུ་ལྷའི་སྐུ་ཇི་ལྟར་བསྐྱེད་པ་སྤྱོད་པའི་དམ་ཚིག་དང་བཅས་པ། འཁོར་གྱི་དྲིས་
ལན་གྱིས་བླ་མར་བསྙེན་བཀུར་བྱ་ཚུལ། བསམ་གཏན་གྱི་དཀྱིལ་འཁོར་ལ་བརྟེན་ནས་དབང་རྫོགས་པར་བསྐུར་
ཚུལ། ལས་ཚོགས་མཆོད་པ་དམ་ཚིག་རྣམས་སྤེལ་ནས་བསྟན་པ། རྒྱུད་ཀྱི་ཆེ་བ། ཐོས་བསམ་གྱིས་ཐེ་ཚོམ་ཆོད་
ནས་ཉམས་སུ་བླངས་པའི་འབྲས་བུ་བསྟན་པ། རྒྱུད་ཡོངས་སུ་གཏད་པའི་ཚུལ་ལོ། ། དང་པོ་ལ་གསུམ། ཐེག་
པ་གསུམ་གྱི་དམ་ཚིག་དང་སྡོམ་པ། འཇིག་རྟེན་པ་གཞན་གྱི་དམ་ཚིག་དང་སྡོམ་པ། རིམ་གཉིས་སོ་སོའི་དམ་
ཚིག་དང་སྡོམ་པའོ། ། དང་པོ་ལ་གསུམ། རིགས་གསུམ་གྱི་བཟའ་བ་དང་བསྲུང་བའི་དམ་ཚིག་བསྟན་པ།
རང་རྒྱལ་གྱི་དམ་ཚིག་བསྟེན་ཚུལ། ཉན་ཐོས་ཀྱི་དམ་ཚིག་བསྟེན་ཚུལ་ལོ། ། དང་པོ་ནི། དེ་ནས་ཕྱག་ན་རྡོ་རྗེ་
ན་སངས་རྒྱས་འགྱུར་ཞེས་པ་སྟེ། དེ་བཞིན་གཤེགས་པ་ཐམས་ཅད་ཀྱི་བདག་ལོ་ལ་སངས་རྒྱས་རྣམ་སྣང་ལ་
སོགས་པ་སྟེ། དེ་ཐམས་ཅད་ཀྱི་ནང་ནས་སྐུ་རྡོ་རྗེའི་དམ་ཚིག་འདི་ཉིད་ཀྱི་སྐུ་གསུང་ཐུགས་ཀྱི་རྡོ་རྗེ་ལས་བྱུང་
ངོ༌། ། སངས་རྒྱས་ནི་རྣམ་སྣང་ལ་སོགས་པའི་རྣལ་འབྱོར་བ་ཡེ་ཤེས་རྒྱ་མཚོ་ལྟ་བུ་མངའ་བ་ཡིས་སྲོག་གཅོད་པ་
ལ་སོགས་པའི་དམ་ཚིག་བཞི་ནི་བསྲུང་བར་བྱ་ཞིང་། རྣམ་སྣང་གི་རྣལ་འབྱོར་པས་ཤ་ཆེན་རྟག་ཏུ་བཟའ་བར་བྱ་
སྟེ། འདི་ནི་དེའི་དམ་ཚིག་མཆོག་ཏུ་གྱུར་བ་ཡིན་ནོ། ། དེ་ནས་ཕྱག་ན་རྡོ་རྗེ་ནས་གསུང་རྡོ་རྗེ་འོད་དཔག་མེད་
ཀྱི་དམ་ཚིག་འདི་སྔར་བཞིན་ཕྱུང་ངོ༌། ། འདི་ལ་ཡང་དམ་ཚིག་སྔར་བཤད་པ་བཞི་ནི་བསྲུང་བར་བྱ་ཞིང་།
སངས་རྒྱས་ཐམས་ཅད་ཀྱི་གསུང་གི་རྡོ་རྗེ་ཡི་གེ་ཆེས་ནི་གསུང་རྡོ་རྗེ་རྣལ་འབྱོར་བས་དམ་ཚིག་བཞིའི་སྟེང་དུ་
གཤང་གཅི་དག་ནི་རྟག་ཏུ་བཟའོ། ། འདི་ནི་གསང་བ་རྨད་དུ་བྱུང་བའི་དམ་ཚིག་གོ ། དེ་ནས་ཕྱག་ན་རྡོ་རྗེ་
ནས་རྡོ་རྗེ་འཛིན་ཏེ་རྡོ་རྗེའི་རིགས་ཐམས་ཅད་ཀྱི་ཐུགས་ཀྱི་དམ་ཚིག་འདི་སྔར་ལྟར་ཕྱུང་ངོ༌། ། རྡོ་རྗེ་སེམས་
དཔའ་རྫུ་འཕྲུལ་ཆེས་ནི་ཐུགས་རྡོ་རྗེའི་རྣལ་འབྱོར་བས་དམ་ཚིག་བཞི་བོ་བསྲུང་བར་བྱ་ཞིང་དེའི་སྟེང་དུ་ཁྲག་
དང་ཁུ་བ་སྦྱར་བ་དག་བརྟུལ་ཞུགས་བརྟན་པས་རྟག་ཏུ་བཟའོ། ། སྐུ་གསུང་ཐུགས་ཀྱི་རྡོ་རྗེ་ཡི་དམ་ཚིག་འདི་ནི་
རྨད་པོ་ཆེ་ནི་རྣམ་སྣང་སོགས་རྡོ་རྗེ་གསུམ་གྱི་རྣལ་འབྱོར་བའི་དམ་ཚིག་རྣམས་རྨད་དུ་བྱུང་བ་སྟེ། སངས་རྒྱས་
ཀུན་གྱི་སྟེ་རྣལ་འབྱོར་ཐམས་ཅད་ཀྱི་བརྟག་པ་སྟེ་བཤད་པ་འདི་ནི་རྡོ་རྗེ་འཛིན་གྱིས་བསྲུང་བར་བྱའོ། ། རྣལ་
འབྱོར་བ་གང་ཞིག་དམ་ཚིག་འདི་དག་སྲུང་བར་བྱེད་པའི་རྡོ་རྗེ་སེམས་དཔའ་འོད་པོ་ཆེ་སྟེ་རྣལ་འབྱོར་བ་དེ་ཡི་སྐུ་
གསུང་ཐུགས་རྟོགས་པའི་ཞེས་ཐུགས་གནས་འགྱུར་ཞེས་འབྱུང་བ་ལྟར། དེ་མ་ཐག་སྟེ་སྐད་ཅིག་དེ་ལ་སངས་
རྒྱས་སུ་འགྱུར་རོ། ། གཉིས་པ་ནི། དེ་ནས་ཕྱག་ན་རྡོ་རྗེ་ནས་མཆོག་ཏུ་རྟག་པའོ་ཞེས་པ་སྟེ་ཕྱག་ན་རྡོ་རྗེ་ནས་
སངས་རྒྱས་ཀྱིས་སེམས་ཅན་གྱི་དོན་བྱེད་པའི་དམ་ཚིག་འདི་སྔར་ལྟར་བྱུང་ངོ་། །རང་སངས་རྒྱས་དེ་ཡི་གཙོ་
219



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བོར་ལུས་ཀྱི་སྒོ་ནས་ཆོས་སྟོན་པ་ནི་སེམས་ཅན་རྣམས་རྡོ་རྗེའི་སྐུ་སྟེ་ལུས་ཀྱི་ཆོས་སྟོན་པས་ལམ་རབ་ཏུ་འཇུག་པར་
མཛད་དེ་གནས་སོ། ། རང་རྒྱལ་དེ་དག་སེམས་ཅན་རྗེས་སུ་བཟུང་བར་འདོད་ཅིང་ངང་ཚུལ་ཅན་ཏེ། དེ་དང་
མཐུན་པའི་དམ་ཚིག་འདི་ནི་མཆོག་ཏུ་རྟག་པ་སྟེ་ཐོག་མ་མེད་པ་ནས་བྱུང་བའོ། ། གསུམ་པ་ནི། དེ་ནས་ཕྱག་
ན་རྡོ་རྗེ་ནས་རྨད་པོ་ཆེ་ཞེས་པ་སྟེ། ཕྱག་ན་རྡོ་རྗེ་ནས་ཉན་ཐོས་ཀྱི་བསླབ་པའི་དམ་ཚིག་འདི་སྔར་ལྟར་ཕྱུང་
ངོ༌། ། དགེ་བ་བཅུའི་ལས་ཀྱི་ལམ་སྒྲུབ་པ་བྱེད་ཅིང་། སངས་རྒྱས་ཀྱི་ཡེ་ཤེས་ཆགས་པ་ལམ་ཕྱིས་མངོན་དུ་བྱེད་
པའི་ཐབས་སྤངས་པ། བདག་ཉིད་གཅིག་བུ་གྲོལ་བར་འདོད་པའི་ལམ་དམན་པར་མོས་པ་ཉན་ཐོས་ཐམས་ཅད་
གྱི་དམ་ཚིག་འདི་ནི་རྨད་བྱུང་བ་ཆེན་པོའོ། ། གཉིས་པ་འཇིག་རྟེན་པ་གཞན་གྱི་དམ་ཚིག་སོགས་བཞི། གཙོ་བོ་
གསུམ་གྱི་དམ་ཚིག་འཁྲུལ་སྤོང་དང་བཅས་པ། རྫུ་འཕྲུལ་ཆུང་བ་ལྔའི་དམ་ཚིག དམ་ཚིག་དེ་བརྒྱུད་ལ་གསང་
བ་འདུས་པས་ཀྱང་སྤྱད་པར་བྱ་བ། དོན་བསྡུ་བ་ཁུངས་དང་བཅས་པའོ། ། དང་པོ་ནི། དེ་ནས་ནས་རྫུ་
འཕྲུལ་ཆེ་ཞེས་པ་སྟེ། ཕྱག་ན་རྡོ་རྗེ་ནས་ཚངས་པའི་དམ་ཚིག་འདི་སྔར་ལྟར་བྱུང་ངོ་། ། ཚངས་པ་ཐོབ་པས་
གྲོལ་པར་སེམས་པ་ནི་གཏི་མུག་སྟེ། གང་ཟག་དེའི་སྤྱོད་པ་ནི་ལས་ཀྱི་ལམ་མོ། ། དེས་ཟས་གཅོད་པ་སོགས་ཀྱི་
དཀའ་ཐུབ་བྱེད་པ་གང་ཡིན་པ་རྣམས་ནི་མི་འདོད་པ་བསྐྱེད་པས་འཇིགས་ཤིང་སྡུག་པའོ། ། སངས་རྒྱས་ནི་
ཚངས་པའི་ལམ་དེར་མོས་པ་རྣམས་དང་བྱང་ཆུབ་ནི་དེ་རྣམས་ཀྱི་ཐོབ་བྱའི་ཡེ་ཤེས་སོ། ། སྟོན་པ་ནི་དེ་ཐོབ་པར་
བྱེད་པ་སྟེ། ལམ་དེ་ལ་མོས་པས་སྐུ་ཡི་རྡོ་རྗེ་ཚངས་པ་ཉིད་དུ་བསྒྱུར་བར་བྱེད་པར་འདོད་དོ། ། དེ་ནས་ཕྱག་ན་
རྡོ་རྗེ་ནས་དྲག་པོ་དབང་ཕྱུག་གི་དམ་ཚིག་འདི་སྔར་ལྟར་བྱུང་ངོ༌། ། ཁམས་གསུམ་སྟེ་མཆོག་དམན་འབྲིང་
གསུམ་དག་ན་གནས་པའི་བུད་མེད་རྡོ་རྗེ་སྟེ་དགུག་དཀའ་བ་ཡང་བྱུང་བ་རྣམས་དགའ་བའི་ཐབས་སྣ་ཚོགས་པའི་
དངོས་པོས་ལོངས་སྤྱོད་པ་ནི་དབང་ཕྱུག་གི་དམ་ཚིག་མཆོག་ཏུ་རྨད་དུ་བྱུང་བའོ། ། དེ་ནས་ནས་ཁྱབ་འཇུག་གི་
དམ་ཚིག་འདི་སྔར་ལྟར་བྱུང་ངོ༌། ། སེམས་ཅན་སྐྱེ་གནས་བཞི་ལས་བྱུང་བ་ཇི་སྙེད་པ་ཐམས་ཅད་སྟོང་བ་ཉིད་དུ་
དབྱེར་མེད་པའི་ཚུལ་གྱིས་སྐུ་གསུམ་སྟེ་སྒོ་གསུམ་ལ་གནས་པ་རྣམས་རྡོ་རྗེའི་མཁའ་དབྱིངས་ཏེ་སྣོད་ཀྱི་འཇིག་རྟེན་
དང་བདག་ཉིད་ཀྱང༌སྟོང་བ་ཉིད་ཀྱི་བསམ་གཏན་གྱི་རྡོ་རྗེས་གསང་བར་བྱ་བ་ནི་རང་བཞིན་གྱིས་སྟོང་བར་
བསྒོམ་པ་སྟེ་ཁྱབ་འཇུག་གི་དམ་ཚིག་གོ ། དེ་ནས་ཕྱག་ན་རྡོ་རྗེ་ནས་རང་གི་དམ་ཚིག་གི་རྡོ་རྗེ་འདི་སྔར་བཞིན་
ཕྱུང་ངོ་། ། སྐུ་རྡོ་རྗེ་རྣམ་སྣང་ནི་ཚངས་པར་འགྱུར་ཞིང་གསུང་གི་རྡོ་རྗེ་འོད་དཔག་མེད་ནི་དབང་ཕྱུག་ཆེན་པོ་
དང་ཐུགས་ཀྱི་རྒྱལ་བོ་རྡོ་རྗེ་འཛིན་པ་མི་བསྐྱོད་པ་དེ་ཉིད་འདིར་ཁྱབ་འཇུག་རྫུ་འཕྲུལ་ཆེན་པོའི་མིང་གིས་
བཏགས་ནས་བརྗོད་པའོ། ། གཉིས་པ་ནི། དེ་ནས་ཕྱག་ན་རྡོ་རྗེ་ནས་གསང་བྱ་ཞེས་པ་སྟེ། གནོད་སྦྱིན་མོ་
220



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཐམས་ཅད་ཀྱི་རྡོ་རྗེའི་དམ་ཚིག་འདི་སྔར་བཞིན་བྱུང་ངོ༌། ། ཁྲག་དང་ཤ་ནི་ཟ་བ་དང་རྟག་ཏུ་གཞན་གྱི་བུད་
མེད་སྤྱོད་ཅེས་པ་ལ་བུད་མེད་རྟག་ཏུ་འདོད་ལྷུར་ལེན་ཞེས་པ་ལྟར་ཏེ་འདིར་བུད་མེད་ནི་གནོད་སྦྱིན་མོའོ། །ཤ་
ཟ་ལ་སོགས་ཀྱི་དམ་ཚིག་དཀའ་བ་འདི་རྣམས་ཀྱིས་རྡོ་རྗེ་གནོད་སྦྱིན་མོ་ཆེན་པོ་རྣམས་ནི་མཉེས་པར་བྱའོ། ། དེ་
ནས་ཕྱག་ན་རྡོ་རྗེ་ལས་ཀླུའི་རྒྱལ་བོ་ཐམས་ཅད་ཀྱི་དམ་ཚིག་འདི་ནས་སྔར་བཞིན་བྱུང་ངོ༌། ། འོ་མ་འཐུང་བ་
དང་ཕྲ་མ་ལ་དགའ་བ་ཅན་གྱི་ཀླུ་མོ་དེ་དག་འདོད་པ་བསྟེན་པ་དང་ སྤོས་ ཀྱི་དྲི་ལྷུར་ལེན་ པས་བར་བ་སྟེ་
དགའོ། ། དམ་ཚིག་འདི་ལྟར་ཉམས་སུ་བླངས་པས་ནི་གནོད་སྦྱིན་མོ་བསྒྲུབ་པར་བྱ་ཡི། དེ་ལས་གཞན་དུ་མ་
བྱས་ན་ངེས་པར་དབང་དུ་མི་འགྱུར་བས་རང་ཉོན་མོངས་པའི་སྡུག་བསྔལ་བར་འགྱུར་རོ། ། དེ་ནས་ཕྱག་ན་རྡོ་
རྗེ་ནས་ལྷ་མ་ཡིན་གྱི་བུ་མོའི་དམ་ཚིག་འདི་སྔར་བཞིན་བྱུང་ངོ་། ། ཁྲོ་བ་དང་བཅས་པའི་ང་རྒྱལ་གྱིས་གཞན་
གསོད་པ་སྟེ་འཚོ་བས་ཡིད་ནོན་ཅིང་། སྤོས་དང་མེ་ཏོག་སྤྱོད་པ་ལ་དགྱེས་པ་སྟེ་ཆགས་པ་རྣམས་ནི་དེ་དག་གི་
དམ་ཚིག་གི་ཕྱོགས་གཅིག་སྟེ། དམ་ཚིག་རྒྱས་པ་ནི་གདུལ་དཀའ་བ་སྟེ་ཉམས་སུ་ལེན་དཀའ་བའོ། ། དམ་ཚིག་
རྣམས་རྡོ་རྗེ་ས་འོག་དང་རྡོ་རྗེ་འཇིག་བྱེད་ཀྱི་རྒྱུད་ལས་གསུངས་པས་དེར་ཤེས་པར་བྱའོ། ། དེ་ནས་ཕྱག་ན་རྡོ་རྗེ་
ནས་སྲིན་མོ་རྣམས་ཀྱི་དམ་ཚིག་འདི་སྔར་བཞིན་བྱུང་ངོ༌། ། ཐོད་རུས་ཀྱི་ཕྱེ་མ་དང་འབྲུ་མར་ཏེ་མིའི་རྐང་མང་
དང་། ཤ་སོགས་བཙོས་པའི་ཞག་སོགས་གདུག་པ་དེ་རྣམས་ལ་སྦྱིན་པར་བྱས་ན། དེ་དག་གིས་རབ་ཏུ་དགའ་
བར་འགྱུར་ཏེ་འབྱུང་བོ་ཤ་ཟ་ལ་སོགས་པ་འབྱུང་བོ་ཀུན་གྱི་ཡང་དམ་ཚིག་ནི་འདི་ཡིན་ནོ། ། དག་བྱེད་ནི་
བགེགས་འཇིག་པར་བྱེད་པ་དང་། སེམས་ཅན་གྱི་དོན་ཆེན་པོ་སྒྲུབ་པར་བྱེད་པའོ། ། དེ་ནས་ཕྱག་ན་རྡོ་རྗེ་
ནས་རྡོ་རྗེ་མཁའ་འགྲོ་ཐམས་ཅད་ཀྱི་དམ་ཚིག་འདི་སྔར་བཞིན་བྱུང་ངོ་། ། གཤང་གཅི་དང་ནི་ཁྲག་དག་ཅེས་
བདུད་རྩི་ལྔ་དང་ཤ་ལྔ་སྔགས་ཀྱིས་སྦྱངས་ནས་བཟའ་བ་དང་། ཆང་ལ་སོགས་པ་རང་གིས་རྟག་ཏུ་བཏུང་ཞིང་དེ་
ལ་བྱིན་ན་རྡོ་རྗེ་མཁའ་འགྲོ་མའི་སྦྱོར་བ་ཡིས། གནས་ཀྱི་མཚན་ཉིད་ཀྱིས་ཏེ་གདུག་པ་རྣམས་རྒྱས་བཏབ་ལ་ཁྲག་
དྲང་བ་སོགས་ཀྱི་སྒོ་ནས་གསད་པར་བྱ་བ་ནི་དེ་རྣམས་ཀྱི་དམ་ཚིག་གོ ། གསུམ་པ་ནི། ངོ་བོ་ཉིད་ཀྱིས་ནས་
སྤྱད་པར་བྱ་ཞེས་པ་སྟེ། ཚངས་པ་ལ་སོགས་པ་འདི་དག་ནི་རང་གི་ངོབོ་ཉིད་ཀྱིས་ཏེ་རང་དབང་གིས་ཐོག་མ་
མེདཔའི་དུས་ཅན་སྣོད་ཀྱི་འཇིག་རྟེན་དང་ལྷན་ཅིག་ཀུན་ཏུ་འབྱུང་བ་རྫུ་འཕྲུལ་ཆེན་པོ་དང་ལྡན་པ་ཁམས་
གསུམ་པོ་དག་ན་གཟུགས་སྣ་ཚོགས་ཀྱིས་རྣམ་པར་སྤྱོད་པའོ། ། དེ་ལྟར་སེམས་ཅན་དང་དངོས་གྲུབ་ཀུན་
འགྲུབ་པ་ལ་ ཕན་པར་འདོད་པའི་བསམ་པས་དམ་ཚིག་དེ་རྣམས་མ་ལུས་པོ་སྤྱད་པར་བྱའོ། ། བཞི་བ་ནི།
ཁམས་གསུམ་པ་ནས་ཏིང་ངེ་འཛིན་ཏོ་ཞེས་པ་སྟེ། ཁམས་གསུམ་པ་ཐམས་ཅད་ཀྱི་ཚངས་པ་ལ་སོགས་པའི་
221



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སེམས་ཅན་རྣམས་སོ། ། དེ་རྣམས་ཀྱི་རྡོ་རྗེའི་དམ་ཚིག་ནི་འདའ་བར་དཀའ་བའོ། ། རྡོའི་རྗེས་སུ་འབྲང་བ་
སྟོན་པ་ཞེས་བྱ་བའི་ཏིང་ངེ་འཛིན་ཏོ་ཞེས་པ་ནི་འཇུག་བསྡུ་བའོ། ། གསུམ་པ་རིམ་གཉིས་ལ་གནས་པ་སོ་སོའི་
དམ་ཚིག་ལ་དྲུག རྫོགས་རིམ་པས་ལས་ཀྱི་ལམ་རྣམས་འོད་གསལ་གྱིས་དག་པར་བྱ་བའི་དམ་ཚིག་དང་སྡོམ་པ།
བསྐྱེད་རིམ་པ་དང་རྫོགས་རིམ་པས་ཕྱག་བྱ་བ་དང་མི་བྱ་བའི་ཁྱད་པར། བསྐྱེད་རིམ་པས་འདོད་ཡོན་ལ་སྤྱོད་
པའི་དུས་སུ་ཡུལ་དབང་རྣམས་ཐབས་ཤེས་སུ་སྡུད་པའི་སྡོམ་པ། རྫོགས་རིམ་པས་ཐ་མལ་བའི་ལུས་སྤངས་ནས་
རྡོ་རྗེ་སྐུ་བསྐྱེད་པའི་དམ་ཚིག། ནང་ལ་གཞོལ་བ་རྣམས་ཀྱིས་ཚིམ་པར་བྱ་བའི་ཆོ་པ། སྔབ།ས་ལ་གཞོལ་བ་རྣམས་
ཀྱིས་ཚིམ་པར་བྱ་བའི་ཆོ་གའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས་བཀའ་སྩལ་ཏོ་ཞེས་པ་སྟེ། དེ་ནས་ནས་
ལུས་ཀྱི་དངོས་གྲུབ་ནི་ལུས་ཀྱི་བྱ་བ་སྟེ། དེ་རྣམས་དེ་ཁོ་ནར་མཉམ་པའི་དམ་ཚིག་འདི་སྔར་བཞིན་བྱུང་ངོ༌། །
ལུས་ཀྱི་རྣམ་གསུམ་ཐམས་ཅད་ནི་ཞེས་པ་སྲོག་གཅོད་པ་སོགས་ལུས་ཀྱི་ལས་རྣམས་སོ། ། རྡོ་རྗེ་ལས་གྱི་བྱུང་བ་ནི་
འོད་གསལ་ལས་བྱུང་བ་སྟེ། བདེ་འགྲོ་དང་ངན་འགྲོའི་རྒྱུ་བླང་དོར་དུ་བྱེད་པ་ལ་ལྟོས་པ་མེད་པར་ཉམས་སུ་ལེན་
པར་བྱའོ། ། དེ་ལྟར་བྱས་པས་སེམས་ཅན་ཁམས་ནི་སྒྲུབ་པ་བོའི་སྟེ་གསུམ་པོ་ཐམས་ཅད་དུ་རྟག་པར་སངས་
རྒྱས་ཀྱི་སྐུར་སྐྱེད་པར་བྱེད་པས་འཁོར་བའི་རྒྱུ་མི་འབྱུང་ངོ༌། ། དེ་ནས་ཕྱག་ན་རྡོ་རྗེ་ནས་ངག་གི་དངོས་གྲུབ་སྟེ་
བྱ་བ་རྣམས་ཀྱི་དམ་ཚིག་འདི་སྔར་ལྟར་བྱུང་ངོ༌། ། ཚིག་གི་ལས་ལམ་མ་ལུས་པར་ནི་བརྫུན་དུ་སྨྲ་བ་སོགས་
བདག་གི་ལས་བཞིའོ། ། ཁམས་གསུམ་དྲི་མེད་ནི་རྡོ་རྗེ་འཆང་ངོ་། ། དཀྱིལ་འཁོར་ནི་གནས་སོ། ། ཚིག་གི་
དངོས་གྲུབ་ཡིད་འོང་འདི་ནི་ངག་གི་དབང་ཕྱུག་གི་དངོས་གྲུབ་ཡིད་འཕྲོག་པ་སྟེ། དམ་ཚིག་ཤིན་ཏུ་འདའ་
དཀའ་བའོ། ། དེ་ནས་ཕྱག་ན་རྡོ་རྗེ་ནས་སེམས་རྡོ་རྗེའི་དངོས་གྲུབ་ཀྱི་དམ་ཚིག་འདི་སྔར་ལྟར་བྱུང་ངོ་། །
ཡིད་ཀྱི་རྡོ་རྗེའི་རང་བཞིན་ཀུན་ནི་བརྣན་སོགས་ཡིད་ཀྱི་ལས་རྣམས་སོ། ། རྡོ་རྗེ་བརྟན་པ་འཛིན་པ་ནི་འོད་
གསལ་ལ་གཞོལ་བའི་བློས་དེ་ཁོ་ན་ཉིད་དུ་སོ་སོར་བརྟག་ཅིང་བསྒོམ་པའོ། ། རྡོ་རྗེ་མི་ཕྱེད་གསུམ་ལྡན་ཏེ་རྫོགས་
རིམ་པ་རྣམས་ཀྱི་དམ་ཚིག་བཤད་པ་ནི་འདི་ཡིན་ནོ། ། བཅོམ་ལྡན་འདས་ཀུན་དུ་མཛེས་དགའ་རྡོ་རྗེ་སེམས་
དཔས་དེ་སྐད་ཅེས་བཀའ་སྩལ་ཏོ། ། གཉིས་པ་ནི། དེ་ནས་ཕྱག་ན་རྡོ་རྗེ་ནས་ལས་བྱུང་བའོ་ཞེས་པ་སྟེ། དེ་
བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཆང་གིས། སྔགས་ལ་མཆོག་ཏུ་གཞོལ་བ་ཐམས་ཅད་ཀྱི་རྡོ་
རྗེའི་སྙིང་པོའི་དམ་ཚིག་འདི་ཉིད་ཀྱི་སྐུ་གསུང་ཐུགས་གྱི་རྡོ་རྗེ་ལས་བྱུང་ངོ། ། སངས་རྒྱས་དང་བྱང་ཆུབ་སེམས་
དཔའ་དང་ཉན་ཐོས་དང་རང་རྒྱལ་དེ་བཞིན་དུ་ཐམས་ཅད་ལ། རང་གི་སྒོ་གསུམ་ལྷའི་སྐུ་གསུང་ཐུགས་སུ་
གཅིག་ཏུ་བྱེད་ཅིང་སྦྱོར་བའི་སྔགས་པས་ཕྱག་མི་བྱ་སྟེ། རང་དམན་པར་ཞེན་ནས་དེ་རྣམས་ལ་ཕྱག་འཚལ་བ་ནི་
222



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
མ་རུང་སྟེ་ལེགས་པར་མི་འགྱུར་རོ། ། དེ་ནས་ཡང་ཕྱག་ན་རྡོ་རྗེ་ནས་དེ་བཞིན་གཤེགས་པ་སྟེ་སེམས་ཅན་ཐམས་
ཅད་དོ། ། དེ་རྣམས་ཀྱི་སྐུ་གསུང་ཐུགས་རྡོ་རྗེའི་བསམ་གཏན་གྱི་དམ་ཚིག་འདི་སྔར་ལྟར་འབྱུང་ངོ་། ། ཀུན་
དུ་རྡོ་རྗེ་སེམས་ཅན་ཐམས་ཅད་ཀྱི་སྐུ་གསུང་ཐུགས་ཀྱི་དཀྱིལ་འཁོར་ཏེ་སྒོ་གསུམ་ལ། རྡོ་རྗེ་སེམས་དཔའ་སྟེ་དང་
པོའི་མགོན་པོའི་བསམ་གཏན་རྡོ་རྗེ་གསུམ་དབྱེར་མེད་དུ་སྦྱོར་བས། སྔགས་ཟློས་པ་ནི་རྡོ་རྗེ་བཟླས་པ་ལ་གཞོལ་
བས་བསམ་གཏན་བྱའོ། །དེ་ནས་ཕྱག་ན་རྡོ་རྗེ་ནས་སྔགས་སྒྲུབ་པ་ནི་ཟུང་འཇུག་ལ་གནས་པ་སྟེ། དེ་རྣམས་
ཀྱི་དམ་ཚིག་དང་སྡོམ་པའི་སྔར་ལྟར་བྱུང་ངོ༌། ། སེམས་ཅན་གྱི་ཁམས་ཏེ་ཚོགས་རྣམས་ཐམས་ཅད་ནི་མདོར་ན་
སྟེ་གཅིག་ཏུ་བྱེད་པའི་ཚུལ་ནི་རྡོ་རྗེ་གསུམ་དབྱེར་མི་བྱེད་པའི་བསམ་གཏན་རྡོ་རྗེས་བསྐུལ་བ་སྟེ་བསྒྲུབ་པར་
བྱའོ། །རྡོ་རྗེ་གསུམ་གྱི་ཕྱག་འཚལ་མཆོག་ནི་ སེམས་ ཅན་ཐམས་ ཅད་རྡོ་རྗེ་གསུམ་གྱི་ངོ་བོར་བལྟས་ནས།
སངས་རྒྱས་ཀྱི་སྐུ་གཟུགས་ལ་ཕྱག་བྱ་བའི་མཆོག་ཏུ་འགྱུར་རོ། ། དམ་ཚིག་རྡོ་རྗེ་ནི་ཟུང་འཇུག་པའོ། །དེ་
རྣལ་འབྱོར་འདི་ལས་བྱུང་བ་ནི་རླུང་སེམས་ཙམ་ལས་འགྲུབ་པར་འགྱུར་རོ། ། གསུམ་པ་ནི། དེ་ནས་ཕྱག་ན་རྡོ་
རྗེ་ནས་རབ་ཏུ་བརྟག་པའོ་ཞེས་པ་སྟེ། དེ་ནས་བསྙེན་པ་དང་སྒྲུབ་པ་དང་ཉེ་བར་སྒྲུབ་པ་དང་སྒྲུབ་པ་ཆེན་པོའི་
སྡོམ་པ་འདི་སྔར་ལྟར་ཕྱུང་ངོ་། གཤང་གཅི་ནི་ཡུལ་དང་དབང་བོའོ། ། རྡོ་རྗེ་ནི་དེ་རྣམས་ལྷའི་ངོ་བོར་མི་ཕྱེད་
པར་བྱས་པ་རྣམས་ཀྱིས་ནི་ནམ་མཁའི་དབྱིངས་ཐམས་ཅད་ཡོངས་སུ་གང་བར་རྣམ་པར་བསམས་ལ། དེ་རྣམས་
དུས་གསུམ་རྡོ་རྗེ་སྟེ་སྐུ་གསུམ་མི་ཕྱེད་པའི་ང་རྒྱལ་འཆར་བ་དག་ལ་དབུལ་བ་སྟེ་བསྟེན་པར་བྱའོ། ། འདི་ནི་དམ་
ཚིག་མཆོག་ཏུ་རྟག་པ་སྟེ་ཐོག་མ་མེད་པ་ནས་སངས་རྒྱས་ལས་རིམ་པར་བརྒྱུད་པའོ། ། བཞི་བ་ནི། དེ་ནས་
ཕྱག་ན་རྡོ་རྗེ་ནས་རྫོགས་བྱེད་པའོ་ཞེས་པ་སྟེ། རྡོ་རྗེ་ཐམས་ཅད་ནི་ཐུན་མོང་བའི་སྐུ་གསུང་ཐུགས་སོ། ། དེའི་
མི་སྣང་བ་ནི་འོད་གསལ་དུ་དྲུག་པའོ། ། དེ་ལས་རྡོ་རྗེའི་སྐུ་དང་མཉམ་པར་འགྱུར་བས་ན་དམ་ཚིག་སྟེ་འདི་སྔར་
བཞིན་བྱུང་ངོ༌། ། དུས་བཞི་ནི་སྟོང་བ་དང་ཤིན་ཏུ་སྟོང་བ་སོགས་བཞིའོ། ། ཇི་ལྟར་མཆོག་བཞིན་དུ་ནི་ཚུལ་
དེ་སྟོང་ཉིད་སྒོམ་པའི་ལམ་ཁྱད་པར་ཅན་ཡིན་པའོ། ། རྡོ་རྗེ་མོ་ནི་རྡོ་རྗེ་ཅན་ཏེ་དེས་ཉིན་རེ་བཞིན་དུ་ཁམས་
སྤྱད་པ་སྟེ་བསྒོམ་པར་བྱའོ། ། ཡང་ན་ནི་སྔར་ཡང་སྟེ་རྫས་ཀྱང་སྟེ་ཟུང་འཇུག་གི་སྒྱུ་མ་བྱིན་པར་དབྲོག་པར་
བྱའོ། ༑ རྟག་ཏུ་ནི་དེ་འཕྲོག་ཅིང་ཐོབ་པའི་ཐབས་རྒྱུན་དུ་བྱེད་པའོ། །འདི་ལྟར་བྱེད་པ་ནི་དེ་བཞིན་གཤེགས་
པ་ཐམས་ཅད་ཀྱི་དམ་ཚིག་གི་རྡོ་རྗེ་རྫོགས་ཤིང་དེ་རྣམས་མཉེས་པར་བྱེད་པའོ་ལྔ་བ་ནི། དེ་ནས་ཕྱག་ན་རྡོ་རྗེ་
ནས་མི་ཐུབ་པའོ་ཞེས་པ་སྟེ། ནམ་མཁའི་རིག་འཛིན་རྣལ་འབྱོར་བའི་ལུས་རྒྱས་པར་བྱེད་པའི་དམ་ཚིག་འདི་
སྔར་བཞིན་བྱུང་ངོ་། ། སྒྲུབ་པ་བོ་རང་གི་སྐུ་གསུང་ཐུགས་ཀྱི་རྡོ་རྗེ་ནི་བདེ་བར་གནས་པའི་ཕྱིར་དུ། རང་གི་
223



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དབུ་རྒྱན་ཏེ་ཀླད་རྒྱ་དག་ལ་བསམ་གཏན་དེ་ནི་ཀླད་རྒྱ་ནས་བྱང་སེམས་ལྕེ་ཆུང་དུ་བབས་ཏེ་དེས་ཚིམ་པར་བསྒོམ་
པའོ། ། ཕན་ཡོན་ནི་རྡོ་རྗེ་གསུམ་ནི་རང་གི་ལུས་སོ། ། དེའི་དམ་ཚིག་ནི་རླུང་ལ་སོགས་པའི་འབྱུང་བ་ཁྲོས་པ་
སྟེ་མ་འཕྲོད་པས་འཁྲུགས་པ་རྣམས་ཀྱིས་བསྐྱེད་པའི་ནང་ཀྱིས་མི་ཐུབ་ཅིང་མི་ཚུགས་པའོ། ། དྲུག་པ་ནི། དེ་
ནས་ཕྱག་ན་རྡོ་རྗེ་ནས་བཀའ་སྩལ་ཏོ་ཞེས་པ་སྟེ། སྔགས་འཆང་ལས་དང་པོ་བ་ཐམས་ཅད་ནི་རིགས་ལྔའི་སྒྲུབ་པ་
བོ་སྟེ། དེ་རྣམས་ཀྱི་དམ་ཚིག་འདི་སྔར་བཞིན་བྱུང་ངོ༌། ། བཟང་བ་སོགས་ཀྱི་དུས་སུ་སྒྲ་ཡི་རྡོ་རྗེ་རྣམ་སྣང་དུ་
བསྐྱེད་དེ་ཁ་ཟས་ལ་སྤྱད་པར་བྱ་ལ་དེ་ལས་གཞན་པའི་ཕྱི་རོལ་འདོད་ཡོན་ལ་ལོངས་སྤྱོད་པའི་དུས་སུ་ནི་རྡོ་རྗེ་
འཛིན་པ་མི་བསྐྱོད་བྱ་བ་དང་། མདོ་གསུང་རབ་སོབ་ས་འདོན་པ་དང་ཆོ་གའི་བྱ་བ་སྟེ་དབང་དུ་བྱ་བའི་ལས་ལ་
རྟག་པར་རྡོ་རྗེ་ཆོས་སུ་སྟེ་འོད་དཔག་མེད་དུ་བསྐྱེད་ནས་བྱའོ། ། བཅོམ་ལྡན་འདས་ངོ་བོ་ཉིད་དག་པ་རྡོ་རྗེས་དེ་
སྐད་ཅེས་བཀའ་སྩལ་ཏོ། ། གཉིས་པ་མཚན་མེད་ཀྱི་ཏིང་ངེ་འཛིན་ལ་ལྔ། རྗེས་འཇུག་གི་ལས་ཚོགས་ལ་སྟོང་བ་
ཉིད་ཀྱི་ཏིང་ངེ་འཛིན་དགོས་པར་བསྟན་པའི་ཕྱིར་དུ་སྟོན་པ་འོད་གསལ་དུ་ཞུགས་པ། དེ་ལ་སྔོན་བྱུང་གི་དགོས་
པ་བསྟན་པའི་ཕྱིར་དུ་འཁོར་རྣམས་ཀྱིས་དྲིས་ལན་མཛད་པ། དེ་ལ་སྟོན་པ་མཉེས་ནས་དོན་དེ་ཉིད་རང་གི་
གསུང་གིས་སྟོན་པར་མཛད་པ། སློབ་བཞིན་པའི་རྣལ་འབྱོར་བས་སངས་རྒྱས་སུ་འགྲུབ་པའི་རྒྱུ་ལ་ཞུས་ལན་
མཛད་པ། འོད་ཟུང་གི་ཏིང་ངེ་འཛིན་བཤད་པ་ལ་འཁོར་རྣམས་ངོ་མཚར་དུ་གྱུར་བའོ། ། དང་པོ་ནི། དེ་
ནས་ཕྱག་ན་རྡོ་རྗེ་ནས་ཅང་མི་གསུང་བར་གྱུར་ཏོ་ཞེས་པ་སྟེ། རྡོ་རྗེ་འཛིན་པ་ནི་དེ་བཞིན་གཤེགས་པ་ཐམས་ཅད་
དོ། ། སྐུ་དང་གསུང་དང་ཐུགས་ཀྱི་རྡོ་རྗེ་ནི་སེམས་ཅན་རྣམས་སོ། ། དེ་རྣམས་ཀྱི་མཉམ་པ་ཉིད་ནི་སེམས་
རང་བཞིན་གྱིས་འོད་གསལ་བའོ། ། དེ་ལྟར་རྣམ་པར་དགོངས་ནས་ཅང་མི་གསུང་བར་གྱུར་ཏོ། ། གཉིས་པ་
ལ་བཞི། འཁོར་གྱི་བྱང་སེམས་རྣམས་ཀྱིས་འོད་གསལ་དུ་བཞུགས་པའི་རྒྱུ་མཚན་ཞུས་པ། དེའི་ལན་འཁོར་གྱི་
དེ་བཞིན་གཤེགས་པས་གསུངས་པ། ལན་དེ་ལ་ལོག་རྟོག་འཇམ་དཔལ་ལ་སོགས་པས་བསལ་བ། འཁོར་གྱི་དེ་
བཞིན་གཤེགས་པས་བྱང་ཆུབ་ཐོབ་བྱར་ཡོད་མེད་ཀྱི་ཚུལ་དུ་བསྟན་པའོ། ། དང་པོ་ནི། དེ་ནས་ཡང་ནས་མི་
གསུང་བར་བཞུགས་ཞེས་པ་སྟེ། དེ་ནས་ཡང་བརྗོད་དུ་མེད་པའི་ཡང་བརྗོད་དུ་མེད་པའི་སངས་རྒྱས་ཀྱི་ཞིང་གི་
རྡུལ་ཕྲ་རབ་རབ་ཏུ་ཕྲ་བ་དང་མཉམ་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས། དེ་བཞིན་
གཤེགས་པ་ཐམས་ཅད་ལ་ཕྱག་བཙལ་ནས་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་བདག་པོ་ཅིའི་སླད་དུ་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའི་འཁོར་གྱི་
ནང་དུ་ཅང་མི་གསུང་བར་བཞུགས་ཞེས་ཞུས་སོ། ། གཉིས་པ་ནི། དེ་ནས་བཅོམ་ལྡན་འདས་ནས་བཟུང་བས་
224



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཟིན་པ་ཡིན་ཞེས་པ་སྟེ། དེ་ནས་བཅོམ་ལྡན་འདས་ནས་འདི་སྐད་ཅེས་བཀའ་སྩལ་ཏོ། ། རིགས་ཀྱི་བུ། དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་འདི་ནི། སྐུ་དང་གསུང་དང་ཐུགས་རྡོ་
རྗེ་རྣམས་ཀྱི་ངོ་བོ་ཉིད་དམིགས་སུ་མེད་པ་ནི་འོད་གསལ་ལོ། ། ངོ་བོ་ཉིད་ཀྱི་ཡི་གེའི་ཚིག་སྟེ་གནས་ལ་དེ་ལྟ་བུའི་
ངོ་བོ་ཉིད་མེད་པའི་ཡི་གེའི་ཚིག་བརྗོད་ནས་དེ་སྟོན་པར་མཛད་པའི་ཕྱིར་ཅང་མི་གསུང་བར་བཞུགས་སོ། །
རིགས་ཀྱི་བུ། དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཆང་འདི་སེམས་པ་སྟེ་དགོངས་པ་ནི་འདི་
སྙམ་དུ་གྱུར་ཏོ། ། སྐུ་ནི་མི་འགྱུར་བ་སྟེ་རང་བཞིན་གྱིས་མ་སྐྱེས་པའོ། ། དེ་བཞིན་དུ་གསུང་དང་ཐུགས་ཀྱང་
རང་བཞིན་གྱིས་མ་སྐྱེས་ཤིང་ས་སྐྱེས་པ་དེ་ལྟ་བུ་ལ་ཁ་དོག་དང་དབྱིབས་སོགས་ཀྱི་མཚན་མ་མེད་དོ་ནམ་མཁའ་རྡོ་
རྗེར་རྟོག་པ་ནི་བརྟག་བྱའི་དེ་བཞིན་ཉིད་དོ། ། དེར་བྱུང་བ་ནི་རྣམ་པར་དཔྱད་ན་དེ་བཞིན་ཉིད་དེའི་དང་དུ་
ཆོས་ཐམས་ཅད་གནས་པའོ། ། དེ་ལྟར་ཡིན་ན་ལྷའི་འཁོར་ལོ་ཇི་ལྟར་འབྱུང་ཞེ་ན། ལོག་པ་ནི་སྒྱུ་མ་ལྟ་བུ་སྟེ་དེ་
ཡང་དག་པར་བླངས་ཤིང་བཟུང་བ་ནི་སྒྱུ་མ་ལྟ་བུའི་རྡོ་རྗེ་འཆང་གི་སྐུའོ། ། རྡོ་རྗེ་འཆང་དེས་དཀྱིལ་འཁོར་བའི་
ལྷ་ཐམས་ཅད་ཡོངས་སུ་བཟུང་བའི་ཕྱིར་ཟིན་པ་ཡིན་པའོ། ། གསུམ་པ་ལ་གཉིས། ལོག་པར་བཟུང་བ་ཞེས་
པའི་ཚིག་གི་དོན་ལ་ལོག་རྟོག་བསལ་བ་དང་། འོད་ཟུང་གི་ཟབ་པ་དང་རྒྱ་ཆེ་བའི་དགོས་པ་བསྟན་པའོ། །
དང་པོ་ནི། དེ་ནས་འཇམ་དཔལ་ནས་རྗེས་སུ་འགྲོའོ་ཞེས་པ་སྟེ། དེ་ནས་འཇམ་དཔལ་ལ་སོགས་པའི་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ཀྱིས། དེ་བཞིན་གཤེགས་པ་དེ་དག་ལ་འདི་སྐད་ཅེས་གསོལ་ཏོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་རྡོ་རྗེ་འཆང་གི་གསུང་རྡོ་རྗེའི་ཚིག་ལོག་པར་བཟུང་བ་ཞེས་པ་
འདི་ལ་ཕྱིན་ཅི་ལོག་བརྫུན་པའི་ཚིག་དོན་འབྱུང་བར་མི་བརྟག་ཏུ་གསོལ་ནི། ཚིག་དེ་ཕྱིན་ཅི་ལོག་གི་དོན་ཅན་དུ་
མི་འཛིན་པར་མཛད་དུ་གསོལ་ཞེས་པའོ། ། དེ་ཅིའི་སླད་དུ་ཞེ་ན། དེ་བཞིན་གཤེགས་པ་ཐམས་ཅད་ཀྱི་བདག་
པོ་འདི་ནི་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དབྱིངས་མྱ་ངན་ལས་འདས་པའི་ངོ་བོ་ཉིད་སྤྱོད་པར་
འགྱུར་བ་སྟེ་ཐོབ་པའོ། ། འོད་གསལ་དུ་གཤེགས་པ་དང་ཟུང་འཇུག་ཏུ་བྱོན་པ་སྟེ་ལྡང་བའི་རྗེས་སུ་འགྲོ་བ་ལ་
དབང་བས་འཁྲུལ་བ་མི་མངའ་བའི་ཕྱིར་ཞེས་ཞུས་སོ། ། གཉིས་པ་ནི། དེ་ཅིའི་སྐད་དུ་ནས་སེམས་པ་ཡང་
མཆིས་སོ་ཞེས་པ་སྟེ། བཤད་མ་ཐག་པའི་འོད་གསལ་དུ་འཇུག་པ་དང་ཟུང་འཇུག་ཏུ་ལྡང་བར་བསྟན་པ་དེ་ལ་
དགོས་པ་ཅི་ཞིག་ཡོད་ཅེས་རྟོག་པར་འགྱུར་བས་དེ་ཅིའི་སླད་ཞེ་ན། ཚངས་པ་ལ་སོགས་པའི་བྱང་ཆུབ་སེམས་
དཔའ་སེམས་དཔའ་ཆེན་པོ་མངོན་པར་ཤེས་པ་སྟེ་འཇིག་རྟེན་པའི་དབང་ཕྱུག་གི་ཡོནཏན་བརྒྱད་ཀྱི་ཡེ་ཤེས་ཆེན་
པོ་ཐོབ་པ་རྣམས་ཀྱང་། ཆོས་ཐམས་ཅད་ཀྱི་མཚན་ཉིད་ཀུན་རྫོབ་ཀྱི་བདེན་པ་དང་། ངོ་བོ་ཉིད་རང་བཞིན་
225



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གྱིས་རྣམ་པར་དག་པའི་འོད་གསལ་དོན་དམ་པའི་བདེན་པ་གཉིས་ཀྱི་རྣམ་པར་དབྱེ་བ་ཇི་ལྟ་བ་བཞིན་དུ་མ་ཤེས་
ནས་འདི་སྙམ་དུ་རྣམ་པར་རྟོག་སྟེ། ཅི་རྡོ་རྗེ་བདག་ཉིད་ཅན་གྱི་སྟོན་པ་འདི་དེ་བཞིན་གཤེགས་པ་ཐམས་ཅད་ཀྱི་
རྒྱུ་བ་དང་མི་རྒྱུ་བའི་ཆོས་ ཐམས་ཅད་ཀྱི་རྡོ་རྗེའི་དེ་ཁོ་ན་ཉིད་ཀྱི་དོན་མཐར་ཐུག་པ་ཡོངས་སུ་མ་ཤེས་ཀྱང་།
གསང་བའི་ཡི་གེ་ཐུན་མོང་མ་ཡིན་པ་རྣམས་འཆད་པར་བྱེད་དམ་སྙམ་དུ་སེམས་པ་ཡང་མཆིས་སོ། ། འདིར་
དོགས་པ་དེ་བསྟན་པའོ། ། དང་པོ་ནི། བཅོམ་ལྡན་ནས་བྱུང་བའོ་ཞེས་པ་སྟེ། དེ་ནས་བཅོམ་ལྡན་འདས་དེ་
བཞིན་གཤེགས་པ་མི་བསྐྱོད་པ་ལ་སོགས་པ་ཐམས་ཅད་ཀྱིས་བྱང་ཆུབ་སེམས་དཔའ་དེ་དག་ལ་འདི་སྐད་ཅེས་
བཀའ་སྩལ་ཏོ། ། བྱང་ཆུབ་སེམས་དཔའ་ཁྱེད་རྣམས་ལྟ་ཅི་སྨོས་ཏེ། ངེད་དེ་བཞིན་གཤེགས་པ་ཐམས་ཅད་
ཀྱིས་སྐུ་དང་གསུང་དང་ཐུགས་ཀྱི་གསང་བ་སྟོན་པར་བྱེད་པའི་རྡོ་རྗེ་ཡི་གེའི་ཚིག་འདུས་པའི་རྒྱུད་གསང་བ་མི་
འགྱུར་བ་རྙེད་པའང༌། རྡོ་རྗེ་འཆང་གི་སྐུ་དང་གསུང་དང་ཐུགས་ཀྱི་བྱང་ཆུབ་འབྲས་བུ་མངོན་པར་རྟོགས་པ་
ཉིད་སྤྲོས་བཅས་ཀྱི་ཚུལ་གྱིས་མངོན་དུ་མ་བྱས་ཤིང་ཡོངས་སུ་མ་ཤེས་ན། ཚངས་པ་སོགས་ཀྱིས་ལྟ་ཅི་སྨོས་
སོ། ། དེ་ཅིའི་ཕྱིར་ཞེ་ན། སྐྱེ་བ་མེད་པའི་རྡོ་རྗེ་ནི་རྡོ་རྗེ་འཆང་སྟེ་དེའི་མངོན་པར་བྱང་ཆུབ་པ་རྒྱུ་འོད་གསལ་
དང་འབྲས་བུ་ཟུང་འཇུག་གཉིས་དོན་དམ་པར་ངོ་བོ་ཉིད་མེད་པ་མི་འགྱུར་བ་སྟོང་བ་ཉིད་རྟོགས་པའི་འོད་
གསལ་ལས་བྱུང་བའོ། ། གཉིས་པ་ནི། རིགས་ཀྱི་བུ་ནས་ཐོབ་པའོ་ཞེས་པ་སྟེ། རིགས་ཀྱི་བུ་འོན་ཀྱང་ཐ་སྙད་
དུ་སེམས་ཅན་ཆེན་པོ་སྐྱེ་གནས་བཞིའི་ཁོངས་སུ་གཏོགས་པའི་སེམས་ཅན་ཇི་སྙེད་ཡོད་པའི་དེ་དག་ཐམས་ཅད་
བྱང་ཆུབ་སྟེ་རང་བཞིན་དེ་ཁོ་ན་ཉིད་ལ་ཐོས་བསམ་བསྒོམ་པས་རིམ་གྱིས་གནས་པར་གྱུར་ན་ནི་སངས་རྒྱས་རྡོ་
རྗེར་འགྱུར་རོ། ། དེའི་ཅིའི་ཕྱིར་ཞེ་ན། ཀྱེ་མ་སེམས་ཅན་དེ་དག་ནི་སྐུ་གསུམ་རྡོ་རྗེ་སྟེ་ཆོས་སྐུ་སོགས་གསུམ་
དང་དེའི་རྒྱུ་ཆོས་རང་བཞིན་རྣམ་དག་དེ་ཉིད་འཛིན་པའི་ཕྱིར་སྐུ་དང་གསུང་དང་ཐུགས་རྡོ་རྗེ་རྡོ་རྗེ་འཆང་གི་ཡེ་
ཤེས་ཐོབ་པར་འགྱུར་བའོ། ༈ གསུམ་པ་སྟོན་པས་ལན་མཛད་པ་ན། དེ་ནས་ཕྱག་ན་རྡོ་རྗེ་ནས་སྨྲ་བ་མིན་ཞེས་
པ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོས་འཁོར་
གྱི་དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་དེ་དག་ལ་འདི་སྐད་ཅེས་གསུངས་སོ། ། རང་
བཞིན་དག་ཅིང་ནི་སྣོད་བཅུད་ཀྱི་དངོས་པོ་རྣམས་སོ། ། བདག་མེད་པ་ནི་དེ་རྣམས་རང་བཞིན་གྱིས་སྟོང་བའི་
འོད་གསལ་ལོ། ། ཆོས་ཀྱི་དབྱིངས་ནི་བྱང་ཆུབ་ཀྱི་སེམས་རྡོ་རྗེ་འོ། ། འགྱུར་གཞན་ལྟར་ན་དེ་ནི་ལྷའི་འཁོར་
ལོ་སྐྱེ་བའི་གནས་སུ་གྱུར་བས་སྐུ་གསུང་ཐུགས་ཀྱི་རྡོ་རྗེ་ལས་བྱུང་བའོ། ། རྟོག་པ་ནི་བློའི་རྣམ་འགྱུར་རོ། ། སྨྲ་
བ་ནི་ལྷའི་སྐུར་སྣང་ནས་ཆོས་སྟོན་པར་བྱེད་པའོ། ། སྨྲ་བ་མིན་ནི་དེ་ཁོ་ན་ཉིད་འཆོལ་བའི་རིགས་པས་དཔྱད་ན་
226



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་པོ་བསྡུས་པ། །
མི་རྙེད་པའོ། ། བཞི་བ་སངས་རྒྱས་འགྲུབ་པའི་རྒྱུ་ལ་གསུམ། འཁོར་གྱི་དེ་བཞིན་གཤེགས་པས་སངས་རྒྱས་
ཐམས་ཅད་ཀྱི་དངོས་གྲུབ་གང་ལས་འབྱུང་བ་དང་གང་དུ་ཐིམ་པའི་རྒྱུ་ཞུས་པ། སྟོན་པས་རང་གི་ལུས་ངག་ཡིད་
གསུམ་འོད་གསལ་དུ་ཞུགས་པ་རྒྱུ་ཡིན་པར་བསྟན་པ། དེ་ལ་སླར་ཞུས་ལན་མཛད་པའོ། ། དང་པོ་ནི། དེ་
ནས་བཅོམ་ལྡན་ནས་གང་ན་གནས་ཞེས་པ་སྟེ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་བཅོམ་
ལྡན་འདས་དེ་བཞིན་གཤེགས་པ་ཕྱག་ན་རྡོ་རྗེ་ཆེན་པོ་ལ་ཕྱག་འཚལ་ནས་འདི་སྐད་ཅེས་གསོལ་ཏོ། ། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་དངོས་གྲུབ་རྣམས་རྒྱུ་གང་ལས་
ཇི་ལྟར་ཡང་དག་པར་འབྱུང་ཞིང་འཇུག་གདན་གནས་པ་སྟེ་ཐིམ་པར་འགྱུར་ལགས། གཉིས་པ་ནི། དེ་བཞིན་
གཤེགས་པ་ནས་རྒྱུད་ཀྱི་རྡོ་རྗེ་ལ་གནས་སོ་ཞེས་པ་སྟེ། དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཛིན་
པས་ལན་གསུངས་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཐམས་ཅད་དང་
ཐམས་ཅད་མཁྱེན་པ་དང་ཁམས་གསུམ་པོ་ཇི་སྙེད་བདག་ནི་རང་གི་སྐུ་དང་གསུང་དང་ཐུགས་ཀྱི་རྒྱུན་གྱི་རྒྱུད་ཀྱི་
རྡོ་རྗེ་སྒོ་གསུམ་འོད་གསལ་དུ་ཞུགས་པའི་ཡེ་ཤེས་ལ་གནས་པ་སྟེ་བརྟེན་ནས་འབྱུང་ངོ༌
། ། གསུམ་པ་ལ་གཉིས།
དངོས་གྲུབ་དང་ཁམས་གསུམ་གྱི་རྩ་བ་གང་ཡིན་ཞུས་པ་དང་། དེའི་རྩ་བ་འོད་གསལ་དང་དེ་ལ་རྩ་བ་གཉིས་པ་
མེད་པར་བསྟན་པའོ། ། དང་པོ་ནི། དེ་བཞིན་ནས་གང་ན་གནས་ཞེས་པ་སྟེ། དེ་བཞིན་གཤེགས་པ་ཐམས་
ཅད་ཀྱིས་སླར་གསོལ་བ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་
རྗེའི་དངོས་གྲུབ་དང་། ཁམས་གསུམ་པོ་ཐམས་ཅད་གདན་གནས་ཞུས་སོ། ། གཉིས་པ་ནི། དེ་བཞིན་ནས་
གང་ན་ཡང་མི་གནས་སོ་ཞེས་པ་སྟེ། དེ་བཞིན་གཤེགས་པ་ཐམས་ཅད་ཀྱི་བདག་པོ་ཡེ་ཤེས་རྡོ་རྗེའི་བདག་པོས་
གསུངས་པ། བཅོམ་ལྡན་འདས་ནས་ཁམས་གསུམ་ཐམས་ཅད་ནི་ནམ་མཁའ་སྟེ་འོད་གསལ་ལ་གནས་སོ། །
དེ་བཞིན་གཤེགས་པ་ཐམས་ཅད་ཀྱིས་སླར་གསོལ་བ། ནམ་མཁའ་འོད་གསལ་དེ་གང་ལ་གནས། དེ་བཞིན་
གཤེགས་པ་ཐམས་ཅད་ཀྱི་བདག་པོས་གསུངས་པ། དེ་ནི་གང་ན་ཡང་མ་ཡིན་ནོ་ཞེས་ལན་གསུངས་ཏེ། བདེན་
སྟོང་ལས་གཞན་མེད་པའི་དོན་ནོ། ། ལྔ་བ་འཁོར་རྣམས་ངོ་མཚར་དུ་གྱུར་བ་ནི། དེ་ནས་བྱང་ཆུབ་ནས་རྣམ་
པར་བསྒོམ་ཞེས་པ་སྟེ། དེ་ནས་བྱང་ཆུབ་སེམས་དཔའ་དེ་དག་ངོ་མཚར་དུ་གྱུར་བ་ནི་འོད་གསལ་ལའོ། ། རྨད་
དུ་གྱུར་བ་ནི་དེ་ལས་ཟུང་འཇུག་གི་སྐུར་ལྡང་བ་ལ་དེ་ལྟར་གྱུར་ནས། ཨེ་མའོ་རྡོ་རྗེ་ནི་འོད་ཟུང་གཉིས་ལ་ངོ་
མཚར་བ་བཟླས་པའོ། ། ཨེ་མའོ་རྡོ་རྗེ་ཡི་བཤད་པ་ནི་ཀུན་རྫོབ་དང་དོན་དམ་པའི་བདེན་པའོ། ། ཡུལ་དོན་
དམ་པའི་བདེན་པ་མངོན་སུམ་དུ་རྟོགས་པ་དེའི་ངོ་བོ་གང་དུ་ལུས་དང་ངག་དང་སེམས་ཀྱི་གཉིས་སྣང་མེད་པ་དེ་
227



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རུ་སྟེ་དེ་ལས་བདེན་པ་གཉིས་ཀྱི་ལྷའི་གཟུགས་ཟུང་འཇུག་གི་སྐུ་ནི་རྣམ་པར་བསྒོམ་པ་སྟེ་བསྐྱེད་པར་བྱའོ། །
གསུམ་པ་ལྷ་སྐུ་བསྐྱེད་པ་སྤྱོད་པ་དམ་ཚིག་དང་བཅས་པ་ལ་ལྔ། རིགས་སོ་སོའི་སྔགས་ཀྱི་སྐུ་བསྐྱེད་ཐབས།
རྫོགས་རིམ་པའི་སྤྱོད་པ། དེས་ལག་པའི་ཕྱག་རྒྱ་མི་བཅིངས་པའི་དམ་ཚིག ཕྱག་རྒྱུ་མ་ལ་བརྟེན་པའི་སྐུ་གསུང་
ཐུགས་ཀྱི་དམ་ཚིག་གསུམ་བསྟན་པ། སྤྱོད་པ་གསུམ་ལ་གནས་པས་ཕྱི་རོལ་གྱི་ལྷར་ཞེན་པ་བསལ་ནས་བདག་
ཉིད་ལྷག་པའི་ལྷར་བལྟ་བའི་དམ་ཚིག་གོ ། དང་པོ་ནི། དེ་ནས་སྟོན་པ་ནས་བཀའ་སྩལ་ཏོ་ཞེས་པ་སྟེ། དེ་
ནས་སྟོན་པ་རྡོ་རྗེ་འཛིན་ལ། སངས་རྒྱས་ཀུན་གྱིས་ཕྱག་བྱས་ནས་རྡོ་རྗེ་གསུམ་ནི་སེམས་ཅན་རྣམས་སོ། ། དེ་
རྣམས་ཀྱི་མཆོག་ནི་ཚངས་པ་དང་དབང་ཕྱུག་དང་ཁྱབ་འཇུག་གོ ། དེ་རྣམས་ཀྱི་མཆོག་ཆེན་པོ་ནི་ཉན་ཐོས་དང་
རང་རྒྱལ་ལོ། ། དེ་རྣམས་ཀྱི་མཆོག་ནི་རྡོ་རྗེ་འཆང་ཆེན་པོའོ། ། རྡོ་རྗེ་གསུམ་གྱི་དབང་ཕྱུག་མཆོག་ནི་རྡོ་རྗེ་
གསུམ་གྱི་ལྷ་རྣམས་མཆོག་ཡིན་ལ། རྡོ་རྗེ་འཆང་གི་དེ་རྣམས་ཀྱི་དབང་ཕྱུག་གོ ། རིག་པའི་སྐྱེས་བུ་ནི་ལྷའི་སྐུ་
བསྒོམ་པའོ། ། དེའི་དངོས་གྲུབ་ཀུན་ནི་མཆོག་ཐུན་གྱི་དངོས་གྲུབ་པོ། ། དེ་དག་བཤད་པ་ནི་གསུང་བར་
མཛད་པའོ། ། ནམ་མ་ཁའི་དབྱིངས་ཀྱི་རྡོ་རྗེའི་དབུས་སུ་གནས་པ་ནི་འོད་གསལ་ལས་ཆུད་པར་སངས་རྒྱས་
དཀྱིལ་འཁོར་ཏེ་སྤངས་རྟོགས་རྫོགས་མ་རྫོགས་པའི་གང་ཟག་ཐམས་ཅད་བསྒོམ་པར་བྱ་བ་ནི། དེ་རྣམས་འོད་
གསལ་དུ་སྡུད་པའི་དེ་བཞིན་ཉིད་ལས་བྱང་ཆུབ་པའོ། ། དེའི་ངང་ལས་སྐུ་རྡོ་རྗེའི་རྒྱུར་ནི་ཟླ་བའི་དཀྱིལ་འཁོར་
རབ་ཏུ་བསྒོམ་མོ། ། ཟླ་བའི་སྤྱི་བོར་ཏེ་སྟེང་དུ་རྡོ་རྗེ་རྩེ་ལྔ་བ་རབ་ཏུ་བསྒོམས་ནས་དེ་ལས་མི་བསྐྱོད་པ་ཞལ་
གསུམ་པ་སྐུ་གསུམ་གྱི་བདག་ཉིད་ཅན་ལས་བྱུང་བའི་འོད་ཟེར་རྣམ་པར་འཕྲོ་བ་བསམ་པར་བྱའོ། ། རྡོ་རྗེ་
འཁོར་ལོ་འཛིན་བསམས་ན་ནི་མི་བསྐྱོད་པའི་ལྷའི་ཚོགས་ཀྱི་གཟུགས་འཛིན་ཅིང་སྤྲོ་བར་བསམས་ན། བྱང་ཆུབ་
སྟེ་མི་བསྐྱོད་པ་མྱུར་དུ་ཐོབ་པར་འགྱུར་རོ། ། ཐམས་ཅད་ནི་རྣམ་སྣང་ལ་སོགས་པ་རྣམས་ཏེ་རིགས་ཀྱི་བྱེ་བྲག་
གིས་སྔར་ལྟར་ལྷའི་གཟུགས་འཛིན་པའི་གསང་བ་འདི་ནི་རྣམ་པར་བསམས་པར་བྱ་སྟེ། ཚུལ་དེ་ལས་རྣམ་པ་
གཞན་དུ་རྣམ་པར་བསྒོམས་ན་ནི་རྣམ་སྣང་སོགས་དེ་དག་གི་དངོས་གྲུབ་མཆོག་གི་རྒྱུད་མི་འགྱུར་རོ། ། བཅོམ་
ལྡན་འདས་རིག་པའི་སྐྱེས་བུས་དེ་སྐད་ཅེས་བཀའ་སྩལ་ཏོ། ། གཉིས་ལ་གཉིས། ཡེ་ཤེས་ཀྱི་ཕྱག་རྒྱུ་ལ་བརྟེན་
པའི་སྤྱོད་ པ་ ཕན་ཡོན་དང་བཅས་པ་དང་། ལས་ཀྱི་ཕྱག་རྒྱུ་ལ་བརྟེན་པའི་སྤྱོད་པ་ ཕན་ཡོན་དང་བཅས་
པའོ། ། དང་པོ་ནི། ཁམས་གསུམ་ནས་ཐོབ་པར་འགྱུར་ཞེས་པ་སྟེ། ཁམས་གསུམ་ནི་ལུས་སོ། །ལུས་དེ་
ལས་བྱུང་བ་ནི་དེའི་སྙིང་གར་གནས་པའོ། ། རྒྱལ་མོ་ཆེ་ནི་ལྷ་མོ་རྡོ་རྗེ་དབྱིངས་ཀྱི་དབང་ཕྱུག་མ་སྙིང་གནས་ཕྱུང་
སྟེ་རིག་མར་བྱེད་པའོ། ། མཉེས་པར་བྱེད་མ་ནི་སྙོམས་པར་འཇུག་པར་རྣམ་པར་བསམས་ན། རྡོ་རྗེ་སྐུ་གསུམ་
228



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤུས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
གྱིས་མཚན་པ་སྟེ་སྟོང་བ་གསུམ་མངོན་དུ་བྱེད་ཅིང་། དེ་ལས་ཁྱུ་མཆོག་སྟེ་ཟུང་སྐུ་སྒྲུབ་པ་བོ་དེས་ནི་མཉེས་པར་
འགྱུར་ཞིང་ཐོབ་པོ། །སྒྲུབ་པ་བོ་གང་ཞིག་འདི་དག་སྒོམ་པ་ཡི་བྱང་ཆུབ་ཡེ་ཤེས་ཀྱི་ཕྱག་རྒྱ་མ་དེ་ལ་སེམས་པའི་
བྱང་ཆུབ་སེམས་དཔའ་སྟེ། བསྐྱེད་རིམ་པ་དང་། གྲགས་ཆེན་ཏེ་རྫོགས་རིམ་པའི་མཐུ་ཆེན་པོ་ཐོབ་པ་རྣམས་
སོ། ། ཡེ་ཤེས་ཀྱི་ཕྱག་རྒྱ་མ་དང་དེ་ལྟར་སྙོམས་པར་ཞུགས་པས་ཞག་བདུན་གྱིས་ཏེ་རིང་བོར་མི་ཐོགས་པར་གཟི་
བརྗིད་ཆེན་པོ་ཅན་གྱི་སྐུ་གསུམ་གྱི་བདག་ཉིད་རྡོ་རྗེ་འཆང་གི་དངོས་གྲུབ་ཐོབ་པར་འགྱུར་རོ། ། གཉིས་པ་ནི།
དེ་ནས་ཡང་ནས་སངས་རྒྱས་ཐོབ་ཅེས་པ་སྟེ། དེ་ནས་ཡང་བཅོམ་ལྡན་འདས་ཀྱིས་ཡབ་ཡུམ་གྱི་བྱང་སེམས་ཐིག་
ལེའི་གཟུགས་ཀྱིས་གཅིག་ཏུ་བྱས་པའི་སྐུ་དང་གསུང་དང་ཐུགས་རྡོ་རྗེ་བསྡུས་པའི་གསང་བ་ཡུམ་གྱི་པདྨར་གནས་
པའི་ཚུལ་སྟོན་པ་འདི་སྔར་བཞིན་ཕྱུང་ངོ་། ། སྐུ་གསུང་ཐུགས་ཀྱི་དམ་ཚིག་ནི་ཞེས་པ་ནི་རྡོ་རྗེ་འཆང་གི་སྐུ་
གསུང་ཐུགས་དང་འདྲ་བར་བྱེད་ཅིང་མཉམ་པར་བསྒོམ་པའི་ཕྱག་ཆེན་ནོ། ། ཕྱག་རྒྱ་ཆེན་པོའི་དོན་བརྟགས་
པ་ནི། ཡབ་ཡུམ་གྱི་སྐུ་ཕྱག་ཆེན་བརྟགས་པ་སྟེ་བསྒོམས་ནས་འཁྱུད་པ་སོགས་བྱས་པས་འདོད་པའི་དོན་ལྷན་
སྐྱེས་ཀྱི་བདེ་བ་རྫོགས་པར་བྱེད་པའོ། ། ཆོ་ག་བཞིན་དུ་ཞེས་པ་ལས་རྒྱུ་འདུ་བྱ་བའི་ཚུལ་བཤད་པ་ལྟར་བྱས་ཏེ་
སྒྲུབ་པོ་གང་གིས་ཡབ་ཡུམ་གཉིས་ཀ་ལྟར་ཀུན་ཏུ་བསྒོམས་ཤིང་སྤྱད་ན། རིང་བོར་མི་ཐོགས་པར་སྐད་ཅིག་གིས་
ནི་སངས་རྒྱས་རྡོ་རྗེ་འཆང་ཉིད་འཐོབ་པར་འགྱུར་རོ། ། གསུམ་པ་ནི། དེ་ནས་ཕྱག་ན་རྡོ་རྗེ་ནས་མི་འདའོ་
ཞེས་པ་སྟེ། སྟོན་པ་རྡོ་རྗེ་འཆང་གིས་བསྐྱེད་རིམ་པའི་སྒྲུབ་པ་བོ་ཐམས་ཅད་ཀྱི་ལུས་དང་ངག་དང་སེམས་ཀྱི་ཡུལ་
མ་ཡིན་པའི་གསང་བ་འདི་སྔར་བཞིན་ཕྱུང་ངོ་། ། གལ་ཏེ་བྱང་ཆུབ་མཆོག་འདོད་ན་ལག་པའི་ཕྱག་རྒྱ་མི་བཅིང་
ངོ་ཞེས་པ་ནི་རྫོགས་རིམ་གྱི་ཡེ་ཤེས་ཁྱད་པར་ཅན་བསྒོམ་པའི་ཚེ་དེ་ལྟར་མི་ཕྱེད་པའི་དོན་ནོ། ། དོན་ཐམས་ཅད་
སྒྲུབ་པའི་གསང་བའི་སྔགས་རྣམས་ཀུན་གྱི་དམ་ཚིག་གསང་བ་འདུས་པའི་རྫོགས་རིམ་པས་ནི་ལག་པའི་ཕྱག་རྒྱུ་མི་
བཅིང་བའི་ཚུལ་འདི་ལས་རྒྱལ་བ་རྣམས་ཀྱང་མི་འདའ། ། བཞི་བ་ལ་གསུམ། རིག་མ་དང་སྙོམས་པར་འཇུག་
པས་བསྐྱེད་པའི་བདུད་རྩི་ཟོས་པའི་བཅུད་ལེན་གྱིས་ལུས་སྟོབས་རྒྱས་པ། གསུང་རྡོ་རྗེའི་ལྕེས་ཚུ་བསྐུལ་ནས་
བདེ་བ་བསྐྱེད་པ་དེ་ལས་བྱུང་བའི་བདུད་རྩི་ལྕེས་མྱང་བ། པདྨ་ཅན་ལ་སོགས་པའི་ཕྱག་རྒྱ་རྣམས་ཀྱི་ཡིད་དགའ་
བར་བྱ་ཞིང་དེ་རྣམས་ཀྱི་ཐུགས་སུན་མི་དབྱུང་པ་མཇུག་སྡུད་དང་བཅས་པའོ། ། དང་པོ་ནི། དེ་ནས་ཡང་ནས་
རྡོ་རྗེ་གསུམ་བྱུང་ཡིན་ཞེས་པ་སྟེ། ཡང་ཕྱག་ན་རྡོ་རྗེས་སངས་རྒྱས་ཐམས་ཅད་ནི་སྐུ་རྡོ་རྗེའི་ལུས་དང་དེ་ལས་བྱུང་
བའི་གཤང་གཅི་རྣམས་སོ། ། དེ་རྣམས་ཀྱི་དམ་ཚིག་ནི་བཟའ་བའི་སྒོ་ནས་ཉམས་སུ་བླང་བ་སྟེ་དེ་ཉིད་སྔར་
བཞིན་བྱུང་ངོ༌། ། གཤང་གཅི་ཁུ་བ་ཁྲག་དང་བཅས་པ་རྣམས་ལ་ནི་སྨད་པ་དག་ཏུ་ཡོད་ཡེ་སྟེ་རྣམ་པ་ཀུན་དུ་མི་
229



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བྱའོ། ། ཆོ་ག་བཞིན་དུ་སྟེ་འཁྱུད་པ་ལ་སོགས་པས་ཁུ་བ་ལ་སོགས་པའི་བདུད་རྩི་གང་བ་སྤྱད་པ་དེ་རྟག་ཏུ་
བཟའ་བར་བྱའོ། ། བདུད་རྩི་བསྟེན་པའི་གསང་བ་འདི་རྡོ་རྗེ་གསུམ་བྱུང་སྟེ་སྒོ་གསུམ་བདེ་བར་གནས་པར་
བྱེད་པའི་བཅུད་ལེན་མཆོག་ཏུ་གྱུར་བ་ཡིན་ནོ། ། གཉིས་པ་ནི། དེ་ནས་ཡང་ནས་ཀྱི་སྨོད་ཞེས་པ་སྟེ། ཡང་
བཅོམ་ལྡན་འདས་ཕྱག་ན་རྡོ་རྗེས་གསུང་རྡོ་རྗེ་ལྕེའི་དམ་ཚིག་འདི་སྔར་ལྟར་ཕྱུང་ངོ༌། ། ཁམས་གསུམ་དག་གི་
མཆོག་ནི་བུད་མེད་མཆོག་དམན་འབྲིང་ཇི་སྙེད་ཡོད་པ་དེ་རྣམས་ཐམས་ཅད་བསྟེན་ཚུལ་ཇི་སྐད་བཤད་པའི་ཆོ་ག་
བཞིན་དུ་བསྟེན་ཅིང་སྤྱད་པར་བྱའོ། ། ལམ་ནི་བགྲོད་པར་བྱ་བའི་ཕྱག་རྒྱའི་པདྨར་སྙོམས་པར་འཇུག་པ་སྟེ།
གསུང་གི་རྡོ་རྗེ་ནི་ལྕེའི་ཐུར་མའི་བྱ་བས་རྩ་གསུམ་བསྐྱོད་ཅིང་བསྐུལ་བ་ལས་བྱུང་བའི་བདུད་རྩི་རྣམས་མི་སྨད་
ཅིང་། སོར་མོ་དང་ལྕེས་བཅས་པ་ལས་བྱུང་བ་དེ་ཡོངས་སུ་སྤང་བར་མི་བྱའོ། ། གསུམ་པ་ནི། དེ་ནས་ཡང་
ནས་བཀའ་སྩལ་ཏོ་ཞེས་པ་སྟེ། ཡང་ཕྱག་ན་རྡོ་རྗེས་བུད་མེད་ཀྱི་ཐུགས་ཏེ་སེམས་བསྲུང་བའི་དམ་ཚིག་འདི་སྔར་
བཞིན་ཕྱུང་ངོ་། ། རྡོ་རྗེ་སྐུ་གསུམ་ལ་གནས་པ་ནི་རྣམ་སྣང་ལ་སོགས་པའི་རྡོ་རྗེ་གསུམ་གྱི་བདག་ཉིད་དོ། །
དམ་ཚིག་ནི་པདྨ་ཅན་ལ་སོགས་པའི་བུད་མེད་ཇི་སྙེད་ཡོད་པ་རྣམས་སོ། །དེ་དག་རྡོ་རྗེ་གསུམ་སྟེ་བདག་ཉིད་ཀྱི་
སྒོ་གསུམ་གྱི་བྱ་བའི་དམ་ཚིག་གིས་མགུ་ཞིང་ཚིམ་པ་དག་ཏུ་བྱའོ། ཁྱད་པར་དུ་བུད་མེད་དེ་རྣམས་ཀྱི་ཐུགས་ཀྱི་
རྡོ་རྗེ་སྟེ་སེམས་སུན་དབྱུང་བར་འགྱུར་བའི་ཚིག་གིས་མི་སྨད་དོ། ། བཅོམ་ལྡན་འདས་སྐུ་གསུང་ཐུགས་ཀྱི་དམ་
ཚིག་ཆེན་པོ་གསུམ་སྟོན་པར་མཛད་པའི་དམ་ཚིག་གི་རྡོ་རྗེ་སྟེ་རྡོ་རྗེ་འཆང་གིས་དེ་སྐད་ཅེས་བཀའ་སྩལ་ཏོ། ། ལྔ་
བ་ནི། དེ་ནས་ཡང་ནས་བཀའ་སྩལ་ཏོ་ཞེས་པ་སྟེ། ཕྱག་ན་རྡོ་རྗེ་ནས་དེ་བཞིན་གཤེགས་པ་ཐམས་ཅད་ཀྱི་
གསང་བའི་རྡོ་རྗེ་སྟོན་པའི་འདི་སྔར་བཞིན་ཕྱུང་ངོ༌། ། མདོར་བསྡུས་ན་ཕུང་བོ་ལྔ་དབང་པོ་ལྔ་ཡུལ་ལྔ་ཁམས་ལྔ་
སྟེ་ཉི་ཤུ་བོ་རེ་རེ་ལ་རིགས་ལྔ་ལྔར་ཕྱེ་བའི་རིགས་བརྒྱ་བོ་རྣམས་ནི་སངས་རྒྱས་རྣམ་སྣང་ལ་སོགས་པ་ལྔར་རབ་ཏུ་
གྲགས་ཅིང་བསྒྲུགས་སོ། ། རྡོ་རྗེ་སྟེ་དབང་བོ་རྣམས་དང་དེའི་སྐྱེ་མཆེད་ནི་མིག་གི་སྐྱེ་མཆེད་ལ་སོགས་པ་སྟེ།
དེ་དག་ཀྱང་ནི་བྱུང་ཆུབ་སེམས་དཔའ་སའི་སྙིང་པོ་ལ་སོགས་པའི་དཀྱིལ་འཁོར་མཆོག་གོ། དེ་ནས་ཕྱག་ན་རྡོ་
རྗེས་ཁམས་གསུམ་བསགས་པ་སྟེ་ས་ལ་སོགས་པའི་འཁོར་ལོ་འདི་སྔར་བཞིན་ཕྱུང་ངོ༌། སའི་ཁམས་གང་ཡིན་
པ་དེ་ནི་སངས་རྒྱས་སྤྱན་མ་ཞེས་བྱ་བའི་རང་བཞིན་ཡིན་ལ། ཆུ་ཡི་ཁམས་ནི་མཱ་མ་ཀཱི་དང་། མེ་ཡི་ཁམས་ནི་གོས་
དཀར་མོ་དང་། རླུང་གི་ཁམས་ནི་སྒྲོལ་མར་རབ་ཏུ་བསྒྲགས་ལ། ནམ་མཁའི་ཁམས་མཁའ་དབྱིངས་རྡོ་རྗེ་ནི་
སྣོད་བཅུད་ཀུན་ལ་ཁྱབ་ཅིང་མཉམ་པས་ན་དམ་ཚིག་སྟེ་དེ་ཉིད་རྡོ་རྗེ་འཛིན་པའི་རང་བཞིན་ཡིན་ནོ། ། བཅོམ་
ལྡན་འདས་དེ་བཞིན་གཤིགས་པ་ ཐམས་ཅད་ནི་རྣམ་སྣང་ལ་ སོགས་པ་ལྔའོ། ༑ གནས་ནི་སྤྱན་སོགས་ཡུམ་
230



༄༅། ། འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
རྣམས་ཏེ་དེ་དག་གི་བདག་པོ་དབང་ཕྱུག་རྡོ་རྗེ་སེམས་དཔའ་ཆེན་པོས་དེ་སྐད་ཅེས་བཀའ་སྩལ་ཏོ། ། བཞི་བ་ལ་
གསུམ། འཁོར་རྣམས་ལ་དྲིས་ལན་གྱི་སྐབས་དབྱེ་བའི་ཕྱིར་སྟོན་པ་འོད་གསལ་དུ་ཞུགས་པ། དེའི་ཚེ་འཁོར་
རྣམས་ཀྱིས་དྲིས་ལན་ཇི་ལྟར་མཛད་པ། དེ་ནས་བྱང་ཆུབ་སེམས་དཔའ་རྣམས་ཐེ་ཚོམ་ཆོད་ནས་ཐུགས་རངས་
པ་ཐོབ་པའོ། ། དང་པོ་ནི། དེ་ནས་བཅོམ་ལྡན་ནས་མི་གསུང་བར་གྱུར་ཏོ་ཞེས་པ་སྟེ་དེ་ནས་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ནི་རྡོ་རྗེ་འཆང་ངོ་། ། དེ་བཞིན་གཤེགས་
པ་ཐམས་ཅད་ཀྱི་མཉམ་པ་ཉིད་ལ་གནས་པ་ནི་རིགས་ལྔ་དང་སེམས་དཔའ་དྲུག་དང་ཡུམ་ལྔ་རྣམས་ཕུང་སོགས་
དང་ངོ་བོ་དབྱེར་མེད་པའོ། ། དེ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་སོ་སྙོམས་པར་ཞུགས་ནས་ཀྱང་དེ་
བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་བཀོད་པ་རྣམས་བསྡུས་ཏེ། སྟོན་པ་རང་གི་ཕུང་སོགས་དང་
ངོ་བོ་དབྱེར་མེད་དུ་སྐུ་དཀྱིལ་གྱི་གནས་ཇི་བཞིན་དུ་གནས་པ་ལ་གཟིགས་ནས་ཅང་མི་གསུང་བར་འོད་གསལ་དུ་
ཞུགས་པར་གྱུར་ཏོ། ། གཉིས་པ་ལ་བཞི། བྱམས་པས་འདུས་པའི་སློབ་དཔོན་ལ་ཇི་ལྟར་བལྟ་ཞེས་འཁོར་གྱི་དེ་
བཞིན་གཤེགས་པ་ལ་ཞུས་པ་བྱམས་པ་ལ་དེའི་ལན་མཛད་པ། འཁོར་གྱི་དེ་བཞིན་གཤེགས་པ་ལྔས་བྱང་སེམས་
རྣམས་ལ་བླ་མའི་བསྔགས་པ་བསྟན་པ། སྐུ་གསུང་ཐུགས་ཀྱི་དངོས་གྲུབ་གང་ལ་གནས་པའི་དྲིས་ལན་ནོ། །
དང་པོ་ནི། དེ་ནས་ཡང་ནས་ཇི་ལྟར་བལྟ་བར་བགྱི་ཞེས་པ་སྟེ། ཡང་བྱང་ཆུབ་སེམས་དཔའ་སེམས་དཔའ་ཆེན་
པོ་བྱམས་པས་འཁོར་གྱི་དེ་བཞིན་གཤེགས་པ་ཐམས་ཅད་ལ་ཕྱག་བཙལ་ནས་འདི་སྐད་ཅེས་གསོལ་ཏོ། །
བཅོམ་ལྡན་འདས་ཞེས་པོས་ནས་དེ་བཞིན་གཤེགས་པ་ཐམས་ཅད་ནི་རྫོགས་པ་དང་མ་རྫོགས་པ་རྣམས་སོ། །
དེ་རྣམས་ཀྱི་སྐུ་གསུང་ཐུགས་རྡོ་རྗེའི་གསང་བ་ནི་དེ་ཁོ་ན་ཉིད་དེ། གསང་བ་དེ་སྟོན་པའི་གཞུང་བསྡུས་པ་ནི་
འདུས་པ་སྟེ། དེར་མངོན་པར་དབང་བསྐུར་བར་མཛད་པའི་རྡོ་རྗེ་སློབ་དཔོན་ལ། དེ་བཞིན་གཤེགས་པ་ཁྱེད་
ཐམས་ཅད་དང་བྱང་ཆུབ་སེམད་དཔའ་བདག་ཅག་ཐམས་ཅད་ཀྱིས་ཚུལ་ཇི་ལྟར་བལྟ་བར་བགྱི་ལགས། གཉིས་
པ་ནི། རིགས་ཀྱི་བུ་ནས་མི་སྨྲ་བར་གྱུར་ཏོ་ཞེས་པ་སྟེ། རིགས་ཀྱི་བུ་ནས་རྣམས་ཀྱིས་ཀྱང་བྱང་ཆུབ་སེམས་རྡོ་རྗེ་
སྟེ་རྡོ་རྗེ་འཆང་བཞིན་དུ་བལྟ་བར་བྱའོ། ། དེ་ཅིའི་ཕྱིར་ཞེ་ན། རྡོ་རྗེ་སློབ་དཔོན་ནི་བྱུང་ཆུབ་ཀྱི་སེམས་རྡོ་རྗེ་
དང་མཉམ་ཞིང་ངོ་བོ་རྣམས་གཉིས་སུ་དབྱེར་མེད་དོ། ། འདིར་འགྲེལ་པའི་ཚིག་ཟིན་ལ་རྒྱུ་རྡོ་རྗེ་འཆང་དང་
འབྲས་བུ་མི་བསྐྱོད་པ་གཉིས་ཐ་མི་དད་པར་བཤད་པའི་དགོངས་པ་ནི་སྔ་མའོ། ། རིགས་ཀྱི་བུ་མདོར་བསྡུས་ཏེ་
བསྟན་ན་ཕྱོགས་བཅུའི་འཇིག་རྟེན་གྱི་ཁམས་ན་སངས་རྒྱས་དང་བྱང་ཆུབ་སེམས་དཔའ་ཇི་སྙེད་འཁོད་ཅིང་འཚོ་
བ་སྟེ་འོག་མིན་དུ་རྒྱུན་མི་ཆད་པར་བཞུགས་ཞིང་། སྐྱོང་བ་ནི་སྤྲུལ་སྐུས་སེམས་ཅན་གྱི་དོན་མཛད་པ་དེ་དག་
231



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐམས་ཅད་དུས་གསུམ་སྟེ་སྔ་དྲོ་སོགས་ཐུན་མཚམས་རྣམས་སུ་བྱོན་ནས། གསང་བ་འདུས་པའི་སློབ་དཔོན་ལ་
དེ་བཞིན་གཤེགས་པ་སྟེ་ལུས་ངག་ཡིད་གསུམ་ཐམས་ཅད་ཀྱི་མཆོད་པས་ཡང་དག་པར་མཆོད་ནས་རང་གི་སངས་
རྒྱས་ཀྱི་ཞིང་དེར་ཡང་འགྲོ་ཞིང་ངག་རྡོ་རྗེའི་ཡི་གེ་ཡང་འདི་སྐད་དུ་འབྱིན་ཅིང་གསུང་ངོ་། ། ཁྱེད་བདག་ཅག་དེ་
བཞིན་གཤེགས་པ་ཐམས་ཅད་ཀྱི་ཕའོ་མའོ་ཞེས་བྱ་བ་ནས་བདག་ཅག་ཐམས་ཅད་ཀྱི་སྟོང་བའོ་ཞེས་བྱ་བའི་བར་
དུ་སྨྲ་བར་མཛད་དོ། ། འདི་ལྟ་སྟེ། དཔེར་ན་རིགས་ཀྱི་བུ་སངས་རྒྱས་བཅོམ་ལྡན་འདས་ཕྱོགས་བཅུ་ན་ཇི་སྙེད་
བཞུགས་པ་ལ་མཆོད་པ་དང་། སངས་རྒྱས་བཅོམ་ལྡན་འདས་དེ་རྣམས་ཀྱི་སྐུ་དང་གསུང་དང་ཐུགས་རྡོ་རྗེ་
མཉེས་པར་བྱས་པ་ལས་བྱུང་བའི་བསོད་ནམས་ཀྱི་ཕུང་བོ་ཇི་སྙེད་པ་དེ་བས་ཀྱང་། རྡོ་རྗེ་སློབ་དཔོན་གྱི་བ་སྤུའི་
བུ་ག་གཅིག་མཆོད་པའི་བསོད་ནམས་ཁྱད་འཕགས་སོ། ། དེ་ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་ཀྱི་སེམས་
རྡོ་རྗེ་དང་འདྲ་བའི་བླ་མ་ནི་སངས་རྒྱས་ཀྱི་ཡེ་ཤེས་ཀྱི་སྙིང་པོ་སྟེ་དབྱིངས་སུ་གྱུར་བ་དང་། ཡེ་ཤེས་དེ་སྐྱེ་བའི་
གནས་སུ་གྱུར་བ་ནས་ཐམས་ཅད་མཁྱེན་པའི་ཡེ་ཤེས་ཀྱི་འབྱུང་གནས་ཡིན་པའི་བར་དུའོ། ། དེ་ནས་བྱང་ཆུབ་
སེམས་དཔའ་བྱམས་པ་རྡོ་རྗེ་སློབ་དཔོན་ལ་མཆོད་པའི་ཕན་ཡོན་བསྟན་པ་ཐོས་ནས། དེ་ལ་སྐུར་བ་བཏབ་པའི་
ཉེས་དམིགས་ཀྱང་ཆེན་པོར་ཤེས་པས་ཡིད་འཇིགས་ཤིང་སྐྲག་ནས་ཅང་མི་སྨྲ་བར་གྱུར་ཏོ། །གསུམ་པ་ནི། དེ་
ནས་དེ་བཞིན་ནས་བདག་པོ་ཡིན་པའི་ཕྱིར་རོ་ཞེས་པ་སྟེ། དེ་ནས་དེ་བཞིན་གཤེགས་པ་མི་བསྐྱོད་པ་དང་དེ་
བཞིན་དུ་དཀོན་མཆོག་དཔལ་དང་འོད་དཔག་མེད་དང་གདོན་མི་ཟ་བར་གྲུབ་པ་རྣམ་པར་སྣང་མཛད་རྣམས་ནི།
རྡོ་རྗེ་འཛིན་ཏེ་ལོངས་སྐུ་རྡོ་རྗེ་འཆང་དེས་སྤྲུལ་སྐུ་འཛིན་ཅིང་འཆང་བའོ། ། དེ་ཐམས་ཅད་ཀྱི་དངོས་གྲུབ་ཀྱི་
དམ་ཚིག་ལ་དམིགས་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། བྱང་ཆུབ་སེམས་དཔའ་དེ་
དག་ཐམས་ཅད་ལ་བཀའ་སྩལ་པ། བྱང་ཆུབ་སེམས་དཔའ་ཁྱེད་རྣམས་ཐམས་ཅད་ཉོན་ཅིག། གང་ཡང་
ཕྱོགས་བཅུའི་སངས་རྒྱས་བཅོམ་ལྡན་འདས་དུས་གསུམ་གྱི་རྡོ་རྗེའི་ཡེ་ཤེས་འོད་གསལ་ལས་བྱུང་བ་དེ་རྣམས་ཀྱང་།
གསང་བ་འདུས་པའི་སློབ་དཔོན་དང་འཕྲད་ན་མཆོད་པར་བྱེད་ཅིང་ཕྱག་འཚལ་ལོ། ། དེ་ཅིའི་ཕྱིར་ཞེ་ན།
སློབ་དཔོན་དེ་ཉིད་འདུས་པའི་ལམ་སྟོན་པའི་སྟོན་པ་ཡིན། བཅོམ་ལྡན་འདས་རྡོ་རྗེ་འཛིན་པ་ཡང་ཡིན།
སངས་རྒྱས་ཐམས་ཅད་ཀྱི་ཡེ་ཤེས་ཀྱི་བདག་པོ་ཡིན་པའི་ཕྱིར་རོ། ། བཞི་བ་ལ་གསུམ། དངོས་གྲུབ་ཀྱི་རྩ་བ་
གང་ཡིན་ཞུས་པ། དེ་བླ་མ་ཡིན་པར་བསྟན་པའི་ལན། བླ་མའི་རྡོ་རྗེ་གསུམ་ཡང་རྡོ་རྗེ་གསུམ་ཡང་རྡོ་རྗེ་འཆང་
ལ་གནས་པར་བསྟན་པའོ། ། དང་པོ་ནི། དེ་ནས་བྱང་ཆུབ་ནས་ཅི་ལ་གནས་ཞེས་པ་སྟེ། བྱང་ཆུབ་སེམས་
དཔའ་ཆེན་པོ་དེ་དག་ཐམས་ཅད་ཀྱིས་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསོལ་ཏོ། ། བཅོམ་
232



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་དངོས་གྲུབ་རྣམས་ཅི་ལགས་ནི་གང་
ན་གནས་ཞེས་པའོ། ། གཉིས་པ་ནི། དེ་བཞིན་ནས་རྡོ་རྗེ་ལ་གནས་སོ་ཞེས་པ་སྟེ། དེ་བཞིན་གཤེགས་པ་
ཐམས་ཅད་ཀྱིས་བཀའ་སྩལ་བ། སྐུ་གསུམ་གསང་བའི་སྐུ་དང་གསུང་དང་ཐུགས་ནི་རྡོ་རྗེ་སློབ་དཔོན་ཏེ་མི་
བསྐྱོད་པའི་ལུས་དང་ངག་དང་སེམས་རྡོ་རྗེ་ལ་གནས་སོ། ། གསུམ་པ་ནི། བྱང་ཆུབ་ནས་མི་གནས་སོ་ཞེས་པ་
སྟེ། བྱང་སེམས་རྣམས་ཀྱིས་སླར་གསོལ་བ། དེའི་ལུས་དང་ངག་དང་སེམས་རྡོ་རྗེ་གང་ལ་གནས་ཞེས་ནུས་
སོ། ། བཀའ་སྩལ་བ། གཞན་གང་ལ་ཡང་མི་གནས་ཀྱི། རྡོ་རྗེ་འཆང་གི་སྐུ་གསུང་ཐུགས་ཀྱི་རྡོ་རྗེ་ལ་གནས་སོ་
ཞེས་དོན་གྱིས་འཕངས་སོ། ། གསུམ་པ་ཐེ་ཚོམ་མཆོད་པ་ནི། དེ་ནས་བྱང་ཆུབ་ནས་ཅང་མི་སྨྲ་བར་འཁོད་དོ་
ཞེས་པ་སྟེ། བྱང་ཆུབ་སེམས་དཔའ་དེ་དག་ཐེ་ཚོམ་ཆོད་ནས་སྟོན་པ་ལ་ངོ་མཚར་དུ་གྱུར། ཆོས་བསྟན་པ་ལ་
རྨད་དུ་གྱུར་ནས་ཅང་མི་སྨྲ་བར་འཁོད་དོ། ། ལྔ་བ་བསམ་གཏན་གྱི་དཀྱིལ་འཁོར་དུ་དབང་བསྐུར་ཚུལ་ལ་བཞི།
སྟོན་པ་འོད་གསལ་ལས་བཞེངས་ནས་བསམ་གཏན་གྱི་དཀྱིལ་འཁོར་ཉན་པར་བསྐུལ་བ། འཁོར་རྣམས་ཀྱིས་དེ་
བཤད་པར་གསོལ་བ། གསོལ་བ་བཏབ་པའི་དོན་བཤད་པ། དོན་བསྡུ་བའོ། ། དང་པོ་ནི། བཅོམ་ལྡན་
ནས་ཏིང་ངེ་འཛིན་གྱི་དཀྱིལ་འཁོར་ཉོན་ཅིག་ཅེས་པ་སྟེ། བཅོམ་ལྡན་འདས་ཕྱན་ན་རྡོ་རྗེ་དེ་བཞིན་གཤེགས་པ་
ནི་སྟོན་པའོ། ། གསང་བའི་རྡོ་རྗེ་ནི་རྣམ་སྣང་སོགས་གང་དུ་ཐིམ་པར་འགྱུར་བའི་ཏིང་ངེ་འཛིན་ནི་འོད་གསལ་
ལོ། ། འོད་གསལ་དེ་ལས་བཞེངས་ནས་འཁོར་གྱི་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་
དཔའ་རྣམས་ལ་བོས་ཏེ་བཀའ་སྩལ་བ། ། དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་ཁྱེད་
ཐམས་ཅད་དེ་བཞིན་གཤེགས་པ་སྟེ་ཟུང་འཇུག་པའི་རྣལ་འབྱོར་བ་ཐམས་ཅད་ཀྱི་ཟུང་འཇུག་གི་བྱང་ཆུབ་ཀྱི་
སེམས་དཀྱིལ་འཁོར་ཀུན་གང་ལས་འབྱུང་བ་ཞེས་བྱ་བའི་ཏིང་ངེ་འཛིན་གྱི་དཀྱིལ་འཁོར་ཉོན་ཅིག གཉིས་པ་ནི།
དེ་ནས་ཡང་ནས་བཤད་དུ་གསོལ་ཞེས་པ་སྟེ། དེ་བཞིན་གཤེགས་པ་དང་བྱང་ཆུབ་སེམས་དཔའ་དེ་དག་ཐམས་
ཅད་ཀྱིས་ཐལ་མོ་སྦྱར་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། ། བཅོམ་ལྡན་འདས་དཀྱིལ་འཁོར་
ཆེན་པོ་དེ་བཤད་དུ་གསོལ། བདེ་བར་གཤེགས་པ་དེ་བཤད་དུ་གསོལ། གསུམ་པ་ལ་བཞི། བསམ་གཏན་གྱི་
དཀྱིལ་འཁོར་སྒྲུབ་པའི་སྔོན་དུ་བདག་བསྐྱེད་སྒོམ་ཚུལ། ཕྱག་རྒྱ་དང་སྙོམས་པར་ཞུགས་ཏེ་དཀྱིལ་འཁོར་སྒྲུབ་
ཅིང་མཆོད་པ། སློབ་མ་ལ་དབང་བསྐུར་བ་ལྷག་མའི་མཚོན་བྱེད་ནང་དབང་བསྐུར་བ། དབང་བསྐུར་བའི་
ཕན་ཡོན་ནོ། དང་པོ་ནི། ནམ་མཁའི་དབྱིངས་གཞུག་པར་བྱ་ཞེས་པ་སྟེ། ནམ་མཁའི་དབྱིངས་ནི་ཡེ་ཤེས་
ཀྱིས་བསྒོམ་པའོ། ། དེའི་དབུས་སུ་བསམ་ནི་རྡོ་རྗེའི་སའི་སྟེང་དུ་རྟེན་གྱི་དཀྱིལ་འཁོར་བསྐྱེད་པའོ། དཀྱིལ་
233



༄༅། ། རྗེ་བཙུན་གྲོགས་པོ་བཤད་སྒྲུབ་ཀྱི་གསུང་འབུམ་བཞུགས་སོ། །
འཁོར་དེ་ནི་གྲུ་བཞི་ལྷམ་པོ་རབ་ཏུ་མཛེས་པས་སྒོ་བཞི་ལ་སོགས་པ་གཞན་ཡང་མཚོན་ནོ། ། སངས་རྒྱས་ཀྱི་
དཀྱིལ་འཁོར་ནི་འབྱུང་བཞི་དང་རྣམ་ཤེས་ཏེ་ལྔའི་བདག་ཉིད་ཅན་གྱི་སྒྲུབ་པ་བོའི་ལུས་སོ། ། སངས་རྒྱས་ནི་ལྷ་
སོ་གཉིས་ཏེ་དེའི་སྦྱོར་བ་ནི་ལུས་ཀྱི་བདག་ཉིད་ཅན་དུ་སྦྱོར་བ་ཡི་སྒོ་ནས་གཟུགས་ཕུང་རྣམ་སྣང་དུ་སྒོམ་པ་སོགས་
བསམ་གཏན་རྡོ་རྗེ་ཅན་ཏེ་སྒྲུབ་པ་བོས་རབ་ཏུ་བསྐུལ་བ་སོགས་བྱའོ། ། བསྐུལ་བའི་དོན་དཀྱིལ་འཁོར་རྒྱལ་
མཆོག་གི་དུས་སུ་མི་བསྐྱོད་པ་སྤྲོ་བསྡུ་བྱེད་པའོ། ། རྡོ་རྗེའི་དཀྱིལ་འཁོར་ནི་མི་བསྐྱོད་པའི་དཀྱིལ་འཁོར་རྒྱལ་
མཆོག་གི་ལྷ་དགོད་པའི་རིམ་པའི་བསམ་གཏན་གྱིས་ཡུམ་གྱི་མངལ་དུ་བསྒོམ་པའི་མི་བསྐྱོད་པའི་འཁོར་ལོ་ཅན་གྱི་
ལྷ་རྣམས་ཀུན་སྤྲོ་བསྡུ་བྱས་ནས། རང་རང་གི་ཡེ་ཤེས་པ་དང་འདྲེས་ནས་བྱོན་ཏེ་རྟེན་གྱི་དཀྱིལ་འཁོར་དུ་
བཞུགས་པར་བྱ། གཉིས་པ་ནི། མཆོད་ནས་རྟག་ཏུ་བྱ་ཞེས་པ་སྟེ། དེ་ནས་ལྷ་རྣམས་ལ་ལེའུ་བཞི་བར་བཤད་
པའི་མཆོད་པའི་ཆོ་ག་དེ་ཉིད་ཀྱིས། བློ་དང་ལྡན་པ་སྟེ་ཕྱག་རྒྱ་མ་དང་ལྷན་ཅིག་རྟག་ཏུ་མཆོད་པར་བྱའོ། །
གསུམ་པ་ནི། སློབ་དཔོན་ནས་བཞིན་དུ་དབབ་ཞེས་པ་སྟེ། དེ་ནས་རྡོ་རྗེ་སློབ་དཔོན་རང་གི་སྙིང་ཀར་ཟླ་གདན་
ལཡེ་ཤེས་སེམས་དཔའ་དང་ཏིང་ངེ་འཛིན་སེམས་དཔའ་རབ་ཏུ་བསྒོམས་ནས་ནད་དབང་བསྐུར་བ་ནི་བརྩམ་
པར་བྱའོ། ། དེ་ཇི་ལྟ་བུ་ཞེ་ན། རང་གི་ཐུགས་ཀའི་ཧཱུྃ་གི་འོད་ཟེར་གྱིས་སངས་རྒྱུས་ལྷ་སོ་གཉིས་ཀུན་སྤྱན་
དྲངས་ཏེ་རང་གི་ཞལ་དུ་ཞུགས་ནས། ནམ་འཁའི་དབྱིངས་ཏེ་ཡུམ་གྱི་ཆོས་འབྱུང་གི་ནང་དུ་ཡོངས་སུ་གང་བར་
རྣམ་པར་བསྒོམ་པར་བྱ་ལ། དེའི་ཚེ་དབང་བསྐུར་བ་ཡི་སློབ་མ་ལྷར་བསྐྱེད་ནས་སྤྱན་དྲངས་པའི་ལྷ་རྣམས་བྱང་
ཆུབ་ཀྱི་སེམས་སུ་ཞུ་བའི་ཐིག་ལེས་དབང་བསྐུར་བའོ། ། གནས་གསུམ་གྱིས་ནི་ཚིགས་སུམ་བརྒྱའི་སྒོ་ནས་ཏེ་ཨོ་
ལ་སོགས་པའི་ཡི་གེ་གསུམ་འཇུག་གནས་ལྡང་གསུམ་གྱི་ངོ་བོ་རླུང་སྔགས་དབྱེར་མེད་དུ་བྱས་པའི་ཆོ་ག་བཞིན་དུ་
སྟེ་སྙོམས་འཇུག་གི་སྒོ་ནས་བྱང་ཆུབ་ཀྱི་སེམས་ཐམས་ཅད་སློབ་མའི་མགོར་དབབ་པར་བྱའོ། ། བཞི་བ་ནི།
སེམས་ཅན་ཀུན་ནས་འགྲུབ་པར་འགྱུར་ཞེས་པ་སྟེ། དབང་བསྐུར་བའི་ཚུལ་འདི་སེམས་ཅན་ཀུན་ཏེ་སློབ་མ་
རྣམས་ལ་ཕན་པར་འདོད་པས་དབང་བསྐུར་ན། ཐབས་འདི་ཡིས་བྱང་ཆུབ་མྱང་འདས་འཐོབ་པར་འགྱུར་ཞིང་།
སྟོབས་བཅུ་ལ་སོགས་པའི་ངོ་མཚར་ཆེན་པོའི་དངོས་གྲུབ་ཀུན་དང་། སངས་རྒྱས་ཀྱི་སྐུ་གསུང་ཐུགས་ཀྱི་དངོས་
གྲུབ་རྣམས་ནི་གྲུབ་པར་འགྱུར་རོ། ། བཞི་བ་དོན་བསྡུ་པ་ནི། སངས་རྒྱས་དང་ནས་དཀྱིལ་འཁོར་རོ་ཞེས་པ་སྟེ།
སངས་རྒྱས་ནི་རྣམ་སྣང་ལ་སོགས་པ་དང་བྱང་ཆུབ་སེམས་དཔའ་ཐམས་ཅད་ནི་སའི་སྙིང་པོ་ལ་སོགས་པའོ། །
དེ་རྣམས་ཀྱི་དམ་ཚིག་གི་འཁོར་ལོ་ནི་བྱང་ཆུབ་སེམས་ཀྱི་ངོ་བོར་ཞུ་བའི་ལྷའི་འཁོར་ལོ་སྟེ་བསམ་གཏན་གྱི་དཀྱིལ་
འཁོར་རོ། ། དྲུག་པ་ལས་ཚོགས་མཆོད་པ་སོགས་སྤེལ་ནས་བསྟན་པ་ལ་དྲུག རྡོ་རྗེའི་མཁའ་འགྲོའི་རྣལ་
234



༄༅། ། འདུས་པའི་རྩ་རྒྱུད་ཀྱི་ཊིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
འབྱོར་གྱིས་གདུག་པ་རྣམས་ཚར་གཅོད་པ། མཆོད་པའི་ཆོ་ག ལུས་རྟས་པའི་ཆོ་ག རྫོགས་རིམ་པའི་ངག་གི་
དམ་ཚིག བཅོ་ལྔ་བ་ལས་གསུངས་པའི་ལས་ཕྲ་མོའི་ལྷག་མ། ལས་ཀྱི་མཐར་རྡོ་རྗེ་ཨཉྫ་ན་སྒྲུབ་པའི་ཆོ་ག་བསྟན་
པའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས་གདབ་པར་བྱ་ཞེས་པ་སྟེ། དེ་ནས་སྟོན་པ་ཕྱག་ན་རྡོ་རྗེ་ཉིད་དེ་
བཞིན་གཤེགས་པ་ཐམས་ཅད་ཀྱི་སྦྱོར་བ་སྟེ་གདུག་པ་ཅན་རྣམས་ཚར་གཅོད་པའི་ལས་སྦྱོར་ཞེས་བྱ་བ་སྐུ་དང་
གསུང་དང་ཐུགས་རྡོ་རྗེའི་གསང་བ་ཡི་གེ་གསུམ་པོ་འདི་ཉིད་ཀྱི་སྐུ་ལ་སོགས་ལས་ཕྱུང་ངོ༌། །ཧཱུཾ་ཐུགས་ཧཱི་གསུང་
ཁཾ་སྐུའོ། ། སྒྲུབ་པ་བོས་རང་གི་ལུས་ཤ་དང་རུས་པ་དང་རྩ་རྒྱུས་སོགས་ཀྱི་རང་བཞིན་དུ་བལྟས་ལ། དེ་ལྟ་བུའི་
ལུས་ཀྱི་དཀྱིལ་འཁོར་དེ་ཉིད་ནམ་མཁའི་དབྱིངས་ཀྱི་དབུས་སུ་བསམ་པ་སྟེ་འོད་གསལ་དུ་གཞུག་པར་བྱའོ། །
བཤད་མ་ཐག་པའི་སྐུ་དང་གསུང་དང་ཐུགས་གསུམ་གྱི་སྙིང་པོ་ཡི་གེ་དེ་དག་ཁ་དོག་ནག་པོ་ལས་རྩེ་གསུམ་དང་།
དེ་ཡི་གེ་གསུམ་གྱིས་མཚན་པ་ལས་རྡོ་རྗེ་སེམས་དཔའ་སྟེ་རྡོ་རྗེ་མཁའ་འགྲོ་བསྐྱེད་ཅིང་བསྒོམ་པར་བྱའོ། ། དེ་
ཡང་དྲག་པོ་མི་སྡུག་པའི་གཟུགས་ཅན་ཁྲོས་པའི་རྣམ་པ་ཅན། ཨུཏྤལ་སྔོན་པོའི་ཁ་དོག་དང་འདྲ་བ་ཕྱུག་བཞི་
བར་ནི་འོག་ནས་འཆད་པའི་ཆོ་ག་ཡིས་ཕྱག་ན་ཐོད་པ་ལ་སོགས་པ་བསྣམས་པར་བསྒོམ་པར་བྱའོ། ། དེ་ནས་
འོད་ཟེར་ལྔ་རྣམས་ཞེས་པ་ཡ་ར་ལ་ཝ་ཧཱ་སྟེ་འབྱུང་བ་ལྔའི་ས་བོན་ནོ། ། དེ་ལས་འོད་ཟེར་ནག་དམར་སེར་
དཀར་སྔོན་པོ་སྟེ་ཁ་དོག་ལྔ་བ་ཅན་ཡང་དག་པར་བྱུང་ཞིང་འཕྲོ་བ་རང་གི་ལྕེ་རྡོ་རྗེ་རྩེ་ལྔ་བར་བསྐྱེད་པ་ལ་བཀོད་
པ་བརྟུལ་ཞུགས་ཅན་གྱི་སྒྲུབ་པ་པོས་བསྒོམ་པར་བྱའོ། ། བཤད་མ་ཐག་པའི་བསམ་གཏན་རྡོ་རྗེའི་སྦྱོར་བ་ནི་ས་
བོན་ལྔ་བརྗོད་ཅིང་། ཧཱུྃ་ཧྲི ཁཾ་བཛྲ་ཌི་ནི་སོགས་ཀྱི་སྔགས་བཟུང་ཞིང་ཧཱུྃ་ལས་བསྒྲུབ་བྱའི་ལུས་ནང་ཁྲག་གིས་
གང་བར་བསམས་ལ། དེའི་སྙིང་ག་སོགས་ལ་རྡོ་རྗེ་མཁའ་འགྲོའི་ཕྱག་གི་མདུང་སོགས་ཀྱིས་བསྣུནཔ་དང་། རྡོ་
རྗེ་རྩེ་ལྔ་བའི་འོད་ཟེར་གྱིས་བསྒྲུབ་བྱའི་ལུས་ཀྱི་ཁྲག་ཐམས་ཅད་དྲངས་ནས་རང་ཉིད་ལ་བསྟིམ་པས་ཁྲག་དྲང་བ་
ནི་མཆོག་ཏུ་འགྱུར་བ་ཡིན་ནོ། ། གཞན་ཡང་ཕྱག་གཡས་དང་པོ་རྩེ་གསུམ་དང་གཉིས་པ་ན་རྡོ་རྗེ་དམ་ཚིག་དང་།
གཡོན་དང་པོ་ན་ཐོད་པ་དང་གཉིས་པ་ན་ཕུར་བུ་དྲག་པོ་མཆོག་བསྣམས་པ་དག་གིས་བསྒྲུབ་བྱ་མདུན་དུ་གནས་
པར་བསམས་ལ་བཅད་བཏུབ་སོགས་བྱའོ། ། དེ་ལྟར་བྱས་ན་སངས་རྒྱས་ཉིད་ཀྱི་སྐུ་དག་ཀྱང་རྡོ་རྗེའི་མཚོན་གྱི་
སྦྱོར་བས་གདབ་པར་འགྱུར་ན་གཞན་ལྟ་ཅི་སྨོས་ཞེས་ཕུལ་བྱུང་བརྗོད་པའོ། ། གཉིས་པ་ལ་ལྔ། ནང་གི་སྦྱིན་
སྲེག་གི་མཆོད་པ། ཡིད་དུ་འོང་བའི་ཡུལ་ལྔའི་ཐུན་མོང་གི་མཆོད་པ། རིགས་ཀྱི་སྲས་བསྐྲུན་ཏེ་བསྲུང་བ་དང་
གསོ་བ་ལ་སོགས་པའི་ཁྱད་པར་གྱི་མཆོད་པ། སེམས་ཅན་ཐམས་ཅད་ཀྱི་དོན་དུ་དམིགས་ནས་ས་ལ་ལོངས་སྤྱོད་
པ་ཕུལ་དུ་བྱུང་བའི་མཆོད་པ། མཆོད་པ་རྣམས་སྒྲུབ་པ་ལ་མཚན་འཛིན་གྱི་དྲི་མ་དག་པར་བྱ་བའི་ཐབས་བསྟན་
235



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའོ། ། དང་པོ་ནི། དེ་ནས་ཡང་ནས་ཡོངས་སུ་བརྟག་ཅེས་པ་སྟེ། ཡང་ཕྱག་ན་རྡོ་རྗེས་རྡོ་རྗེའི་ཁ་ཟས་ཀྱི་དམ་
ཚིག་གི་བྱ་བ་འདི་སྔར་བཞིན་བྱུང་ངོ༌། ། བཟའ་བ་ནི་འབྲས་ཆེན་དང་ཟན་དོན་ལ་སོགས་པའོ། ། བཏུང་བ་
ནི་འོ་མ་ལ་སོགས་པའོ། ། གང་ཅུང་ཟད་ནི་གང་ཡང་རུང་བ་སྟེ་བརྟུལ་ཞུགས་ཅན་གྱི་སྒྲུབ་པ་བོས་གང་བཟའ་
བའམ་འཐུང་བ་ན། གཤང་གཅི་ཤ་ཡི་སྦྱོར་བ་ཡིས་ཏེ་ཤ་ལྔ་དང་བདུད་རྩི་ལྔའི་སྒོ་ནས་བསྐྱེད་པའི་ཆོ་ག་ཇི་ལྟ་བ་
བཞིན་དུ་བསྐྱེད་ཅིང་བཟའ་བར་ཡོངས་སུ་བརྟག་པར་བྱའོ། ། གཉིས་པ་ནི། དེ་ནས་ཡང་ནས་འདའ་དཀའ་
བའོ་ཞེས་པ་སྟེ། ཡང་ཕྱག་ན་རྡོ་རྗེས་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པའི་མིང་གིས་
བཏགས་པའི་སེམས་ཅན་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་སྟེ་སྒོ་གསུམ་མཆོད་པའི་མཆོག་འདི་སྔར་
བཞིན་བྱུང་ངོ༌། ། མཆོད་པའི་ཡོ་བྱད་མཆོག་རྣམ་པ་ལྔ་ཡི་སྟེ། མཆོད་པར་བྱ་བ་ཡུལ་ལྔ་བོས་རང་གཞན་ལྟར་
བསྐྱེད་པ་དེ་དག་མཆོད་པར་བྱའོ། ། མཆོད་ཚུལ་འདི་ནི་རྡོ་རྗེ་རྣལ་འབྱོར་བ་ཐམས་ཅད་ཀྱི་དམ་ཚིག་ཤིན་ཏུ་
འདའ་དཀའ་བའོ། ། གསུམ་པ་ནི། དེ་ནས་ཡང་ནས་ཐོབ་པར་འགྱུར་ཤེས་པ་སྟེ། ཡང་ཕྱག་ན་རྡོ་རྗེས་དེ་
བཞིན་གཤེགས་པ་སྔར་བཤད་མ་ཐག་པ་ཐམས་ཅད་ཀྱི་སྐུ་དང་གསུང་དང་ཐུགས་ཏེ་སྒོ་གསུམ་གྱི་མཆོད་པ་གསང་
བ་འདི་སྔར་བཞིན་བྱུང་ངོ་། ། ཡབ་ཡུམ་ལྟར་གསལ་བའི་དབང་བོ་གཉིས་ཏེ་རྡོ་རྗེ་དང་པདྨ་མཉམ་པར་སྦྱོར་བ་
ཡིས། བདག་གི་ཁུ་བ་དང་ལ་སོགས་པ་ནི་ཡུམ་གྱི་བྱང་སེམས་དམར་པོ་གཉིས་འདུས་པ་ལས་མེར་མེར་བོ་ལ་
སོགས་པ་དང་། བུ་དང་ཚ་བོ་ལ་སོགས་པར་གྱུར་ཏེ་རྒྱུད་གཞན་ནས་བཤད་པ་ལྟར་བསྲུང་བ་དང་གསོ་བ་ལ་
སོགས་པའི་ཆོ་ག་བཞིན་དུ་ཀུན་མཆོད་ཅིང་བཟུང་དུ་བྱས་ན་དེས་སངས་རྒྱས་ཀྱི་བྱང་ཆུབ་ཀྱང་འཐོབ་པར་འགྱུར་
རོ། ། བཞི་བ་ནི། དེ་ནས་ཡང་ནས་རྨད་པོ་ཆེ་ཞེས་པ་སྟེ། ཡང་ཕྱག་ན་རྡོ་རྗེ་དེ་བཞིན་པ་གཤེགས་པ་སྟེ་སྐྱེ་འཆི་
བྱེད་པའི་རིམ་པས་འགྲོ་བའི་སེམས་ཅན་ཐམས་ཅད་དོ། ། དེ་རྣམས་ཀྱི་སྤྱོད་པ་ལུས་དང་ངག་དང་སེམས་ཀྱི་
སྡོམ་པ་འདི་སྔར་བཞིན་བྱུང་དེ། སེམས་ཅན་ཁམས་རྣམས་མཐའ་ཡས་ཀྱི་ནི་སེམས་ཅན་ཐམས་ཅད་དོ། །
དམ་ཚིག་འཛིན་པ་ནི་སྐྱེ་གནས་འཇིག་གསུམ་དང་ལྡན་པའོ། ། མ་ནི་ས་རྣམས་ལ་ཏེ་ཇི་ལྟར་སྤྱད་ན་དམ་ཚིག་
གསུམ་གྱི་རྡོ་རྗེ་སྤྱད་ཅེས་པ་ནི་བདག་ཉིད་ཀྱི་སྒོ་གསུམ་གྱི་དགེ་བའི་བྱ་བ་རྣམས་སེམས་ཅན་ཕུགས་སུ་ཕན་ཞིང་
འཕྲལ་དུ་བདེ་བ་དང་ལྡན་པའི་ཆེད་དུ་དེ་ལ་སྤྱད་པར་བྱ་ཞིང་རྗེས་སུ་གཟུང་བར་བྱའོ། ། དེ་ལྟར་བྱེད་པའི་སྡོམ་
པ་འདི་ནི་གསང་བ་རྨད་དུ་བྱུང་བ་ཆེན་པོའོ། ། ལྔ་བ་ནི། དེ་ནས་ཡང་ནས་འཇིག་པར་འགྱུར་ཞེས་པ་སྟེ།
ཡང་ཕྱག་ན་རྡོ་རྗེས་བྱང་ཆུབ་སྒྲུབ་པ་ཐམས་ཅད་ཀྱི་མཆོད་པའི་སྡོམ་པ་སྟེ་སྡུད་པའི་རྡོ་རྗེ་འདི་སྔར་བཞིན་ཕྱུང་
ངོ༌། ། མཆོད་པ་རྣམས་སྒྲུབ་པ་ལ་ལུས་དང་ངག་སེམས་ལོངས་སྤྱོད་ནི་ཞེས་པ་སྒོ་གསུམ་གྱི་བྱ་བ་བྱེད་པའི་གསང་
236



༄༅། ། འདུས་པའི་རྩ་རྒྱུད་ཀྱི་ཊིཀ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
བ་གསུམ་གྱི་གནས་རྡོ་རྗེ་སྟེ་རང་བཞིན་གྱིས་སྟོང་བའོ། ། དེ་ལས་སྐྱེས་པ་ནི་དེའི་དང་ནས་བྱུང་བ་སྟེ། གང་ན་
བཟང་པོ་སངས་རྒྱས་ཉིད་བདག་གིས་བསྒྲུབ་པར་བྱའོ། །རང་བཞིན་གྱིས་སྟོང་བ་རྟོགས་པའི་ལྟ་བས་ཟིན་
པའི་སྒོ་ནས་མ་བྱས་ན་བྱང་ཆུབ་ཀྱི་ཚོགས་ལ་འབད་པ་འདིར་ནི་འབྲས་བུ་ཡོང་ཡེ་སྟེ་རྣམ་པ་ཐམས་ཅད་དུ་འཇིག་
པར་འགྱུར་ཏེ་བདེན་འཛིན་གྱིས་བཅིངས་པའི་ཕྱིར་རོ། ། གསུམ་པ་ནི། དེ་ནས་ཡང་ནས་དོགས་པ་མེད་ཅེས་
པ་སྟེ། ཡང་ཕྱག་ན་རྡོ་རྗེ་སྒྲུབ་པ་བོ་ཐམས་ཅད་དེ་རང་གི་ལུས་སོ། ། ལུས་དེ་དོ་རྡོ་རྗེ་སེམས་དཔའི་སྡོམ་པ་ནི་
རྡོར་སེམས་བསྐྱེད་སྔགས་ཀྱི་སྡོམ་པ་དང་ལྡན་པ་སྟེ་དེ་སྔར་བཞིན་བྱུང་ངོ་། ། རང་གི་སྤྱི་བོ་ནས་མཐོ་གང་ཙམ་
གྱི་སྟེང་དུ་འཕགས་པར་ནི་པཾ་ལས་ཟླ་བའི་དཀྱིལ་འཁོར་བརྟག་པར་བྱ་ལ། ཨོཾ་ནི་རླུང་ནང་དུ་འཇུག་པའི་ཚེ་ཟླ་
བའི་འོག་གི་དབུས་སུ་གནས་པར་བསམས་ནས་དེ་ལས་བདུད་རྩི་ལྔ་བོ་འོད་ཟེར་ཁ་དོག་སྣ་ལྔ་བ་དབབ་པར་བྱ་སྟེ།
དེས་ལུས་ཐམས་ཅད་གང་ཞིང་ཚིམ་པར་བསམ་མོ། ། རྡོ་རྗེའི་སྦྱོར་བ་སྟེ་རྣལ་འབྱོར་འདི་ཡིས་ནི་སྐད་ཅིག་གིས་
ཏེ་རིང་བོར་མི་ཐོགས་པར་གཟི་ཅན་ཏེ་གཟི་མདངས་ཅན་དུ་འགྱུར་ཞིང་། ལུས་དང་ངག་དང་སེམས་བདེ་བར་
གནས་པར་འགྱུར་བ་འདི་ནི་དོགས་པ་མེད་དོ། ། བཞི་བ་ནི། དེ་ནས་ཡང་ནས་ཕྱག་མི་བྱའོ་ཞེས་པ་སྟེ། ཡང་
ཕྱག་ན་རྡོ་རྗེས་འདུས་པའི་རྫོགས་རིམ་པའི་སྔགས་འཛིན་པའི་རྣལ་འབྱོར་བ་ཆེན་པོ་ཐམས་ཅད་ཀྱི་ལུས་དང་ངག་
དང་སེམས་ཀྱི་གསང་བ་འདི་སྔར་བཞིན་ཕྱུང་ངོ་། ། ས་སོགས་ལས་མཆོད་རྟེན་བྱེད་པ་དང་བྱས་པ་ལ་མཆོད་
པའི་ལས་དག་མི་བྱ་ལ། རྡོར་བཟླས་ཉིད་བྱ་བའི་ངག་གིས་གླེགས་བམ་ཀླག་པའང་མི་བྱ་ཞིང་། ཕྱིའི་དཀྱིལ་
འཁོར་བྲི་བ་དག་ཀྱང་ཡོད་ཡེ་མི་བྱ་བ་དང་། ཉན་རང་སངས་རྒྱས་ཀྱི་སྐུ་གཟུགས་བྱས་པའི་རྡོ་རྗེ་གསུམ་མཆོག་ལ་
ཕྱག་ཀྱང་མི་བྱའོ། ། ལྔ་བ་ལས་ཕྲ་མོའི་ལྷག་མ་ལ་གཉིས། དུག་བསལ་བ་སོགས་ཀྱི་ཆོ་ག་དང་། གཞན་སྲུང་
བའི་ཆོ་ག་བསྟན་པའོ། ། དང་པོ་ནི། དེ་ནས་ཡང་ནས་ལས་བྱུང་བའོ་ཞེས་པ་སྟེ། ཡང་ཕྱག་ན་རྡོ་རྗེ་ནས་དུག་
ཐམས་ཅད་འབྱིན་པའམ་གནོན་པ་དང་འདྲེན་པའི་གསང་པ་འདི་ནས་བཞིན་ཕྱུང་ངོ༌། ། རྣམ་སྣང་གི་ལས་
རྒྱལ་མཆོག་གི་དུས་སུ་ཨོཾ་དཀར་པོ་འོད་ཟེར་དཀར་པོའི་འཕྲེང་བ་ཅན་ལས་འཁོར་པོ་དཀར་པོ་དེ་ལྟ་བུ་མོ་གྱིས་
མཚན་པའི་འཁོར་ལོ་དེའི་དབུས་སུ་དུག་ཕོག་པའི་ཆུང་བར་བྱས་ནས་བཞག་ལ། འོད་ཟེར་སེར་པོ་འཁྲིགས་
པའི་དུག་ཁ་དོག་སེར་པོས་ནད་པའི་ལུས་ཁྱབ་པ་ལྟ་བུར་བསྒོམ་པར་བྱ་ཞིང་། འཁོར་ལོའི་ལྟེ་བའི་མོ་གྱི་འོད་ཟེར་
གྱིས་མགོ་བོ་ནས་རིམ་གྱིས་དེད་པར་བསམ་པར་བྱའོ། ། ཁ་དོག་སེར་པོར་བསྒོམ་པ་ནི་དུག་རེངས་པར་འགྱུར་
བའི་ཐབས་སོ། ། རྡོ་རྗེ་གསུམ་གྱི་འོད་ཟེར་ནི་ཁ་དོག་དཀར་སེར་དུད་ཁའི་འོད་ཟེར་ཏེ། དམ་ཚིག་ནི་འོད་
ཟེར་གྱིས་དུག་སེལ་བར་བྱེད་པའོ། ། ས་བོན་གསང་གསུམ་ལས་བྱུང་བའོ་ནི་གསང་བ་གསུམ་དབྱེར་མི་ཕྱེད་
237



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པའི་རྡོ་རྗེ་འཆང་གིས་བཤད་པའི་མོ་འདི་ནི་དུག་འབྱིན་པ་ལ་སོགས་པའི་ཐབས་དམ་པའོ། །གཉིས་པ་ནི། དེ་
ནས་ཡང་ནས་གནས་བསྡུས་པའོ་ཞེས་པ་སྟེ། ཡང་ཕྱག་ན་རྡོ་རྗེ་ནས་བསྒྲུབ་བྱའི་ལུས་དང་ངག་དང་སེམས་
བསྡུས་པའི་འཁོར་ལོའི་སྔགས་རྡོ་རྗེ་དང་ལྡན་པ་འདི་སྔར་བཞིན་ཕྱུང་ངོ༌། ། རྣམ་སྣང་ངམ་བདུད་རྩི་འཁྱིལ་
བའི་ལས་རྒྱལ་མཆོག་གི་དུས་སུ་སྲོག་སོགས་ལ་འཁོར་ལོ་རྩིབས་བརྒྱད་པ་ནི། ལས་ཀྱི་རྡོ་རྗེ་སྟེ་སྣ་ཚོགས་རྡོ་རྗེའི་ལྟེ་
བ་ལ་གནས་པར་བྲིའོ། ། ཧཾ་ནི་འཁོར་ལོའི་དབུས་ཀྱི་ལྟེ་བར་བཞག་ནས་སུ། ཧཱུྃ་དེའི་མགོ་བོའི་དབུས་སུ་བསྲུང་
བྱའི་མིང་ནི་སྤེལ་ཚིག་དང་བཅས་པ་བྲི་བར་བྱའོ། །ཨོཾ་ཧུ་ལུ་ཧུ་ལུ་སོགས་སྔགས་ཀྱི་ཡི་གེའི་ཆོ་ག་རྣམས་ཀྱིས་
འཁོར་ལོ་ལ་བརྒྱན་པ་སྟེ་བཀོད་ནས་རྟག་ཏུ་གཞག་པར་བྱ་སྟེ། རྩིབས་དང་པོ་ནས་བརྒྱད་པའི་བར་ལ་རིམ་པ་
བཞིན་དུ་ཨོ་ཧུ་ལུ་ཧུ་ལུ་ཏི་ཥྛ་ཏི་ཥྛ། བན་དྷ་བན་དྷ། ཧ་ན་ཧ་ན། ད་ཧ་ད་ཧ། ཨ་མྲྀ་ཏེ། ཧཱུྃ་ཕཊ། ཅེས་
བྲིའོ། ། འདི་ནི་སྔགས་ཏེ་སྒྲུབ་པ་བོ་རྣམས་ཐམས་ཅད་ཀྱི་གསང་བ་སྒོ་གསུམ་གྱི་བསྲུང་བའི་གནས་བསྡུས་
པའོ། །དྲུག་པ་ལས་ཀྱི་མཐར་རྡོ་རྗེ་ཨཉྫ་ན་སྒྲུབ་པའི་ཆོ་ག་བསྟན་པ་ནི། དེ་ནས་ཡང་ནས་གསུངས་སོ་ཞེས་པ་
སྟེ་ཡང་ཕྱག་ན་རྡོ་རྗེ་ནས་རྡོ་རྗེ་ ཨཉྫ་ན་སྟེ་མི་བསླུ་བའི་དམ་ཚིག་འདི་སྔར་བཞིན་བྱུང་ངོ་། ། ལམ་གྱི་གཞི་
མདོའམ་ཤིང་གཅིག་གི་དྲུང་ངམ་མ་མོ་སྔར་བཤད་པ་བདུན་གྱི་གནས་སམ་ཞི་བ་དབང་ཕྱུག་གི་ལིངྐ་ཡོད་པའི་
གནས་དེ་རུ་རྡོ་རྗེ་ཨཉྫ་ན་མིག་སྨན་ཐོད་པར་རྟག་ཏུ་དབབ་པར་བྱའོ། ། རང་གི་ལས་རྒྱལ་མཆོག་གི་དུས་སུ་ཚིལ་
ཆེན་པོ་དང་ཁྲག་དང་བཤང་བ་དང་ཁུ་བ་དང་དྲི་ཆུ་ལྔ་ལ་སྤངས་པའི་པདྨོའི་སྐུད་པ་དང་ཨརྒའི་སྐུད་པས་མེ་མར་
གྱི་སྙིང་པོ་སྟེ་སྡོང་བུ་བྱས་ལ། ཐོད་པ་གསུམ་གྱི་སྒྱེད་བུ་བྱས་པའི་ཐོད་པར་ཚིལ་ཆེན་བཞུས་པའི་ཞག་གི་ནང་དུ་
བཙུགས་ཏེ་མེ་སྦར། སྟེང་དུ་འཆང་གིས་བཀང་བའི་ཐོད་པ་བཞག་སྟེ་བར་མེའི་དུད་པ་འཆགས་པར་བྱས་ལ།
ཨོཾ་ཧུ་ལུ་ཧུ་ལུ་སོགས་ཀྱི་སྔགས་བརྒྱ་རྩ་བརྒྱད་བཟླས་ནས་ཚེས་ཉི་ཤུ་དགུའི་ནམ་ཕྱེད་ན་ཐོད་པའི་སྟན་ལ་གནས་
པའི་སྒྲུབ་པ་བོས་བསྲུང་བ་བྱས་ཏེ་དུད་པ་དབབ་པར་བྱ་སྟེ། དེ་ནི་རྡོ་རྗེ་ཨཉྫ་ནའི་ཆོ་གའོ། ། དེ་ནས་དུད་པ་
བླངས་ནས་སྣོད་དུ་བཞག་སྟེ་དེ་ཉིད་ལ་སྔགས་བརྒྱ་རྩ་བརྒྱད་བཏབ་ནས་རང་གི་མིག་ལ་བྱུགས་ན། དངོས་གྲུབ་
མཆོག་དམན་འབྲིང་རྣམ་པ་གསུམ་གང་རུང་འགྲུབ་པར་འགྱུར་རོ། ། དེ་ལ་མི་སྣང་བ་ནི་རབ། ས་འོག་གི་
གཏེར་མཐོང་བ་ནི་འབྲིང༌། གཞན་དབང་དུ་བྱེད་པ་ནི་དམན་པའོ་ཞེས་བཅོམ་ལྡན་འདས་རྡོ་རྗེ་འཆང་ཀུན་དུ་
བཟང་བོས་གསུངས་སོ། ། བདུན་པ་རྒྱུད་ཀྱི་ཆེ་བ་ལ་བཞི། རྒྱུད་འདི་ལ་དད་ཅིང་སྒོམ་པ་ལ་སངས་རྒྱས་ཐམས་
ཅད་ཀྱི་གསང་བ་གསུམ་གྱི་གནས་རྟོགས་དགོས་པར་བསྟན་པ། རྒྱུད་ཤིན་ཏུ་རྙེད་དཀའ་བར་བསྟན་པ། རྒྱུད་
འདི་ལ་བརྟེན་ནས་ཚེ་འདིར་མཆོག་འགྲུབ་པར་བསྟན་པ། རྒྱད་ཤིན་ཏུ་ཟབ་པར་བསྟན་པའོ། ། དང་པོ་ནི།
238



༄༅། ། འདུས་པ་
རྒྱུ
ཀྱི
E
t[cd
མཚོའི་ཆ་ཤས
བདེ་བའི་ལམ་བཟང་སྙིང་ངོ་བསྐས་
དེ་ནས་བཅོམ་ལྡན་ནས་མི་གསུང་བར་གྱུར་ཏོ་ཞེས་པ་སྟེ། འཁོར་གྱི་བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱིས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཆང་ལ་འདི་སྐད་ཅེས་གསོལ་
ཏོ། ། བཅོམ་ལྡན་འདས་གསང་བའི་ཡི་གེ་དུ་དང་ལྡན་ན་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་
དེ་བཞིན་གཤེགས་པ་ཐམས་ཅད་ཀྱི་གསང་བའི་དམ་ཚིག་གི་སྤྱོད་པའི་འདི་ཐོས་ནས། འདུས་པའི་འདི་ལ་དད་
ཅིང་དེའི་ལམ་སྒོམ་པར་འགྱུར་ཞེས་ཞུས་སོ། ། དེ་ནས་དེ་བཞིན་གཤེགས་པ་ཐམས་ཅད་ཀྱི་བདག་པོ་ཕྱག་ན་རྡོ་
རྗེ་རྡོ་རྗེ་འཆང་གིས་དེ་བཞིན་གཤེགས་པ་དེ་དག་ལ་ལན་འདི་སྐད་ཅེས་གསུངས་སོ། ། བཅོམ་ལྡན་འདས་དེ་
བཞིན་གཤེགས་པ་ཐམས་ཅད་གསང་བའི་ཡི་གེ་གསུམ་དང་ལྡན་ན་བྱང་ཆུབ་སེམས་དཔའ་དེ་དག་དེ་བཞིན་
གཤེགས་པ་ཐམས་ཅད་ཀྱི་བླ་ན་མེད་པའི་བྱང་ཆུབ་ཀྱི་ཕྱིར་དུ། སྤྱོད་པའི་རྡོ་རྗེ་འདུས་པ་གང་ཡིན་པ་དེ་ལ་དད་
ཅིང་དེའི་ལམ་སྒོམ་པར་འགྱུར་རོ། ། དེ་བཞིན་གཤེགས་པ་ཐམས་ཅད་ཀྱིས་སླར་གསོལ་བ། གསུམ་པོ་གང་
ཞིག་ལགས། རྡོ་རྗེ་འཛིན་པས་བཀའ་སྩལ་བ། དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་དེ་བཞིན་དུ་
སྦྱར་ཏེ་གསུང་རྡོ་རྗེ་དང་ཐུགས་རྡོ་རྗེ་སྟེ་དེ་གསུམ་མོ། ། དེ་ཡང་ལེའུ་དང་པོར་བཤད་པ་ལྟར་གསང་བ་དང་
འདུས་པའི་དོན་རྟོགས་ན་དད་ཅིང་སྒོམ་པའོ། ། དེ་ནས་དེ་བཞིན་གཤེགས་པ་ཐམས་ཅད་ཀྱིས་བཅོམ་ལྡན་
འདས་ཕྱག་ན་རྡོ་རྗེ་ལ་ཕྱག་འཚལ་ནས་ཅང་མི་གསུང་བར་གྱུར་ཏོ། ། གཉིས་པ་ནི། དེ་ནས་ཕྱག་ན་རྡོ་རྗེ་ནས་
སྐལ་བ་མེད་པའི་ཕྱིར་རོ་ཞེས་པ་སྟེ། ཕྱག་ན་རྡོ་རྗེ་ནས་དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་
དཔའ་དེ་དག་ལ་བཀའ་སྩལ་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་སྔོན་བྱུང་བ་ན་བརྗོད་
ཀྱིས་མི་ལང་བའི་ཡང་བརྗོད་ཀྱིས་མི་ལང་བའི་སངས་རྒྱས་ཀྱི་ཞིང་གི་རྡུལ་ཕྲ་རབ་དང་མཉམ་པའི་བསྐལ་བ་ཡང་
འདས་པ་ནས། གང་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་མར་མེ་མཛད་འདས་པ་ནས་ཐུབ་པ་ཆེན་པོ་འོད་སྲུང་མངོན་པར་སངས་རྒྱས་པའི་བར་གྱིས་ཀྱང་ཐེག་པ་
འདི་མ་གསུངས་སོ་དེ་ཅིའི་ཕྱིར་ཞེ་ན། བཅོམ་ལྡན་འདས་གསང་བ་ཆེན་པོའི་གནས་ཀྱི་དོན་བཤད་པ་དེ། དེའི་
ཚེ་དེའི་དུས་ན་གནས་པའི་སེམས་ཅན་རྣམས་ལ་གསང་ཆེན་གྱི་ལམ་ཉན་པའི་སྣོད་དུ་མ་གྱུར་ཅིང་སྐལ་བ་མེད་
པའི་ཕྱིར་རོ། ། སངས་རྒྱས་མར་མེ་མཛད་ཀྱིས་སྔགས་ཀྱི་ཐེག་པ་འདི་གསུངས་ནས་འདས་ཏེ་ད་ལྟའི་བར་
བསྐལཆེན་གྲངས་མེད་གཅིག་དང་གོ་གཅིག་སོང་བར་བཤད་དོ། ། དེ་ཡང་དུས་འཁོར་འགྲེལ་ཆེན་ལྟར་ན་
འཛམྦུའི་གླིང་འདིར་མ་གསུངས་པ་ཡིན་གྱི། ཕྱོགས་ གཞན་དུ་མ་གསུངས་པ་ཡིན་ཏེ། མཚན་བརྗོད་ལས།
འདས་པའི་སངས་རྒྱས་རྣམས་ཀྱིས་གསུངས། ། མ་འོངས་རྣམས་ཀྱང་གསུང་འགྱུར་ལ། ། ད་ལྟར་བྱུང་བ་
239



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྫོགས་སངས་རྒྱས། ། ཡང་དང་ཡང་དུ་གསུངས་པ་གང་། ། ཞེས་གསུངས་པའི་ཕྱིར་ཞེས་བཞེད་དོ། །
གསུམ་པ་ནི། འོན་ཀྱང་ནས་གྲངས་སུ་འགྲོའོ་ཞེས་པ་སྟེ། དེ་ལྟར་ཡིན་མོད་འོན་ཀྱང་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་གསང་བ་འདུས་པ་འདི་ལ་བརྟེན་ན། སྐད་ཅིག་ཐང་ཅིག་ཡུད་ཙམ་གྱིས་མྱུར་
བར་སངས་རྒྱས་ཀྱི་བྱང་ཆུབ་རྫོགས་པར་བྱེད་དོ། ། ཆུ་བོ་ཆེན་པོ་གངྒའི་ཀླུང་གི་བྱེ་མའི་ཆུའི་རྡུལ་དུ་མ་ནི་རྡུལ་
རེ་རེའི་གྲངས་ཇི་སྙེད་པ་སྙེད་ཀྱི་བསྐལ་བ་མང་བོར༔ བྱང་ཆུབ་སེམས་དཔའ་རྣམས་ཀྱིས་བསམ་པས་འབད་
ཅིང་སྦྱོར་བས་བཙལ་ཀྱང་བྱང་ཆུབ་ཐོབ་པར་མི་འགྱུར་བ་གང་ཡིན་པ་དེ། གསང་བ་འདུས་པ་ལ་མངོན་པར་
དགའ་བའི་བྱང་ཆུབ་སེམས་དཔའ་རིན་པོ་ཆེ་ལྟ་བུས་སྙིགས་དུས་ཀྱི་ཚེ་གཅིག་པོ་འདི་ཉིད་ལ་དེ་བཞིན་གཤེགས་
པ་ཐམས་ཅད་ཀྱི་སངས་རྒྱས་ཞེས་བྱ་བའི་གྲངས་སུ་འགྲོ་བར་འགྱུར་རོ། ། བཞི་བ་ལ་གསུམ། རྗེས་འཇུག་གི་
གང་ཟག་བཞིས་འདུས་པའི་རྒྱུད་མ་ལུས་པ་ཉན་ཡང་དོན་མ་རྟོགས་པར་བསྟན་པའི་ཕྱིར་སྔོན་བྱུང་ལ་བྱང་སེམས་
རྣམས་བཤུམས་པ། རྗེས་འཇུག་ལ་རིན་པོ་ཆེ་ལྟ་བུའི་གང་ཟག་གིས་དེ་རྣམས་དབུགས་འབྱིན་པ་བསྟན་པའི་
ཕྱིར་བྱང་ཆུབ་སེམས་དཔའ་རྣམས་ཀྱི་མྱ་ངན་བསལ་བའི་དྲིས་ལན། རིན་པོ་ཆེ་ལྟ་བུའི་གང་ཟག་གིས་དེ་རྣམས་
ཀྱི་རབ་རིབ་བསལ་བས་དེ་དག་གིས་ཀྱང་དེ་ཁོ་ན་ཉིད་རྟོགས་པར་བསྟན་པའོ། ། དང་བོ་ནི། དེ་ནས་བྱང་
ཆུབ་ནས་རབ་ཏུ་ངུས་སོ་ཞེས་པ་སྟེ། དེ་སྐད་ཅེས་གསུངས་པ་དང་དེ་ནས་བྱང་ཆུབ་སེམས་དཔའ་དེ་དག་གིས་
གསུང་རྡོ་རྗེའི་ཡི་གེའི་ཚིག་འདི་ཐོས་ནས་རབ་ཏུ་ངུས་སོ། ། གཉིས་པ་ནི། དེ་ནས་དེ་བཞིན་གཤེགས་པ་ནས་
རྣམ་པར་དག་པའི་ཕྱིར་རོ་ཞེས་པ་སྟེ། དེ་ནས་དེ་བཞིན་གཤེགས་པ་དེ་དག་ཐམས་ཅད་ཀྱིས་བྱང་ཆུབ་སེམས་
དཔའ་དེ་རྣམས་ལ་འདི་སྐད་ཅེས་བཀའ་སྩལ་ཏོ། ། བྱང་ཆུབ་སེམས་དཔའ་ཁྱེད་རྣམས་མ་ངུ་ཞིག ལུས་ངག་
ཡིད་ཀྱི་སྡུག་བསྔལ་གསུམ་མ་སྒོམས་ཤིག དེ་ནས་དེ་བཞིན་གཤེགས་པ་དེ་དག་ཐམས་ཅད་ལ་བྱང་ཆུབ་སེམས་
དཔའ་དེ་རྣམས་ཀྱིས་འདི་སྐད་ཅེས་གསོལ་ཏོ། ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཇི་ལྟར་
མི་ངུ་བར་བགྱི། ཇི་ལྟར་སྡུག་བསྔལ་གསུམ་མི་བསྒོམ་པར་བགྱི༔ དེ་ཅིའི་ཕྱིར་ཞེ་ན། གསང་བའི་ཡི་གེའི་མིང་
ཙམ་ཐོས་པའི་སྐུལ་བ་ཡང་མ་མཆིས་པས་ཞེས་གསོལ་ཏོ། ། གསང་བའི་ཡི་གེ་རྫོགས་རིམ་རྫོགས་པར་སྐྱེ་བའི་
སྐལ་བ་མེད་པའི་དོན་ཡིན་གྱི། རྒྱུད་ཀྱི་ཚིག་རྫོབས་པར་མ་ཐོས་པ་མིན་ཏེ། སྔར་དེ་རྫོགས་པར་ཐོས་སུ་ཡོད་
པར་བསྟན་མ་ཐག་ཡིན་པའི་ཕྱིར་རོ། ། འདིར་གསང་བ་གསུམ་ལ་ཚུལ་བཞིར་བཤད་དེ། ལེའུ་དང་པོར་
བཤད་ཟིན་ཏོ། ། དེ་བཞིན་གཤེགས་པ་ཐམས་ཅད་ཀྱིས་བཀའ་ལྕལ་བ། རིགས་ཀྱི་བུ་དེ་སྐད་མ་ཟེར་ཅིག ཡི་
གེ་ནི་ཐུན་མོང་བ་སྟེ། རིགས་ཀྱི་བུ་ཁྱེད་རྣམས་ཀྱིས་ཇི་ལྟར་མི་ཤེས་པ་སྟེ་དོན་མངོན་དུ་མ་གྱུར་བ་དང་། མ་ཐོས་
240



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤུས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
པ་སྟེ་ཐོས་བསམ་གྱིས་མ་ཤེས་པ་དེ་བཞིན་དུ་ངེད་དེ་བཞིན་གཤེགས་པ་ཐམས་ཅད་དང་བྱུང་ཆུབ་སེམས་དཔའ་
ཐམས་ཅད་ཀྱིས་ཀྱང་རིགས་ཀྱི་བུ་གསང་བའི་ཡི་གེ་འདི་དག་མ་ཐོས་ཤིང་མངོན་པར་སངས་མ་རྒྱས་སོ། ། དེ་
ཅིའི་ཕྱིར་ཞེ་ན། གསང་བའི་ཡི་གེ་རང་བཞིན་གྱིས་རྣམ་པར་དག་པའི་ཕྱིར་རོ་ཞེས་པ་ནི་དོན་དམ་ལ་དགོངས་
ནས་གསུངས་པའོ། ། གསུམ་པ་ནི། དེ་ནས་བྱང་ཆུབ་ནས་གནས་པར་གྱུར་ཏོ་ཞེས་པ་སྟེ། དེ་ནས་བྱང་ཆུབ་
སེམས་དཔའ་དེ་དག་ཐམས་ཅད་ཐེ་ཚོམ་མ་ཆོད་ནས་ཅང་མི་སྨྲ་བར་གནས་པར་གྱུར་ཏོ། ། བརྒྱུད་པ་ཐེ་ཚོམ་མ་
ཆོད་ནས་ཉམས་སུ་བླངས་པའི་འབྲས་བུ་བསྟན་པ་ལ་ལྔ། ཐོབ་བྱའི་འབྲས་བུ་བསྟན་པའི་འོད་གསལ་དུ་ཞུགས་
པ། དེ་ལ་ལྷ་མོ་བཞིས་ཀླུས་བཞེངས་པར་བསྐུལ་བ། འོད་གསལ་ལས་བཞེངས་ནས་རིགས་བཞིའི་ངོ་བོས་སྤྱན་
སོགས་དང་སྙོམས་པར་ཞུགས་པ། དེའི་འོག་ཏུ་རྡོ་རྗེ་གསུམ་གྱིས་ནམ་མཁའི་ཁམས་གང་བར་བསྟན་པ། སྟོན་
པ་ཡེ་ཤེས་ཀྱི་ཕྱག་རྒྱ་དང་སྙོམས་པར་འཇུག་པས་འགྲོ་བའི་དོན་མཛད་ཚུལ་ལོ། ། དང་པོ་ནི། དེ་ནས་བཅོམ་
ལྡན་ནས་ལྷག་ལ་ཞུགས་སོ་ཞེས་པ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་པ་རིགས་ལྔ་བོ་ཐམས་ཅད་
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རྡོ་རྗེའི་བཙུན་མོ་འོད་གསལ་དེ་ཉིད་སངས་རྒྱས་
ཀྱི་ཆོས་རྣམས་སྐྱེ་བའི་གཞིར་གྱུར་བས་བྷ་ག་སྟེ་དེ་ལ་ཞུགས་སོ་ནི་འོད་གསལ་དུ་ཞུགས་པའོ། ། གཉིས་པ་ནི།
དེ་ནས་དེ་བཞིན་ནས་མཛད་དུ་གསོལ་ཞེས་པ་སྟེ། དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་ཀྱི་ངོ་བོ་རྣམ་སྣང་གི་བཙུན་མོ་སངས་རྒྱས་སྤྱན་མས། བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་བདག་པོ་རྡོ་རྗེ་འཛིན་པ་ཆེན་པོ་ལ་སྙོམས་པར་འཇུག་འདོད་ཀྱི་དགའ་བའི་དབྱངས་ཀྱིས་བསྟོད་
ཅིང་བསྐུལ་བ་ནི། སེམས་ཅན་ཁམས་ཏེ་དབྱིངས་ན་དེའི་རང་བཞིན་རྣམ་དག་གི་བདག་ཉིད་དུ་གྱུར་ཅིང་།
གནས་ཏེ་ཁམས་གསུམ་གྱི་དབང་ཕྱུག་ཆོས་ཀྱི་རྒྱལ་བོར་གྱུར་བ་ཁྱོད་ནི་རྡོ་རྗེའི་ཐུགས་ལ་དབང་དུ་གྱུར་བ་བརྙེས་
པའོ། ། སྙོམས་འཇུག་གི་དགའ་བ་ཡིད་འོང་པ་དོན་ཆེན་པོ་ལྷན་སྐྱེས་ཀྱི་བདེ་བ་དེ་འདོད་པས། དེའི་ཆེད་དུ་
བདག་ལ་རོལ་བར་མཛད་པའི་སྒོ་ནས་བསྐྱབ་ཏུ་གསོལ། མགོན་པོ་ཞེས་བོས་ནས། ། མ་ཏེ་སྟེ་རིང་སྤྱན་མ་
བདག་ནི་གསོན་ཞིང་འཚོ་བར་མཆིས་པར་བཞེད་ན། སེམས་ཅན་ཀུན་གྱི་ཡབ་ཆེན་པོ་ཡིན་ཞིང་གཉེན་གྱི་
མཆོག་ཆེན་པོས་བདག་དགྱེས་ཤིང་རོལ་བར་མཛད་དུ་གསོལ། དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་
གསུང་ཐུགས་ཀྱི་ངོ་བོ་མི་བསྐྱོད་པའི་བཙུནམོ་མཱ་མ་གིས། དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་
འཛིན་པ་ཆེན་པོ་ལ་རྡོ་རྗེ་འདོད་པའི་དགའ་བའི་མཆོད་པའི་མཆོག་ཁྱད་པར་འཕགས་པའི་ཡི་གེའི་ཚིག་འདིས་
ཡང་དག་པར་བསྟོད་ཅིང་བསྐུལ་ལོ། ། འཁོར་བ་ཇི་སྲིད་ཀྱི་བར་དུ་གནས་པའི་རྡོ་རྗེའི་སྐུ་ཁྱོད་ནི་བཀའ་ཡི་
241



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཁོར་ལོ་ཆོས་སྟོན་པའི་སྒོ་ནས་སེམས་ཅན་ཀུན་ལ་ཕན་པར་མཛད་ལ། སངས་རྒྱས་ནི་ཕུང་བོ་ལྔ་སྟེ། དེ་རྣམས་
ཀྱི་ཤིན་ཏུ་ཕྲ་བའི་དོན་ནི་སྒྱུ་མའི་སྐུའོ། ། བྱང་ཆུབ་ནི་འོད་གསལ་དང་། དེའི་དོན་དམ་པ་ནི་ཟུང་འཇུག་གི་སྐུ་
སྟེ་དེ་སེམས་ཅན་ལ་རྗེས་སུ་ཕན་པར་དགོངས་ནས་སྟོན་པའོ། ། མགོན་པོ་གལ་ཏེ་སོགས་སྔར་ལྟར་ལ། འདོད་
ཆོགས་ཀྱིས་འདོད་ཆགས་རྣམ་པར་སྤྱོད་པའི་སྒོ་ནས་དམ་ཚིག་ཆགས་པ་ལ་བདག་ལ་དགའ་བས་དགྱེས་པར་
མཛད་དུ་གསོལ། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོ་འཇིག་རྟེན་དབང་
ཕྱུག་འོད་དཔག་ཏུ་མེད་པའི་སྐུ་གསུང་ཐུགས་རྡོ་རྗེའི་སྤྱན་གོས་དཀར་མོ་ཅན་གྱིས། རྡོ་རྗེ་འཛིན་པ་ཆེན་པོས་
འདོད་པ་ཉེ་བར་ལོངས་སྤྱོད་པའི་ཚིག་གིས་ཡང་དག་པར་བསྟོད་པ། ཁྱོད་ནི་རྡོ་རྗེའི་གསུང་སྟེ་ངག་གི་དབང་
ཕྱུག་བརྙེས་པས་སེམས་ཅན་ཀུན་ལ་ཕན་ཞིང་ཐུགས་བརྩེ་བ་ཆེན་པོ་དང་ལྡན་ལ། ཚན་མེད་བཞིས་འཇིག་རྟེན་
གྱི་སེམས་ཅན་དག་ནི་དགོས་པའི་དོན་མཛད་པ་ལ་དུས་རྟག་ཏུ་བརྩོན་པ་སྟེ། མགོན་པོ་སོགས་སྔར་ལྟར་རོ། །
རབ་ཏུ་དགའ་བའི་སྤྱོད་པ་ཀུན་དུ་བཟང་བོས་བདག་ལ་དགྱེས་ཤིང་རོལ་བར་མཛད་དུ་གསོལ། དེ་ནས་དེ་
བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་ངོ་བོ་དམ་ཚིག་གི་རྡོ་རྗེ་དོན་གྲུབ་ཀྱི་བཙུན་མོ་སྒྲོལ་མས། དེ་
བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཛིན་པ་ཆེན་པོ་ལ་དེའི་བདེ་བ་དང་ཡིད་བདེ་བའི་དགའ་བ་
བསྐྱེད་པའི་ཚིག་འདིས་ཡང་དག་པར་བསྟོད་ཅིང་བསྐུལ་ལོ། ། ཁྱོད་ནི་རྡོ་རྗེ་འདོད་པ་སྟེ་རྡོ་རྗེ་དང་པདྨ་མཉམ་
པར་སྦྱོར་བ་ལས་ལྷའི་ཚོགས་སྤྲུལ་ཏེ་སེམས་ཀྱི་ཞེ་སྡང་སོགས་སྦྱོར་ཞིང་། ལས་ཀྱི་རིགས་ཐམས་ཅད་ཀྱི་བདག་
པོརགྱུར་བས་ན་དམ་ཚིག་མཆོག་གོ། །འདོད་ཆགས་ལ་སྤྱོད་པའི་སེམས་ཅན་རྣམས་འདོད་ཆགས་ལམ་དུ་
བྱས་པའི་ཚུལ་གྱིས་སྦྱོང་ཞིང་འོད་གསལ་གྱི་ཡེ་ཤེས་སྩོལ་བས་ན་ཕན་པའི་དོན་ཆེན་པོ་མཛད་དོ། ། ཡང་དག་
རྫོགས་པའི་སངས་རྒྱས་ཀྱི་གདུང་མཆོག་ནི་བུ་རིམ་ཤིང་པའི་གདུང་བརྒྱུད་ཤཱཀྱའི་རིགས་ལས་འཁྲུངས་པའོ། །
ཡང་ན་བྱ་གྲུབ་ཀྱི་ཡེ་ཤེས་ཀྱི་ངོ་བོ་ཡིན་པའི་སྒོ་ནས་སེམས་ཅན་གྱི་དོན་མཛད་པས་ན་རྫོགས་སངས་རྒྱས་ཀྱི་གདུང་
མཆོག་གོ ། རང་གཞན་ངོ་བོས་གྲུབ་པའི་ཐ་དད་དུ་ཞེན་པ་དང་བྲལ་ཞིང་ཉེ་རིང་མེད་པར་མཉམ་པ་ཉིད་དུ་
གཟིགས་པ་སྟེ། མགོན་པོ་སོགས་སྔར་ལྟར་རོ། ། དེ་ལྟ་བུའི་ཡོན་ཏན་རིན་པོ་ཆེ་མང་བོའི་གཏེར་དུ་གྱུར་བ་
ཁྱོད་ཀྱིས་བདག་ལ་དགྱེས་ཤིང་རོལ་བར་མཛད་དུ་གསོལ་ལོ། ། གསུམ་པ་ནི། དེ་ནས་བཅོམ་ལྡན་ནས་མི་
གསུང་བར་གྱུར་ཏོ་ཞེས་པ་སྟེ། དེ་ནས་སྟོན་པ་འོད་གསལ་ལས་བཞེངས་ནས་མཛད་པ་བསྟན་པ་ནི། བཅོམ་
ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་རིག་པའི་གཟུགས་སོགས་ལ་ལོངས་སྤྱོད་པས་ན་འདོད་པར་བྱ་བ་
ཐམས་ཅད་ལ་ལོངས་སྤྱོད་པའི་རྡོ་རྗེའི་དཔལ་བདེ་སྟོང་ལ་རོལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་
242



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཞུགས་ནས། དེ་བཞིན་གཤེགས་པ་རིགས་བཞི་བོ་ཐམས་ཅད་ཀྱི་བཙུན་མོ་དེ་དག་ལ་དམ་ཚིག་གི་འཁོར་ལོ་སྟེ་
རྣམ་སྣང་སོགས་རིགས་བཞིའི་ངོ་བོས་འདོད་པ་སྤྱོད་ཅིང་ཅང་མི་གསུང་བར་གྱུར་ཏོ། ། བཞི་བ་ནི། དེ་ནས་
ནམ་མཁའི་དབྱིངས་ནས་གནས་པར་གྱུར་ཏོ་ཞེས་པ་སྟེ། དེ་ལྟར་ཕྱག་རྒྱ་དང་སྙོམས་པར་ཞུགས་པས་ནམ་
མཁའི་དབྱིངས་འདི་དག་ཐམས་ཅད་ལ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་
དམ་ཚིག་གི་ཁུ་བ་སྟེ་རྣམ་སྣང་ལ་སོགས་པའི་ལྷའི་འཁོར་ལོས་ཡོངས་སུ་གང་སྟེ། འདོད་པ་ཐམས་ཅད་རྫོགས་
པར་བྱེད་པའི་བུམ་པ་བཟང་བོ་རྡོ་རྗེའི་ཚུལ་གང་བ་ལྟར་བར་མཚམས་མེད་པར་གང་ཞིང་གནས་པར་གྱུར་
ཏོ། ། ལྔ་བ་ལ་བཞི། སྙོམས་པར་ཞུགས་པའི་ཡེ་ཤེས་ཀྱི་འོད་ཟེར་གྱིས་སེམས་ཅན་རྣམས་ལ་དབང་བསྐུར་བས་
དེ་རྣམས་ཀྱང་ཀུན་དུ་བཟང་བོའི་མིང་ཅན་དུ་གྱུར་བ། སེམས་ཅན་རྣམས་ཀུན་དུ་བཟང་པོར་མཉམ་པ་ཉིད་དུ་
བསྟན་པ་འཁོར་རྣམས་ཀྱིས་གཟིགས་ཚུལ། དེ་ལ་འཁོར་རྣམས་ངོ་མཚར་སྐྱེས་ནས་ཞུས་པ། འདོད་ཆགས་ཀྱི་
རང་བཞིན་མཉམ་པ་ཉིད་ཡིན་པ་ཙམ་ལ་ངོ་མཚར་ཆེ་རྒྱུ་མེད་པར་བསྟན་པའོ། ། དང་པོ་ནི། དེ་ནས་རྡོ་རྗེ་
ནམ་མཁའི་ནས་དབང་བསྐུར་བར་གྱུར་ཏོ་ཞེས་པ་སྟེ། རྡོ་རྗེ་ནམ་མཁའི་དབྱིངས་ནི་ཁམས་གསུམ་གྱི་གནས་ཏེ་
འདི་ན་གནས་པའི་སེམས་ཅན་རྣམས་སྐུ་གསུམ་གྱི་ངོ་བོའི་དམ་ཚིག་གོ ། དེ་ལས་ཡང་དག་པར་བྱུང་བ་ནི་རྡོ་རྗེ་
གསུམ་གྱི་ངོ་བོ་ཉིད་དོ། ། རྡོ་རྗེ་དཔལ་ཏེ་བྱང་ཆུབ་སེམས་ཀྱི་འོད་ཟེར་གྱིས་རེག་པས་དེ་ནས་སེམས་ཅན་ཐམས་
ཅད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྐུ་གསུང་ཐུགས་ཀྱི་རྡོ་རྗེ་གསུམ་གྱི་
ཡེ་ཤེས་ཅན་དུ་གྱུར་ཏོ། ། དེ་ནས་བརྩམས་ཏེ་སེམས་ཅན་དེ་ཐམས་ཅད་ཀུན་ཏུ་བཟང་པོ་ཀུན་ཏུ་བཟང་པོ་ཞེས་
པའི་མིང་ཅན་དུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རྡོ་རྗེས་དབང་བསྐུར་བར་གྱུར་
ཏོ། །གཉིས་པ་ནི། དེ་ནས་དེ་བཞིན་གཤེགས་པ་ནས་མཐོང་ལགས་སོ་ཞེས་པ་ སྟེ། དེ་ནས་དེ་བཞིན་
གཤེགས་པ་སྟོན་པ་ཕྱག་ན་རྡོ་རྗེས་འཁོར་གྱི་དེ་བཞིན་གཤེགས་པ་དེ་དག་ཐམས་ཅད་ལ་འདི་སྐད་ཅེས་བཀའ་
སྩལ་ཏོ། ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཆོས་ཐམས་ཅད་ཀྱི་མཉམ་པ་ཉིད་མཐོང་ངམ།
དེ་ནས་དེ་བཞིན་གཤེགས་པ་ཐམས་ཅད་ཀྱིས་ཕྱག་ན་རྡོ་རྗེ་སྟེ་སྟོན་ལ་འདི་སྐད་ཅེས་གསོལ་ཏོ། ། བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཡེ་ཤེས་ཀྱི་སྤྱོད་པ་ཇི་ལྟར་བསྟན་པ་བདག་ ཅག་གིས་མཐོང་
ལགས་སོ། ། བདེ་བར་གཤེགས་པ་མཐོང་ལགས་སོ། ། གསུམ་པ་ནི། དེ་ནས་བཅོམ་ལྡན་འདས་ནས་ངོ་
མཚར་ཏོ་ཞེས་པ་སྟེ། དེ་ནས་འཁོར་གྱི་བཅོམ་ ལྡན་འདས་དེ་བཞིན་གཤེགས་པ་ཐམས་ ཅད་ནི་དེ་བཞིན་
གཤེགས་པ་ཐམས་ཅད་ཀྱི་བཙུན་མོའི་བྷ་ག་འོད་གསལ་ དུ་ཞུགས་པ་ལས་ མངོན་པར་བྱུང་ སྟེ་ལངས་ནས།
243



༄༅༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅོམ་ལྡན་འདས་ཕྱག་ན་རྡོ་རྗེ་རྡོ་རྗེ་འཆང་ཆེན་པོ་ལ་འདི་སྐད་ཅེས་གསོལ་ཏོ། ། རྒྱུ་མཚན་གང་གིས་ན་འདོད་
ཆགས་ཀྱི་ཡི་གེའི་ཚིག་གིས་བསྟན་པའི་འདོད་ཆགས་ཀྱི་སྤྱོད་པས། སངས་རྒྱས་ཀྱི་བྱང་ཆུབ་རྡོ་རྗེ་འཆང་གི་གོ་
འཕང་རྗེས་སུ་རྟོགས་པ་སྟེ་ཐོབ་པར་འགྱུར་བ་དེ་ནི་བཅོམ་ལྡན་འདས་ངོ་མཚར་ཏོ། ། བདེ་བར་གཤེགས་པ་ངོ་
མཚར་ཏོ། ། བཞི་བ་ནི། དེ་ནས་ཕྱག་ན་རྡོ་རྗེ་ནས་མི་གསུང་བར་གྱུར་ཏོ་ཞེས་པ་སྟེ། དེ་ནས་ཕྱག་ན་རྡོ་རྗེ་
ནས་དེ་བཞིན་གཤེགས་པ་དེ་དག་ཐམས་ཅད་ལ་འདི་སྐད་ཅེས་གསུངས་སོ། ། བཅོམ་ལྡན་འདས་དེ་བཞིན་
གཤེགས་པ་ཁྱེད་ཐམས་ཅད་དེ་སྐད་ཅེས་མ་ཟེར་ཅིག རྒྱུ་མཚན་དེ་ཅིའི་ཕྱིར་ཞེ་ན། ཆོས་ཐམས་ཅད་ནི་རང་
བཞིན་གྱིས་སྟོང་བ་ནམ་མཁའ་རྡོ་རྗེའི་རྡོ་རྗེ་འཆང་གི་དམ་ཚིག་དང་མཚུངས་པའི་ཕྱིར་ཆགས་སོགས་རྣམས་ལ་དེ་
ཁོ་ན་ཉིད་ལ་དཔྱོད་པའི་རིགས་པས་དཔྱད་ན་དེ་རྣམས་ནི་གཟུགས་ཀྱི་ཕུང་བོ་མ་ཡིན། ཚོར་བའི་ཕུང་བོ་མ་ཡིན།
འདུ་ཤེས་ཀྱི་ཕུང་བོ་མ་ཡིན། འདུ་བྱེད་ཀྱི་ཕུང་བོ་མ་ཡིན། རྣམ་པར་ཤེས་པའི་ཕུང་བོ་མ་ཡིན། ཁམས་བཅོ་
བརྒྱད་པོ་གང་ཡང་མ་ཡིན། སྐྱེ་མཆེད་བཅུ་གཉིས་ཀྱང་མ་ཡིན། དེ་བཞིན་དུ་འདིར་འདོད་ཆགས་མ་ཡིན། ཞེ་
ལྡང་མ་ཡིན་གཏི་མུག་མ་ཡིན་ཆོས་མ་ཡིན་ཆོས་མ་ཡིན་པ་མིང་མ་ཡིན་ཏེ། བཏགས་དོན་རིགས་པས་བཙལ་བའི་
ཚེ་མི་རྙེད་པའི་ཕྱིར་རོ། ། དེ་ལྟར་འདོད་ཆགས་སོགས་ཀྱི་དེ་ཁོ་ན་ཉིད་རྟོགས་པས་བྱང་ཆུབ་ཐོབ་པར་འགྱུར་
བའི་ཚུལ་བསྟན་པས། དེ་ནས་དེ་བཞིན་གཤེགས་པ་དེ་དག་ཐམས་ཅད་ཅང་མི་གསུང་བར་དེ་ཁོ་ན་ཉིད་བསམ་
པའི་སྒོ་ནས་བཞུགས་སོ། ། དགུ་པ་རྒྱུད་ཡོངས་སུ་གཏད་པ་ལ་གསུམ། འདུས་པ་སངས་རྒྱས་བྱང་སེམས་
རྣམས་ལ་སྤྱིར་བཏང་བ། བྱེ་བྲག་ཏུ་རྡོ་རྗེ་ཆོས་ལ་གཏད་དེ་ཞལ་གྱིས་བཞེས་པ། གཏད་པའི་འོག་ཏུ་འཁོར་
རྣམས་རྡོ་རྗེ་གསུམ་དུ་གྱུར་བར་བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ནས་སྐལ་བ་ཡོད་པའི་
ཕྱིར་རོ་ཞེས་པ་སྟེ། དེ་ནས་བཅོམ་ལྡན་འདས་ཕྱག་ན་རྡོ་རྗེ་རྡོ་རྗེ་འཆང་ཉིད་ཀྱིས་དེ་བཞིན་གཤེགས་པ་དེ་དག་
ཐམས་ཅད་དང་བྱང་ཆུབ་སེམས་དཔའ་དེ་རྣམས་ལ་བཀའ་སྩལ་པ། ཁྱེད་རྣམས་ཀྱིས་འཇིག་རྟེན་གྱི་ཁམས་
ཐམས་ཅད་དུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་རྒྱུད་ཀྱི་རྒྱལ་བོ་འདི་བསྒོ་བར་
གྱིས་པ་སྟེ། འཛིན་དུ་ཆུག་ཅིག དེ་ཅིའི་ཕྱིར་ཞེ་ན། ཕྱོགས་བཅུ་ན་གནས་པའི་བྱང་ཆུབ་སེམས་དཔའ་དེ་དག་
ཆོས་ཀྱི་རྣམ་གྲངས་འདི་ལ་སྐལ་བ་ཡོད་པ་སྟེ་ལྡན་པའི་ཕྱིར་རོ། ། གཉིས་པ་ནི། དེ་ནས་ཕྱག་ན་རྡོ་རྗེ་ནས་ཅང་
མི་གསུང་བར་གྱུར་ཏོ་ཞེས་པ་སྟེ། དེ་ནས་ཕྱག་ན་རྡོ་རྗེ་ནས་རྡོ་རྗེ་ཆོས་གསང་བའི་བདག་པོ་ལ་བཀའ་སྩལ་བ།
རིགས་ཀྱི་བུ། དེ་བཞིན་གཤེགས་པ་ཐམས་ཅད་ཀྱི་ཚིག་གི་དེ་ཁོ་ན་ཉིད་གཅིག་དང་གཅིག་ཏུ་བསྒྱུར་བ་འདའ་
བར་མི་བྱ་བའི་བདག་ཉིད་ཅན་འདི་ཟུངས་ཤིག ཁྱོད་ཀྱང་དེ་བཞིན་གཤེགས་པ་ཐམས་ཅད་ཀྱིས་གསང་སྔགས་
244



༄༅། ། འདུས་པ་འི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་པོ་བསྡུས་པ། }
ཀྱི་ཆོས་ཐམས་ཅད་ལ་དབང་ཕྱུག་ཏུ་གྱུར་བའི་རྡོ་རྗེ་ཞེས་དབང་བསྐུར་བར་གནང་ངོ་། ། དེ་ནས་བྱང་ཆུབ་
སེམས་དཔའ་སེམས་དཔའ་ཆེན་པོ་རྡོ་རྗེ་ཆོས་ཀྱིས་བཀའ་སྩལ་བ་དེ་བཞིན་དུ་བགྱིའོ་ཞེས་གསོལ་ནས་ཅང་མི་
གསུང་བར་གྱུར་ཏོ། །གསུམ་པ་ནི། དེ་ནས་དེ་བཞིན་གཤེགས་པ་ནས་ཅང་མི་གསུང་བར་གྱུར་ཏོ་ཞེས་པ་སྟེ།
དེ་ནས་དེ་བཞིན་གཤེགས་པ་ཐམས་ཅད་ནི་སངས་རྒྱས་དང་བྱང་ཆུབ་སེམས་དཔའ་དང་སེམས་མ་དང་ཁྲོ་བོ་ལ་
སོགས་པ་རྣམས་ཏེ། རྡོ་རྗེ་སེམས་དཔའི་ཡི་གེ་གསུམ་ལ་རང་གི་སྐུ་དང་གསུང་དང་ཐུགས་ཞུགས་པར་གྱུར་ཏོ་ནི་
དེ་ཐམས་ཅད་ཀྱིས་ཀྱང་རྡོ་རྗེ་གསུམ་གྱི་གོ་འཕང་མངོན་དུ་བྱས་པའོ། ། དེ་ནས་དེ་བཞིན་གཤེགས་པ་སྐུ་རྡོ་རྗེ་
རྣམ་པར་སྣང་མཛད་ཁམས་གསུམ་གྱི་སེམས་ཅན་རྣམས་ཀྱི་ལུས་ཀྱི་རྡོ་རྗེ་དེ་ཁོ་ན་ཉིད་དང་ངོ་བོ་དབྱེར་མེད་པའི་
ཚུལ་དུ་གནས་ཤིང་དེ་དང་དེ་བཞིན་གཤེགས་པ་ཐམས་ཅད་ཀྱི་སྐུ་རང་བཞིན་གྱིས་གྲུབ་པས་སྟོང་བའི་སྒྱུ་མ་ལྟ་
བུའི་མཉམ་པ་ཉིད་ལ་དམིགས་ནས་ཅང་མི་གསུང་བར་གྱུར་ཏོ། ། དེ་ནས་དེ་བཞིན་གཤེགས་པ་གསུང་རྡོ་རྗེ་
འོད་དཔག་མེད་ཁམས་གསུམ་གྱི་སེམས་ཅན་ཐམས་ཅད་ཀྱི་ངག་གི་རྡོ་རྗེ་དེ་ཁོ་ན་ཉིད་ལ་གནས་ཤིང་། དེ་བཞིན་
གཤེགས་པ་ཐམས་ཅད་ཀྱི་གསུང་མཉམ་པ་ཉིད་ལ་དམིགས་ནས་ཅང་མི་གསུང་བར་གྱུར་ཏོ། ། དེ་ནས་དེ་
བཞིན་གཤེགས་པ་ཐུགས་རྡོ་རྗེ་ཕྱག་ན་རྡོ་རྗེ་སྟེ་རྡོ་རྗེ་འཆང་ཉིད་ཁམས་གསུམ་གྱི་སེམས་ཅན་ཐམས་ཅད་ཀྱི་
སེམས་ཀྱི་རྡོ་རྗེ་དེ་ཁོ་ན་ཉིད་ལ་གནས་ཤིང་། དེ་བཞིན་གཤེགས་པ་ཐམས་ཅད་ཀྱི་ཐུགས་མཉམ་པ་ཉིད་ལ་སྔར་
ལྟར་དམིགས་ནས་ཅང་མི་གསུང་བར་གྱུར་ཏོ། །བཞི་བ་མཇུག་སྡུད་པ་ནི། དེ་སྐད་ཅེས་བཀའ་སྩལ་ཏོ་ཞེས་པ་
སྟེ། གསང་བ་འདུས་པའི་རྒྱུད་འདི་དེ་སྐད་ཅེས་བཀའ་སྩལ་ཏོ་ཞེས་སོ། ། གཉིས་པ་མཚན་དོན་ནི། དེ་
བཞིན་གཤེགས་པ་ནས་ལེའུ་སྟེ་བཅུ་བདུན་པའོ་ཞེས་པའི་བར་ཏེ། དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་གསང་བ་སྟེ་རྡོ་རྗེ་གསུམ་གཙོ་བོར་བྱས་ནས་གཅིག་ཏུ་གྱུར་བས། གསང་བ་གསུམ་པོ་
བསྡུས་ནས་སྟོན་པའི་རྒྱུད་ཀྱི་རྒྱལ་བོ་འདུས་པ་ལས། དེ་བཞིན་གཤེགས་པ་རིགས་ལྔ་བོ་ཐམས་ཅད་ཀྱི་དམ་ཚིག་
ཉམས་སུ་བླང་བར་བྱ་བའི་དོན་བསྲུང་བ་དང་བཟའ་བ་དང་བསྟེན་པ་རྣམས་དང་སྡོམ་པ་ནི་དེ་རྣམས་ནན་ཏན་
དུ་སྒྲུབ་པའོ། ། རིགས་བསྡུས་པའི་དམ་ཚིག་དང་སྡོམ་པ་རྣམས་ནི་འདའ་བར་མི་བྱ་བས་ན་རྡོ་རྗེ་སྟེ་མི་ཕྱེད་
པའོ། ། དེའི་བྱིན་གྱིས་བརླབས་ཀྱི་རྒྱལ་པོ་ཞེས་བྱ་བའི་ལེའུ་སྟེ་བཅུ་བདུན་པའི་འགྲེལ་བའོ། ། བཞིས་མཇུག་
གི་དོན་ནི། རྒྱ་གར་གྱི་མཁན་པོ་ཤཱ་དྷ་ཀ་ར་ཝརྨ་ཏེ་དད་བྱེད་གོ་ཆ་དང༌། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་
བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་པ། རྒྱ་གར་གྱི་མཁན་པོ་ཤྲཱི་ཛྙཱ་ན་ཀ་ར་སྟེ་དཔལ་ཡེ་ཤེས་བྱེད་པས་
བཤད་ནས། ཞུ་ཆེན་གྱི་ལོ་ཙྰ་བ་འགོས་ལྷས་བཙས་ཀྱིས་ཞུས་གཏུགས་གཡར་ཁྲལ་ལམ་ཁ་ཁྲལ་དུ་འཚལ་བ་སྟེ་
245



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བགྱིས་སོ། ། སླར་ཡང་པཎྜི་ཏ་ནག་པོའི་ཞབས་ཀྱིས་བཤད་ནས་འགོས་ཉིད་ཀྱིས་འགྱུར་བཅོས་མཛད་དོ། །
༈ སྨྲས་པ། དབྱངས་དང་གསལ་བྱེད་ཡི་གེ་སོ་གསུམ་གྱི། ། མཐའ་ཅན་རྒྱུད་སྡེ་སྟོང་ཕྲག་སོ་གསུམ་
དང་། ། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི ། གཞི་དང་རྩ་བ་འདུས་པའི་རྒྱུད་འདིའོ། ། འདི་ཡི་དགོངས་
འགྲེལ་འཆད་ཉན་ཕྱོགས་གཅིག་ཙམ། ། འཛིན་གང་དེ་ཡང་རྡོ་རྗེ་འཆང་ཆེན་དང་། ། འདྲ་བར་བལྟས་ནས་
ཕྱག་བྱའི་གནས་ཉིད་དུ། ། གསུངས་ན་ཚུལ་བཞིན་སྒྲུབ་རྣམས་ལྟ་ཅི་སྨོས། ། སྔོན་ཚེ་ཐོགས་མ་མེད་ནས་ད་
ལྟའི་བར། ། ལུས་རྟེན་མཆོག་དམན་གྲངས་མེད་བརྒྱུད་གྱུར་ཀྱང་། ། འདི་འདྲའི་ཟབ་མོའི་རྒྱུད་ཀྱི་དགོངས་
འགྲེལ་བའི། ། སྐལ་བ་ལྡན་ཞིག་བྱུང་ངམ་བྱུང་མིན་ཚོ། ། ད་ལྟ་བླ་མའི་ལེགས་བཤད་མིག་སྨན་གྱིས། ། བློ་
ཆུང་བདག་ལྟའི་བློ་མིག་རབ་རིབ་དག ། བསལ་ལས་རྒྱུད་དོན་ཁོང་ན་གནས་པའང་། ། ཅུང་ཟད་མཐོང་
བས་དགའ་དད་སྤུ་ལོང་གཡོས། ། དེ་ཕྱིར་ཀླུ་སྒྲུབ་དཔལ་ལྡན་ཟླ་བ་དང་། ། རྒྱལ་བ་གཉིས་པའི་མན་ངག་ལ་
བརྟེན་ནས། ། དཔལ་ལྡན་འདུས་པའི་རྩ་རྒྱུད་ཡོངས་རྫོགས་ཀྱི། ། ཚིག་དོན་ཇི་ནུས་བློ་དང་འཚམ་པར་
བཟླས། ། འདི་ལ་སྒེར་གྱི་ཁྱད་ཆོས་གཞན་དགའ་ཡང་། ། རྒྱུད་ཀྱི་ས་བཅད་སོ་སོའི་གཞུང་རྣམས་ཀྱི། །
ཐོག་མཐའ་བཟུང་བའི་ཚུལ་གྱིས་གསལ་བཀོད་པ། ། དེ་ནི་འགྲེལ་བ་འདི་ཡི་ཁྱད་པར་རོ། ། ཚུར་མཐོང་བློ་
མིག་མི་གསལ་ཟབ་མོའི་དོན། ། མ་བཤད་ལོག་བཤད་ཉེས་ཀུན་བདག་གི་སྟེ། ། ལེགས་པར་བཤད་པའི་ཆ་
ཤེས་ཇི་ཡོད་པ། དེ་ནི་ལྷ་དང་བླ་མ་དྲིན་ལས་ཡིན། ། ཚུལ་འདིར་སྒོ་གསུམ་འབད་ལས་བྱུང་བའི་དགེ །
ཇི་སྙེད་མཆིས་དེས་ཚེ་རབ་ཀུན་དུ་བདག ། ཟབ་མོའི་ལས་མཆོག་འདི་དང་མི་འབྲལ་ཞིང་། ། མྱུར་དུ་རྡོ་རྗེ་
འཆང་དབང་ཐོབ་གྱུར་ཅིག ། ཅེས་བྱའོ། ། འདུས་པའི་རྩ་རྒྱུད་ཀྱི་ཊཱིཀྐ་ཡོངས་སུ་རྫོགས་པ་འདི་ནི། མདོ་
སྔགས་དང་ཐ་སྙད་ཀྱི་རིགས་གནས་དུ་མ་ལ་མཁྱེན་པ་རྒྱས་ཤིང༌། ལུགས་གཉིས་ཀྱི་སྒོ་ནས་ཕྱོགས་འདིར་མདོ་
སྔགས་ཀྱི་བསྟན་པ་འཛིན་པ་ལ་འགྲན་ཟླ་དང་བྲལ་བའི་མཁས་དབང་ཀོའུ་ཤི་ནང་སོ་ཡེས་ཀྱིས། རང་ཕྱོགས་ཅོ་ནེ་
དགོན་དུ་མདོ་སྔགས་ཀྱི་བཤད་པ་གཉིས་གསར་དུ་བཙུགས་པའི་ནང་ཚན་རྒྱུད་པ་གྲྭ་ཚང་གི་འཆད་ཉན་གྱི་རྒྱུན་ལ་
ཕན་སྲིད་པར་དགོངས་ནས། གནང་སྦྱིན་དང་བཅས་ཏེ་བཀས་བསྐུལ་བ་ལྟར། རྒྱུད་པའི་སློབ་དཔོན་པ་ཤཱཀྱའི་
དགེ་སློང་གྲགས་པ་བཤད་སྒྲུབ་ཅེས་བྱ་བ།༧།སློབ་དཔོན་རྡོ་རྗེ་འཆང་བློ་གྲོས་རྒྱ་མཚོ་དང་བློ་བཟང་སྦྱིན་པ་སོགས་
ཀྱི་བཀའ་དྲིན་ལ་བརྟེན་ནས་རྩ་རྒྱུད་འགྲེལ་བ་མཐའ་དཔྱོད་བསྡུས་དོན་དང་བཅས་པ་དང༌། འདི་སྐོར་གྱི་གཞུང་
དུ་མ་ལ་འདྲིས་ཤིང་དོན་ཕལ་ཆེར་ཁོང་དུ་ཆུད་པར་བྱས་ནས། བཤད་རྒྱུད་ཀྱི་དོན་འགྲེལ་བ་ལས་འཕྲོས་པ་འགའ་
ཞིག་མང་དུ་དོགས་ཤིང༌། འགྲེལ་བ་ནས་འབྱུང་བའི་བསྡུས་དོན་དང་རྒྱུད་ཀྱི་སྐོར་བཤད་ཐབས་དང་བཅས་པ་
246



༄༅། །འདུས་པའི་རྩ་རྒྱུད་ཀྱི་ཊཱིཀྐ་རྒྱ་མཚོའི་ཆ་ཤས་འཇུག་ངོགས་བདེ་བའི་ལམ་བཟང་སྙིང་བོ་བསྡུས་པ། །
ཞིག་ནི་བདག་གིས་ལོགས་སུ་བྲིས་ཟིན་པས་འདིར་ཡང་བཞག་སྟེ། རྩ་རྒྱུད་ཉིད་ཀྱི་ཚིག་དོན་འདི་ལྟར་ས་བཅད་
འགྲེལ་བ་མཆན་བུ་དང་བཅས་པ་དང་བསྟུན་ནས་བགྱིས་པའི་ཚེ། ། སྔགས་རམ་པ་ཀུན་དགེ་ཆོས་འབྱུང་དང་།
བྱམས་པ་རིན་ཆེན་དང༌། ཀུན་དགའ་ཆོས་ལྡན་གསུམ་གྱིས་རྒྱུད་གྲྭ་ནས་མཚན་བདག་མཛད་པའི་ཚེ་པར་དུ་
བརྐོས་པ་སྟེ། འདིས་ཀྱང་རྒྱལ་པའི་བསྟན་པ་སྤྱི་དང༌། ཁྱད་པར་འདུས་པའི་བསྟན་པ་ཕྱོགས་ཀུན་དུ་དར་ཞིང་
རྒྱས་ལ་ཡུན་རིང་དུ་གནས་པར་གྱུར་ཅིག །
247



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་
སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག་
ཅེས་བྱ་བ་བཞུགས་སོ། །
ན་མོ་གུ་རུ་མ་རྫུ་གྷོ་ཥཱ་ཡ། རྡོ་རྗེ་འཆང་དབང་རྗེ་བཙུན་བཙོང་ཁ་བ། ། ཡབ་སྲས་རྒྱུད་པར་བཅས་པའི་
ཞབས་བཏུད་ནས། ། རྒྱུད་ཀྱི་དགོངས་པ་འགྲེལ་བའི་ལྡེ་མིག་མཆོག ། གཞུང་ཚན་སོ་སོའི་ངོས་འཛིན་བཤད་
པར་བྱ། ། འདི་ལ་བཞི། རྒྱུད་ཀྱི་མཚན། འགྱུར་གྱི་ཕྱག གཞུང་དངོས། མཇུག་གི་དོན་ནོ། ། དང་པོ་ནི།
རྒྱ་གར་སྐད་དུ། ཞེས་པ་ནས། རྒྱུད་ཀྱི་རྒྱལ་བོ་ཆེན་པོའོ། ། ཞེས་པའི་བར་རོ། ། གཉིས་པ་ནི། དཔལ་རྡོ་
རྗེ་སེམས་དཔའ་ལ་ཕྱག་འཚལ་ལོ་ཞེས་པའོ། ། གསུམ་པ་ལ། ལེའུ་དང་པོ་སོགས་བཅུ་བདུན་ཡོད་པའི་དང་པོ་
ལ་གཉིས། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་གཉིས། གླེང་གཞི་དང་། དཀྱིལ་འཁོར་
གཉིས་ཀྱི་རིམ་པ་གཉིས་ཀྱི་ལམ་བཤད་པ་དང་། དེའི་སྔོན་དུ་དབང་བསྐུར་བའི་དཀྱིལ་འཁོར་རོ། ། དང་པོ་ལ་
བཞི ། གླེང་གཞི། གཟུངས་དཀྱིལ། བསྡུས་དཀྱིལ། དེ་རྣམས་ལ་ཆེད་དུ་བརྗོད་པ་བྱས་ཚུལ་ལོ། ། དང་པོ་
ནི། འདི་སྐད་བདག་གི་ཐོས་པ་དུས་གཅིག། ཞེས་པ་ནས། ནམ་མཁའི་དབྱིངས་ཐམས་ཅད་ཤིན་ཏུ་གང་པོར་
སྣང་བར་གྱུར་ཏོ་ཞེས་པའི་བར་རོ། ། གཉིས་པ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་རྡོ་རྗེ་རྣམ་
པར་སྣང་མཛད་ཆེན་པོ་ནས། ལག་ནི་རེག་གི་ངོ་བོ་ལྟ་བུ་དེར་ཡང་དག་པར་གནས་པར་གྱུར་ཏོ་ཞེས་པའི་བར་
རོ། ། གསུམ་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི། དེ་ནས། དེ་
བཞིན་གཤེགས་པ་མི་བསྐྱོད་པས་ནས། བྱང་ཆུབ་ཀྱི་སེམས་རྡོ་རྗེའི་ཐུགས་ལ་ཞུགས་སོ་ཞེས་པའི་བར་རོ། །
གཉིས་པ་ལ་གཉིས། ཟིལ་གནོན་རྡོ་རྗེའི་ཏིང་ངེ་འཛིན་དང་། དམ་ཚིག་འབྱུང་བ་རྡོ་རྗེའི་ཏིང་ངེ་འཛིན་བཤད་
པའོ། ། དང་པོ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེ་ནས། བདེ་བ་
དང་ཡིད་བདེ་བ་ཐོབ་པར་གྱུར་ཏོ་ཞེས་སོ། ། གཉིས་པ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་
248



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
ནས། དེ་བཞིན་གཤེགས་པ་ཐམས་ཅད་ཀྱིས་གཟིགས་པར་གྱུར་ཏོ་ཞེས་སོ། ། བཞི་བ་ཆེད་བརྗོད་ནི། དེ་ནས་
དེ་བཞིན་གཤེགས་པ་ནས། རབ་ཏུ་མི་རྟོག་གནས་མེད་པའོ་ཞེས་སོ། ། གཉིས་པ་དབང་གི་དཀྱིལ་འཁོར་ལ་
བཞི། ཕྱག་འཚལ་བ་སྔོན་དུ་བཏང་ནས་གསོལ་བ་གདབ་པ། དེ་ལ་སྟོན་པས་རྒྱུད་དོན་རྟོགས་པར་དཀའ་བ་སྤྲོ་
བ་མེད་པར་བསྟན་པ། འཁོར་རྣམས་ཀྱིས་སླར་ཡང་བསྒྱུར་ཏེ་གསོལ་བ་གདབ་པ། དེའི་ལན་དུ་དཀྱིལ་འཁོར་
སྤྲུལ་བའོ། ། དང་པོ་ནི། དེ་ནས་བཅོམ་ལྡན་འདས་ནས། དེ་ཉིད་བཅོམ་ལྡན་བཤད་དུ་གསོལ་ཞེས་སོ། །
གཉིས་པ་ནི། དེ་ནས་བཅོམ་ལྡན་འདས་ནས། བྱང་ཆུབ་སེམས་དཔའ་གཞན་རྣམས་ལྟ་ཅི་སྨོས་ཞེས་སོ། །
གསུམ་པ་ནི། དེ་ནས་བཅོམ་ལྡན་འདས་ནས། ཡང་དག་པར་བསྟན་དུ་གསོལ་ཞེས་སོ། ། བཞི་བ་ལ་གསུམ།
རིགས་ལྔ་སྤྲུལ་བ། ཡུམ་བཞི་སྤྲུལ་བ། ཁྲོ་བོ་བཞི་སྤྲུལ་བའོ། ། དང་པོ་ལ་གཉིས། རྒྱས་པར་བཤད་པ་དང་།
དོན་བསྡུ་བའོ། ། དང་པོ་ནི། དེ་ནས་བཅོམ་ལྡན་འདས་ནས། སྐུ་དང་གསུང་དང་ཐུགས་རྡོ་རྗེའི་བྱང་ཕྱོགས་
སུ་བཞུགས་སོ་ཞེས་པའོ། ། གཉིས་པ་ནི། ཞེ་སྡང་གཏི་མུག་འདོད་ཆགས་དང་ནས། ཐར་བ་རབ་སྒྲུབ་པའོ་
ཞེས་སོ་གཉིས་པ་ལ་གཉིས། རྒྱས་པར་བཤད་པ་དང༌། དོན་བསྡུ་བའོ། ། དང་པོ་ནི། དེ་ནས་ཡང་བཅོམ་
ལྡན་འདས་ནས། བྱང་ཕྱོགས་ཀྱི་སྒོར་བཞུགས་སོ་ཞེས་སོ། ། གཉིས་པ་ནི། དེ་བཞིན་གཤེགས་པ་ནས།
ཕུན་སུམ་ཚོགས་པའོ་ཞེས་སོ། གསུམ་པ་ལ་གཉིས། རྒྱས་པར་བཤད་པ་དང་། དོན་བསྡུས་པའོ། ། དང་
པོནི། དེ་ནས་བཅོམ་ལྡན་འདས་རྣམ་པར་སྣང་མཛད་ནས། བྱང་ཕྱོགས་ཀྱི་སྒོར་བཞུགས་སོ་ཞེས་སོ། །
གཉིས་པ་ནི། དེ་བཞིན་གཤེགས་པ་ནས། དཀྱིལ་འཁོར་གྱི་དམ་ཚིག་སེམས་དཔའ་རྣམས་སོ་ཞེས་སོ། །
གཉིས་པ་མཚན་ནི། དེ་བཞིན་གཤེགས་པ་ ཐམས་ ཅད་ཀྱི་ཞེས་པ་ནས། ལེའུ་སྟེ་དང་པོའོ་ཞེས་པའི་བར་
རོ། །
གཉིས་པ་བྱང་ཆུབ་ཀྱི་སེམས་ཀྱི་ལེའུས་བཤད་ཚུལ་ལ་གཉིས། ལེའུའི་གཞུང་དང་། ལེའུའི་མཚན་
ནོ། ། དང་པོ་ལ་གསུམ། ཕྱག་མཆོད་སྔོན་དུ་བཏང་ནས་གསོལ་བ་གདབ་པ། དེའི་ལན་བཤད་པ། དེ་ལ་
མཆོད་བརྗོད་བྱས་པའི་ཚུལ་ལོ། ། དང་པོ་ནི། དེ་ནས་བཅོམ་ལྡན་འདས་དེ་བཞིན་གཤེགས་པ་ཞེས་པ་ནས།
བཅོམ་ལྡན་འདས་སྙིང་པོ་བཤད་དུ་གསོལ་ཞེས་པའི་བར་རོ། ། གཉིས་པ་ལ་གསུམ། སྡུད་པ་བོའི་ཚིག་གིས་
མཚམས་སྦྱར་བ། བྱང་ཆུབ་ཀྱི་སེམས་བསྐྱེད་པར་གདམས་ཤིང་གདམས་པ་ལྟར་དུ་བསྐྱེད་པ། དོན་དེ་དེ་
བཞིན་གཤེགས་པ་དྲུག་གིས་གསུངས་ཚུལ་ལོ། ། དང་པོ་ནི། དེ་ནས་བཅོམ་ལྡན་འདས་ནས། འདི་སྐད་ཅེས་
བཀའ་སྩལ་ཏོ་ཞེས་སོ། །གཉིས་པ་ལ་གཉིས། དངོས་དང་། ཆེད་བརྗོད་མཛད་པའི་ཚུལ་ལོ། །དང་པོ་ནི།
249



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཁྱེད་ཀྱིས་སེམས་ཕུ་དལ་བུ་ངང་ནས་སམ་ངང་ནས། འདི་ཆེད་དུ་བརྗོད་དོ་ཞེས་སོ། །གཉིས་པ་ནི། ཨ་མའོ་
ཀུན་ཏུ་བཟང་པོ་ཡི་ནས། སྐྱེ་བ་འདི་ནི་རབ་ཏུ་བསྒྲགས་ཞེས་སོ། ། གསུམ་པ་ལ་དྲུག རྡོ་རྗེ་འཆང་གིས་
གསུངས་པའི་བྱང་ཆུབ་ཀྱི་སེམས། དེ་བཞིན་དུ་རྣམ་སྣང་། མི་བསྐྱོད་པ། རིན་འབྱུང་། སྣང་མཐའ། དོན་
གྲུབ་ཀྱིས་གསུངས་པའི་བྱང་ཆུབ་ཀྱི་སེམས་སོ། ། དང་པོ་ལ་གཉིས། བྱང་ཆུབ་སེམས་གསུངས་པའི་ཏིང་ངེ་
འཛིན་དང་། གསུངས་པའི་བྱང་ཆུབ་ཀྱི་སེམས་སོ། ། དང་པོ་ནི། དེ་ནས་བཅོམ་ལྡན་འདས་ནས། བྱང་
ཆུབ་ཀྱི་སེམས་འདི་གསུངས་སོ། ། གཉིས་པ་ནི། དངོས་པོ་མེད་པས་སྒོམ་པ་མེད་ནས། དེ་བཞིན་གཤེགས་
པས་གསུངས་སོ་ཞེས་སོ། ། གཉིས་པ་ནི། དེ་ནས་བཅོམ་ལྡན་འདས་ནས། རྣམ་པར་སྣང་མཛད་ཀྱིས་
གསུངས་སོ། ། གསུམ་པ་ནི། དེ་ནས་བཅོམ་ལྡན་འདས་ནས། མི་བསྐྱོད་པས་གསུངས་སོ། ། བཞི་བ་ནི།
དེ་ནས་བཅོམ་ལྡན་འདས་ནས། རིན་ཆེན་དཔལ་གྱིས་གསུངས་སོ། ། ལྔ་བ་ནི། དེ་ནས་བཅོམ་ལྡན་འདས་
ནས། ཚེ་དཔག་ཏུ་མེད་པས་གསུངས་སོ། ། དྲུག་པ་ནི། དེ་ནས་བཅོམ་ལྡན་འདས་ནས། གྲུབ་པ་གདོན་མི་
ཟ་བས་གསུངས་སོ། ། གཉིས་པ་ཆེད་བརྗོད་ནི། དེ་ནས་བྱམས་པ་ལ་སོགས་པ་ནས། བྱང་ཆུབ་སེམས་ལ་
ཕྱག་འཚལ་ལོ་ཞེས་སོ། ། གཉིས་པ་ནི། དེ་བཞིན་གཤེགས་པ་ནས། བྱང་ཆུབ་སེམས་ཀྱི་ལེའུ་སྟེ་གཉིས་པའོ་
ཞེས་པའི་བར་རོ། །
༈ ། གསུམ་པ་རྡོ་རྗེ་བཀོད་པའི་ལེའུས་བཤད་ཚུལ་ལ་གཉིས། ལེའུའི་གཞུང་དང་། ལེའུའི་མཚན་
ནོ། ། དང་པོ་ལ་གསུམ། ཕྲ་མོ་སྒོམ་པའི་རྟེན་ལྷའི་རྣལ་འབྱོར། ཕྲ་མོའི་རྣལ་འབྱོར་སྒོམ་པ། ལྷའི་སྐྱེད་ཆོག་
གི་རིམ་པ་བསྟན་པའོ། ། དང་པོ་ལ་བཞི། སྡུད་པ་བོའི་ཚིག་གིས་ལེའུ་ལ་འཇུག་པ། ལྷ་བསྐྱེད་པའི་ཡན་ལག་
ཏུ་གྱུར་བའི་སྔགས་བསྟན་པ། རྟེན་དང་བརྟེན་པའི་དཀྱིལ་འཁོར་བསྒོམ་ཚུལ། ལྷ་རྣམས་བསྐྱེད་པའི་ཡན་
ལག་དང་པོ་སྦྱོར་བ་བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ཞེས་པ་ནས། ལེའའུ་འདི་གསུངས་
སོ་ཞེས་པའི་བར་རོ། ། གཉིས་པ་ནི། ཨོཾ་ཤུ་ནྱ་ཏ་ནས་ཨཱཏྨ་ཀོ་ཧོ་ཞེས་སོ། ། གསུམ་པ་ལ་གཉིས། དཀྱིལ་
འཁོར་གཉིས་སྒོམ་ཚུལ་མདོར་བསྟན་པ་དང་། གཙོ་བོ་འཕོ་ཚུལ་གྱིས་རྒྱས་པར་བཤད་པའོ། ། དང་པོ་ནི།
ནམ་མཁའི་དབྱིངས་ཀྱི་དབུས་གནས་པར་ནས། གཟུགས་ནི་དབུས་སུ་བསྒོམ་པར་བྱ་ཞེས་སོ། ། གཉིས་པ་ལ་
གཉིས། རིགས་སོ་སོའི་གཙོ་བོ་འཕོ་ཚུལ་དང་། དེ་རྣམས་ཀྱི་སྐུ་མདོག་ཕྱག་མཚན་བསྟན་པའོ། ། དང་པོ་ནི།
རྣམ་པར་སྣང་སྟོང་དུ་ཕྱག་རྒྱ་ཆེ་ནས། སངས་རྒྱས་དཀྱིལ་འཁོར་བསྒོམ་པར་བྱ་ཞེས་སོ། ། གཉིས་པ་ནི། སྐུ་
གསུང་ཐུགས་ཀྱི་རྡོ་རྗེ་ཅན་ནས། སངས་རྒྱས་དཀྱིལ་འཁོར་བསྒོམ་པར་བྱ་ཞེས་སོ། ། བཞི་བ་དང་པོ་སྦྱོར་བ་ནི།
250



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
དེ་ནས་བཅོམ་ལྡན་འདས་ནས། དྷམཱ་དྷཱ་ཏུ་སྭ་བྷཱ་ཝ་ཨཏྨ་ཀོ་ཧཾ། ཞེས་སོ། ། གཉིས་པ་ཕྲ་མོའི་རྣལ་འབྱོར་
བསྒོམ་པ་ནི། རིན་ཆེན་ཆེན་པོ་ཁ་དོག་ལྔ་ནས། སྤྲོ་བའི་བདག་ཉིད་ཅན་གྱིས་སྤྲོ་ཞེས་སོ། ། གསུམ་པ་ལྷའི་
སྐྱེད་ཆོག་ནི། ནམ་མཁའི་དབྱིངས་ཀྱི་དབུས་གནས་པར་ནས། ཐམས་ཅད་མཁྱེན་པའི་ཚུལ་འཐོབ་པའོ་ཞེས་
སོ། །གཉིས་པ་ནི། དེ་བཞིན་གཤེགས་པ་ནས། ལེའུ་སྟེ་གསུམ་པའོ། །
བཞི་པ་ཐུགས་ཀྱི་དཀྱིལ་འཁོར་གྱི་ལེའུས་བཤད་ཚུལ་ལ་གཉིས། ལེའུའི་གཞུང་དང༌། ལེའུའི་མཚན་
ནོ། ། དང་པོ་ལ་གསུམ། བསྟོད་པ་སྔོན་དུ་འགྲོ་བས་སྟོན་པ་ལ་དཀྱིལ་འཁོར་བཤད་པར་གསོལ་བ་གདབ་པ།
སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྟོན་པའི་གསུང་གིས་དཀྱིལ་འཁོར་བཤད་པའོ། ། དང་
པོ་ནི། དེ་ནས་བཅོམ་ལྡན་འདས་ཞེས་པ་ནས། དཀྱིལ་འཁོར་དམ་པ་བཤད་དུ་གསོལ་ཞེས་པའི་བར་རོ། །
གཉིས་པ་ནི། དེ་ནས་སྟོན་པ་རྡོ་རྗེ་འཛིན་ནས། དཀྱིལ་འཁོར་རབ་ཏུ་ཉམས་དགའ་བཤད་ཅེས་སོ། ། གསུམ་
པ་ལ་གཉིས། བཤད་པར་དམ་བཅའ་བ་དང་། བཤད་པ་དངོས་སོ། ། དང་པོ་ནི། དེ་ནས་ཐུགས་ཀྱི་དཀྱིལ་
འཁོར་མཆོག་ནས། བཤད་པར་བྱ་ཞེས་སོ། ། གཉིས་པ་ལ་བཞི། ཐིག་གདབ་པ། ཕྱག་རྒྱ་དགོད་པ།
མཇུག་བསྡུས་ཏེ་གཞན་དུ་ཁ་ འཕང་ལ་དཀྱིལ་འཁོར་ལ་ མཆོད་ པའོ། ། དང་པོ་ནི། ལུས་ངག་སེམས་ནི་
བསྒོམས་པ་ཡིས་ནས། རབ་ཏུ་ཟླུམ་པོ་བྲི་བར་བྱ་ཞེས་སོ། ། གཉིས་པ་ནི། དེ་ནས་ལས་ཀྱི་ཆོ་ག་ནི་ནས།
བྱང་གི་ཕྱོགས་སུ་རྡོ་རྗེ་བྲི་ཞེས་སོ། ། གསུམ་པ་ནི། ཐུགས་ཀྱི་དཀྱིལ་འཁོར་དམ་པ་དེ། ཡོངས་སུ་གསལ་བར་
ཤེས་བྱས་ནས་ཞེས་སོ། ། བཞི་བ་ལ་གསུམ། མཆོད་པ་སྤྱིར་བསྟན་པ། ཁྱད་པར་བའི་མཆོད་པ། དེས་
མཆོད་པའི་ཕན་ཡོན་ནོ། ། དང་པོ་ནི། ལུས་དང་ངག་སེམས་མཆོད་པ་ཡིས། ནན་ཏན་དུ་ནི་མཆོད་པར་བྱ་
ཞེས་སོ། །གཉིས་པ་ལ་གཉིས། ནང་གི་མཆོད་པ་དང་། ལུས་ཀྱི་རྒྱུ་མཐུན་གྱི་མཆོད་པའོ། ། དང་པོ་ནི།
བུད་མེད་རབ་ཏུ་མདངས་བཟང་བ་ནས། ནམ་མཁའི་དབྱིངས་ནི་རབ་ཏུ་བརྒྱན་ཞེས་སོ། ། གཉིས་པ་ནི།
གཤང་གཅི་ཁུ་བ་ཁྲག་ལ་སོགས། ལྷ་རྣམས་ལ་ནི་དབུལ་བར་བྱ། ཞེས་སོ། ། གསུམ་པ་ཕན་ཡོན་ནི། དེ་ལྟར་
བྱས་ན་སངས་རྒྱས་དང་བྱང་ཆུབ་སེམས་དཔའ་གྲགས་ཆེན་མཉེས་ཞེས་སོ། །གཉིས་པ་ནི། དེ་བཞིན་
གཤེགས་པ་ཞེས་པ་ནས། ལེའུ་སྟེ་བཞི་པའོ་ཞེས་པའི་བར་རོ། །
ལྔ་བ་ཀུན་ཏུ་སྤྱོད་པ་མཆོག་གི་ལེའུས་བཤད་ཚུལ་ལ་གཉིས། ལེའུའི་གཞུང་དང་། ལེའུའི་མཚན་
ནོ། ། དང་པོ་ལ་དྲུག སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། བླ་ན་མེད་པའི་ཐེག་པའི་ཆེ་བ་
བསྟན་པ། ཐེག་པ་དེས་བགྲོད་པའི་གང་ཟག་འགལ་བའི་ཚིག་གིས་བསྟན་པ་སྤྱོད་པ་བྱ་ཚུལ་ཕན་ཡོན་དང་
251



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅས་པ། མ་འོངས་པའི་དབང་དུ་བྱས་པའི་རྩོད་པ་སྤང་བ། དེ་ལྟར་བཤད་པ་ལ་འཁོར་རྣམས་ཀྱིས་བསྟོད་
པའོ། ། དང་པོ་ནི། དེ་ནས་དེ་བཞིན་གཤེགས་པ་ནི། ཞེས་པ་ནས། སྤྱོད་པའི་མཚན་ཉིད་བཀའ་སྩལ་ཏོ་
ཞེས་པའི་བར་རོ། ། གཉིས་པ་ལ་བཞི། རྒྱུད་ཉོན་མོངས་ཀྱིས་ཤིན་ཏུ་འཁྲུགས་པས་ཀྱང་བསྒྲུབས་ན་འགྲུབ་
པའི་ཐེག་པའི་ཆེ་བ། རིགས་དང་བྱ་བ་ལ་སོགས་སྨད་པ་རྣམས་ཀྱིས་ཀྱང་བསྒྲུབས་ན་འགྲུབ་པའི་ཐེག་པའི་ཆེ་བ།
མཚམས་མེད་ལ་སོགས་པའི་སྡིག་པ་ཆེན་པོ་བྱེད་པས་ཀྱང་བསྒྲུབས་ན་འགྲུབ་པའི་ཐེག་པའི་ཆེ་བ། བླ་མའི་
མཆོག་ཐེག་པ་འདིའི་བླ་མ་ལ་སྨོད་པས་བསྒྲུབས་ཀྱང་འགྲུབ་མི་སྲིད་པར་བསྟན་པའོ། ། དང་པོ་ནི། རྣམ་པར་
མི་རྟོག་དོན་ལས་བྱུང་། ནས། རབ་མཆོག་སྒྲུབ་པར་བྱེད་ཅེས་སོ། ། གཉིས་པ་ནི། རིགས་ངན་སྒྲིག་མ་
མཁན་ལ་སོགས་ནས་འདི་ལ་འགྲུབ་པར་འགྱུར་ཞེས་སོ། ། གསུམ་པ་ནི། སེམས་ཅན་མཚམས་མེད་ལ་སོགས་
པའི་ནས། འདི་ལ་འགྲུབ་ཅེས་སོ། ། བཞི་བ་ནི། སྙིང་ནས་སློབ་དཔོན་སྨོད་པ་དག ། བསྒྲུབ་ཀྱང་འགྲུབ་
པར་ཡོད་མི་འགྱུར་ཅེས་སོ། ། གསུམ་པ་གང་ཟག་འགལ་བའི་ཚིག་གིས་བསྟན་པ་ནི། སྲོག་གཅོད་པ་ཡི་སེམས་
ཅན་གང་ནས། དེ་དག་སྒྲུབ་པའི་སྣོད་དུ་གྱུར་ཞེས་སོ། ། བཞི་བ་སྤྱོད་པ་ཕན་ཡོན་དང་བཅས་པ་ལ་གཉིས།
སྤྲོས་མེད་ཀྱི་སྤྱོད་པ་བསྡུས་པ་དང་། ཤིན་ཏུ་སྤྲོས་མེད་ཀྱི་སྤྱོད་པ་འཕྲོས་དང་བཅས་པའོ། ། དང་པོ་ནི། མ་
དང་སྲིང་མོ་བུ་མོ་ལ་ནས། དངོས་གྲུབ་རྒྱ་ཆེ་དེས་ཐོབ་པོ་ཞེས་སོ། ། གཉིས་པ་ནི། སངས་རྒྱས་གཙོ་བོ་ཡུམ་
དག་ལ་ནས། དེ་ནི་སངས་རྒྱས་འགྲུབ་པར་འགྱུར་ཞེས་སོ། ། ལྔ་བ་མ་འོངས་པའི་དབང་དུ་བྱས་པའི་རྩོད་པ་
སྤང་བ་ལ་གསུམ་འཁོར་རྣམས་ཀྱིས་ཞུས་པ་དང་། སྟོན་པས་དེའི་ལན་བཏབ་པ་དང་། ལན་གྱི་དོན་རྟོགས་པའི་
འབྲས་བུའོ། ། དང་པོ་ནི། དེ་ནས་སྒྲིབ་པ་ཐམས་ཅད་རྣམ་པར་སེལ་བ་ནས། ཚིག་ངན་པ་གསུང་ཞེས་
གསོལ་ཏོ་ཞེས་སོ། ། གཉིས་པ་ནི། དེ་ནས་དེ་བཞིན་གཤེགས་པ་ནས་བྱང་ཆུབ་སྤྱོད་པའི་གནས་འདི་ཡིན་ཞེས་
སོ། ། གསུམ་པ་ལ་གཉིས། ལན་གྱི་དོན་རྟོགས་ནས་བརྒྱལ་བ་དང་། བརྒྱལ་བ་ལས་བསླངས་པའོ། ། དང་
པོ་ནི། དེ་ནས་ཡང་བརྗོད་ཀྱིས་མི་ལང་བའི་ནས། བརྒྱལ་བར་འགྱུར་ཏོ་ཞེས་སོ། ། གཉིས་པ་ལ་གཉིས་
བསླང་བར་གསོལ་བ་དང་། བསླང་བ་དངོས་སོ། ། དང་པོ་ནི། དེ་ནས་བཅོམ་ལྡན་འདས་ནས། བསླང་
བར་གསོལ་ཞེས་སོ། ། གཉིས་པ་ནི། དེ་ནས་བཅོམ་ལྡན་ནས། རང་རང་གི་སྟན་ལ་གནས་པར་གྱུར་ཏོ་ཞེས་
སོ། ། དྲུག་པ་བསྟོད་པ་ལ་གཉིས། ཆོས་བསྟན་པའི་སྒོ་ནས་བསྟོད་པ་དང་། རིགས་ལྔའི་སྒོ་ནས་བསྟོད་
པའོ། ། དང་པོ་ནི། དེ་ནས་དེ་བཞིན་གཤེགས་པ་ནས། ཆོས་དོན་དག་པ་བདག་མེད་པ་ཞེས་སོ། །གཉིས་
པ་ནི། རྡོ་རྗེ་རྒྱལ་བོ་ཕྱག་འཚལ་འདུད་ནས། སྤྱོད་པའི་གནས་ལ་ཕྱག་འཚལ་བསྟོད་ཅེས་པའི་བར་རོ། །
252



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
གཉིས་པ་ནི། དེ་བཞིན་གཤེགས་པ་ཐམས་ཅད་ཀྱི་ཞེས་པ་ནས། ལེའུ་སྟེ་ལྔ་བའོ་ཞེས་པའི་བར་རོ། །
དྲུག་པ་སྐུ་གསུང་ཐུགས་བྱིན་གྱིས་རློབ་པའི་ལེའུས་བཤད་ཚུལ་ལ་གཉིས། ལེའུའི་གཞུང་དང་། ལེའུའི་
མཚན་ནོ། ། དང་པོ་ལ་ལྔ། སྐུ་གསུང་ཐུགས་བྱིན་གྱིས་བརླབས་པ་དང་། མཆོད་པའི་མཆོག རྫོགས་རིམ་
དང་བྲལ་ཚེ་འདི་མཆོག་མི་འགྲུབ་ལ། ཕྲ་མོའི་རྣལ་འབྱོར་སྒོམ་ཚུལ། སྤྱོད་པའི་ཆོ་གའོ། །དང་པོ་ལ་གཉིས།
མདོར་བསྟན་པ་དང་། དེ་ཉིད་གསལ་བར་བཤད་པའོ། ། དང་པོ་ནི། དེ་ནས་དེ་བཞིན་གཤེགས་པ་རྡོ་རྗེ་མི་
བསྐྱོད་པ་ཞེས་པ་ནས། སྭ་བྷཱ་ཝ་ཨཏྨ་ཀོ་ཧཾ་ཞེས་པའི་བར་རོ། ། གཉིས་པ་ནི། རྡོ་རྗེ་གསུམ་པོ་དེ་བཞིན་
གཤེགས་པའི་གསང་ནས། བསྒྲུབ་པ་ཉིད་དུ་བྱ་ཞེས་སོ། ། གཉིས་པ་མཆོད་པའི་ཆོ་ག་ལ་གསུམ། རྗེས་སུ་
ཆགས་པའི་སྦྱོར་བ་དང་། བྱང་ཆུབ་ཀྱི་སེམས་ཀྱི་མཆོད་པ་དང་། རྫོགས་རིམ་པའི་མཆོད་པ་གཞན་བསྟན་
པའོ། ། དང་པོ་ནི། དེ་ནས་བཅོན་ལྡན་ནས། ། ཨ་ནུ་ར་ག་ན་ནས། ཨཏྨ་ཀོ་ཧོ་ཞེས་སོ། ། གཉིས་པ་ནི།
དེ་ནས་བཅོམ་ལྡན་ནས། སངས་རྒྱས་ཚུལ་བཞིན་མཆོད་པར་བྱ་ཞེས་སོ། ། གསུམ་པ་ནི། མཆོད་པ་རྣམ་པ་
ལྔ་རྣམས་ཀྱིས་ནས། རྡོ་རྗེ་འཆང་བས་གསུངས་སོ་ཞེས་སོ། གསུམ་པ་རྫོགས་རིམ་མེད་ན་མཆོག་མི་འགྲུབ་པ་
ལ་གཉིས། མཚམས་སྦྱར་བ་དང་། དོན་དངོས་སོ། ། དང་པོ་ནི། དེ་ནས་བཅོམ་ལྡན་ནས། གསང་བ་འདི་
གསུངས་སོ་ཞེས་སོ། ། གཉིས་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི།
སྔགས་ལ་དམིགས་པའི་ལུས་དང་ནི་ནས། དངོས་གྲུབ་རབ་མཆོག་བསྒྲུབ་པར་བྱ་ཞེས་སོ། ། གཉིས་པ་ལ་
གསུམ། སེམས་དམིགས་ལ་སོགས་རིམ་པ་གསུམ་བཤད་པ། ཡེ་ཤེས་ཀྱི་སྐུ་བསྐྱེད་པ་མེད་ན་ཚེ་འདིར་མཆོག་མི་
འགྲུབ་པར་བསྟན་པ། ཟུང་འཇུག་གི་རིམ་པ་བཤད་པའོ། ། དང་པོ་ནི། སེམས་ལ་དམིགས་པ་བདག་མེད་པ་
ནས། ངོ་བོ་ཉིད་ནི་དམིགས་སུ་མེད་ཅེས་སོ། ། གཉིས་པ་ནི། སྔགས་ཀྱི་ལུས་སུ་སྦྱོར་བ་ལ། བྱང་ཆུབ་མེད་
ཅིང་བསྒོམ་པའང་མེད་ཅེས་སོ། ། གསུམ་པ་ནི། གསུང་ཐུགས་ཀྱི་མཚན་ཉིད་ནི་ནས། བྱང་ཆུབ་སྦྱོར་བ་
བསྒོམ་པར་བྱ་ཅེས་སོ། ། བཞི་བ་ཕྲ་མོའི་རྣལ་འབྱོར་ལ་བཞི། མཚམས་སྦྱར་ཏེ་སྡུད་པ་བོའི་ཚིག་གིས་སྟོན་པའི་
གསུང་ལ་འཇུག་པ། རྟེན་གང་ལ་གནས་ནས་ཕྲ་མོའི་རྣལ་འབྱོར་བསྒོམ་པ། དཀྱིལ་འཁོར་བཞིའི་བཟླས་པ།
ཕྲ་མོའི་རྣལ་འབྱོར་གཞན་བསྟན་པའོ། ། དང་པོ་ནི། དེ་ནས་དཔལ་ལྡན་རྡོ་རྗེ་འཛིན། ། ནས་བསྒོམ་པའི་
མཆོག་ནི་བཀའ་སྩལ་ཏོ་ཞེས་སོ། ། གཉིས་པ་ལ་གཉིས། ཕྲ་མོའི་རྣལ་འབྱོར་བ་བསྒོམ་པའི་རྟེན་ལྷའི་རྣལ་
འབྱོར་བསྟན་པ་དང་། ཕྲ་མོའི་རྣལ་འབྱོར་ཉིད་བཤད་པའོ། ། དང་པོ་ནི། ནམ་མཁའི་དབྱིངས་ཀྱི་དབུས་
གནས་པར། ། ནས། ཕྲ་མོའི་སྦྱོར་བ་ཀུན་ཏུ་བཙམ་ཞེས་སོ། །གཉིས་པ་ནི། སྣའི་རྩེ་མོར་ནས། ། གསང་
253



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བའི་ཡེ་ཤེས་ཀྱིས་བརྟགས་བསྒོམ་ཞེས་སོ། ། གསུམ་པ་དཀྱིལ་འཁོར་བཞིའི་བཟླས་པ་ལ་ལྔ། གྱེན་རྒྱུ་འོད་
དཔག་མེད་ཀྱི་རྡོར་བཟླས། སྲོག་འཛིན་མི་བསྐྱོད་པའི་རྡོར་བཟླས། ཐུར་སེལ་རིན་འབྱུང་གི་རྡོར་བཟླས།
རླུང་རེ་རེ་རྒྱུ་བ་ན་འཁོར་གྱི་རྒྱུ་ཚུལ་བཟླས་པའི་གྲངས་དང་བཅས་པའོ། ། དང་པོ་ནི། ནམ་མཁའི་དབྱིངས་ཀྱི་
དབུས་གནས་པར་ནས། གནས་བཞག་གོ་ཧཱུྃ་ཞེས་སོ། ། གཉིས་པ་ནི། ནམ་མཁའི་དབྱིངས་ནས། རྣམ་པར་
བསྒོམ་ཞེས་སོ། ། གསུམ་པ་ནི། ནམ་མཁའི་དབྱིངས་ནས། ཡོངས་སུ་བསྒོམ་ཞེས་སོ། ། བཞི་བ་ནི། ནམ་
མཁའི་དབྱིངས་ནས། ཚུལ་ནི་ཞི་བ་སྤྲོས་ཞེས་སོ། ། ལྔ་བ་ནི། འཁོར་ཡང་ཁྱད་པར་དག་ཏུ་སྤྲོ་ཞེས་སོ། །
བཞི་བ་ཕྲ་མོའི་རྣལ་འབྱོར་གཞན་ལ་གཉིས། རྫོགས་རིམ་པའི་རྣལ་འབྱོར་ཕོ་མོ་གཉིས་ཀའི་གསང་ནས་ཀྱི་རྩེར་
ཕྱག་མཚན་ཕྲ་མོ་བསྒོམ་ཚུལ་དང་། དེ་བསྒོམ་པའི་དགོས་པའོ། ། དང་པོ་ནི། ཨུཏྤལ་ཐིང་ཀའི་མདོག་འདྲ་
བ། ། ནས། སྒོམ་པ་དེ་ནི་བརྟག་པར་བྱ་ཞེས་སོ། ། གཉིས་པ་ནི། དངོས་གྲུབ་ ཐམས་ ཅད་ཡོན་ཏན་
གནས། ། ནས། ཆོས་ཀྱི་ཚིག་རྣམས་རབ་ཏུ་བརྗོད་ཅེས་སོ། ། ལྔ་བ་སྤྱོད་པའི་ཆོ་ག་ལ་བཞི། མཚམས་སྦྱར་
ཏེ་སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྤྱོད་པ་དངོས་བསྟན་པ། ཁ་ཟས་ཀྱི་ཁྱད་པར་བསྟན་པ།
དེ་དག་གི་ཕན་ཡོན་ནོ། ། དང་པོ་ནི། དེ་ནས་དཔལ་ལྡན་རྡོ་རྗེ་འཛིན། ། ནས། བཀའ་སྩལ་ཏོ་ཞེས་
སོ། ། གཉིས་པ་ནི། གཟུགས་དང་སྒྲ་དང་རོར་ལྡན་པ་ནས། མཆོད་ནས་བསྒོམ་པར་བྱ་ཞེས་སོ། ། གསུམ་
པ་ནི། དངོས་གྲུབ་འབྲས་བུ་འདོད་པ་ཡིས། ། ནས། ཟས་གཞན་དག་ནི་མ་ཟོས་ན་ཞེས་སོ། ། བཞི་བ་ནི།
བྱང་ཆུབ་སེམས་དཔའ་བློ་ཆེན་དང་
། ། ཞེས་པ་ནས། ལུས་ངག་སེམས་ལས་འདའ་བའོ་ཞེས་པའི་བར་
རོ། ། གཉིས་པནི། དེ་བཞིན་གཤེགས་པ་ཞེས་པ་ནས། ལེའུ་སྟེ་དྲུག་པའོ་ཞེས་པའི་བར་རོ། །
༈ བདུན་པ་བསྔགས་ཀྱི་སྤྱོད་པ་མཆོག་གི་ལེའུས་བཤད་ཚུལ་ལ་གཉིས། ལེའུའི་གཞུང་དང་། ལེའུའི་
མཚན་ནོ། ། དང་པོ་ལ་ལྔ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྤྱོད་པ་གསུམ་བསྟན་པ།
རྗེས་དྲན་དྲུག་གིས་དག་པའི་ལྷའི་སྐུ་བསྐྱེད་པ། རྣལ་འབྱོར་བ་ཐམས་ཅད་ཀྱི་སྙོམས་འཇུག་གི་ཆོ་ག རྗེས་དྲན་
བཅུ་དྲུག་བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ཞེས་པ་ནས། ལེའུ་འདི་གསུངས་སོ་ཞེས་པའི་
བར་རོ། ། གཉིས་པ་ལ་གསུམ། འདོད་ཡོན་ལ་ཆགས་པ་ལམ་བྱེད་ཀྱི་སྤྱོད་པས་བྱང་ཆུབ་སྒྲུབ་དགོས་པར་
བསྟན་པ། ལམ་འདི་ལ་བརྟེན་ནས་སངས་རྒྱས་བྱང་སེམས་བྱོན་ཟིན་པ་རྣམས་ཀྱིས་ཀྱང་སྤྱོད་པ་འདིས་འབྲས་
བུ་བརྙེས་པར་བསྟན་པ། འདོད་ཡོན་ལ་ལོངས་སྤྱོད་པའི་དུས་ཀྱི་བསྒོམ་བསམ་བསྟན་པའོ། ། དང་པོ་ལ་
གསུམ། སྤྲོས་བཅས་ཀྱི་སྦྱོར་བ་བྱེད་པས་འདོད་ཡོན་མི་དགག་པར་ཇི་ལྟར་འདོད་པ་བསྟེན་པ། སྤྲོས་མེད་ཀྱི་
254



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
སྤྱོད་པ་བྱེད་པས་འདོད་ཡོན་ཇི་ལྟར་འདོད་པ་བསྟེན་ཅིང་ལུས་ཀྱི་གདུང་བ་དགག་པ། ཤིན་ཏུ་སྤྲོས་མེད་ཀྱི་སྤྱོད་
པ་བྱེད་པས་འདོད་ཡོན་བསྟེན་ནས་སྒོ་གསུམ་བདེ་བར་གནས་པར་བྱའོ། ། དང་པོ་ནི། འདོད་པའི་ལོངས་
སྤྱོད་ཐམས་ ཅད་ལ། ཞེས་པ་ནས་ སངས་རྒྱས་མྱུར་དུ་ཐོབ་པར་འགྱུར་ཞེས་པའི་བར་རོ། ། གཉིས་པ་ནི།
འདོད་པའི་ལོངས་སྤྱོད་ཐམས་ཅད་ནི། ནས། བསྟེན་ན་མྱུར་དུ་འགྲུབ་པར་འགྱུར་ཞེས་སོ། ། གསུམ་པ་ནི།
སློང་མོ་ཟ་ཞིང་མི་བཟླ་སྟེ། ། ནས། དམྱལ་བར་ངེས་པར་སྲེག་པར་འགྱུར་ཞེས་སོ། ། གཉིས་པོ་ལམ་འདི་ལ་
བརྟེན་ནས་སྤྱོད་པས་འབྲས་བུ་བརྙེས་པར་བསྟན་པ་ནི། སངས་རྒྱས་བྱང་ཆུབ་སེམས་དཔའ་དང་། ། ནས།
འདོད་པ་ཐམས་ཅད་བསྟེན་པས་སོ་ཞེས་སོ། ། གསུམ་པ་འདོད་ཡོན་ལ་སྤྱོད་པའི་དུས་ཀྱིས་སྒོམ་བསམ་ལ་
གཉིས། ། འདོད་ཡོན་བསྟེན་ཚུལ་མདོར་བསྟན་དགོས་པ་དང་བཅས་པ་དང་། རྒྱས་པར་བཤད་པའོ། །
དང་པོ་ནི། ཆགས་ཅན་ཡེ་ཤེས་འདོད་པ་ཡིས། ། ནས། བྱང་ཆུབ་ཉི་མ་ཆགས་པར་བྱ་ཞེས་སོ། ། གཉིས་པ་
ལ་གཉིས། གཟུགས་སོགས་ཐབས་ཀྱི་ལྷར་བསྒོམ་པ་དང་། ཤེས་རབ་ཀྱི་ལྷར་བསྒོམ་པའོ། ། དང་པོ་ལ་གཉིས།
རྒྱས་པར་བཤད་པ་དང་། དོན་བསྡུ་བའོ། ། དང་པོ་ནི། གཟུགས་ལ་རྣམ་གསུམ་ཤེས་བྱས་ནས། ། ནས།
མི་བསྐྱོད་པའི་ཚུལ་བརྙེས་པའོ་ཞེས་སོ། ། གཉིས་པ་ནི། གཟུགས་སྒྲ་རོ་ལ་སོགས་པ་ལ། ། ནས། སྙིང་པོ་
བཏུས་པའོ་ཞེས་སོ། ། གཉིས་པ་གཟུགས་སོགས་ཤེས་རབ་ཀྱི་ལྷར་བསྒོམ་པ་ནི། གཟུགས་སྒྲ་དྲི་སོགས་སྔགས་
པ་ཡིས། ། ནས། ཚུལ་ དུ་རྣམ་པར་བསྒོམ་ཞེས་སོ། གསུམ་པ་རྗེས་དྲན་དྲུག་གི་ལྷའི་སྐུ་བསྐྱེད་ པ་ ནི།
སངས་རྒྱས་རྗེས་སུ་དྲན་པར་སྦྱོར། ། ནས། བསྒོམ་ན་བྱང་ཆུབ་ཐོབ་པར་འགྱུར་ཞེས་སོ། ། བཞི་བ་སྙོམས་
འཇུག་གི་ཆོ་ག་ལ་གཉིས། རིམ་གཉིས་ཐུན་མོང་བའི་སྙོམས་འཇུག་གི་ཆོ་ག་དང་། བསྐྱེད་རིམ་པའི་སྙོམས་
འཇུག་གི་ཆོ་ག་བྱེ་བྲག་དུ་བཤད་པའོ། ། དང་པོ་ནི། བུད་མེད་རབ་ཏུ་མདངས་བཟང་བ། ། ནས། སངས་
རྒྱས་དངོས་གྲུབ་ཐོབ་པར་འགྱུར་ཞེས་སོ། ། གཉིས་པ་ནི། ཡི་གེ་ཧཱུྃ་དང་ཨོ་དག་དང༌། ། ནས། ཡིད་དུ་འོང་
བ་བསྒོམ་པར་བྱ་ཞེས་སོ། ། ལྔ་བ་རྗེས་དྲན་བཅུ་དྲུག་འཆད་པ་ལ་གསུམ། མདོར་བསྟན་པ་དང་རྒྱས་པར་
བཤད་པ། དེ་དག་གི་འབྲས་བུ་བསྟན་པའོ། ། དང་པོ་ནི། སངས་རྒྱས་རྗེས་དྲན་སྦྱོར་ལ་སོགས། ། བྱང་
ཆུབ་འདོད་པས་བསྒོམ་པར་བྱ་ཞེས་སོ། ། གཉིས་པ་ལ་དྲུག སངས་རྒྱས་རྗེས་དྲན་སོགས་ལྔས་ཟུང་འཇུག་གི་
དང་པོས་སྦྱོར་བ་ལྔ་བསྟན་པ། དམ་ཚིག་རྗེས་དྲན་གྱིས་ལྕེ་ཆུང་གི་བདུད་རྩི་བཏུང་བའི་ཚུལ། དཀྱིལ་འཁོར་
རྗེས་དྲན་གྱིས་ཟུང་འཇུག་པའི་དཀྱིལ་འཁོར་རྒྱལ་མཆོག་བསྟན་པ། སྐུ་རྗེས་དྲན་སོགས་ལྔས་རིམ་པ་གཉིས་ཀྱི་
སྐུ་གསུང་ཐུགས་བྱིན་གྱིས་བརླབས་པ། དམ་ཚིག་རྗེས་དྲན་གྱི་དོན་དམ་པའི་དཀྱིལ་འཁོར་དུ་འཇུག་ཚུལ་བསྟན་
255



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པ། ལྡང་བའི་རིམ་པ་བསྟན་པའོ། ། དང་པོ་ནི། དེ་ལ་སངས་རྒྱས་རྗེས་སུ་དྲན་པ་ཇི་ལྟར་བསྒོམ་ཞེ་ན་ནས།
མཁས་པས་ཁྲོ་བོའི་སྤྲིན་རྣམས་སྤྲོ་ནས་སོ། ། གཉིས་པ་ནི། དེ་ལ་དམ་ཚིག་རྗེས་སུ་དྲན་པ་ནས་སངས་རྒྱས་རྡོ་
རྗེ་སེམས་དཔའ་མཆོད་ཅེས་སོ། ། གསུམ་པ་ནི། དེ་ལ་དཀྱིལ་འཁོར་རྗེས་སུ་དྲན་པ་ནས། དཀྱིལ་འཁོར་ཚུལ་
དུ་བྱ་ཞེས་སོ། ། བཞི་བ་ལ་གཉིས། སྐུ་རྗེས་སུ་དྲན་པ་སོགས་གསུམ་གྱིས་བསྐྱེད་རིམ་པའི་སྐུ་གསུང་ཐུགས་བྱིན་
གྱིས་བརླབ་པ། སེམས་རྗེས་སུ་དྲན་པ་སོགས་གཉིས་ཀྱིས་རྫོགས་རིམ་པའི་སྐུ་གསུང་ཐུགས་བྱིན་གྱིས་བརླབ་
པའོ། ། དང་པོ་ནི། དེ་ལ་སྐུ་རྗེས་སུ་དྲན་པ་ནས། བདག་གི་སེམས་ཀྱང་དེ་འདྲར་འགྱུར་ཞེས་སོ། ། གཉིས་
པ་ནི། དེ་ལ་སེམས་ཅན་རྗེས་སུ་དྲན་པ་ནས། སྔགས་འཛིན་པ་དང་མཉམ་གྱུར་ཅིག ཞེས་སོ། ། ལྔ་བ་ནི།
དེ་ལ་དམ་ཚིག་རྗེས་སུ་དྲན་པ་ནས། དངོས་གྲུབ་རབ་ཏུ་ཐོབ་པར་འགྱུར་ཞེས་སོ། ། དྲུག་པ་ལྡང་བའི་རིམ་པ་
ལ་གཉིས། ཤེར་ཕྱིན་དང་དམ་སྐྱེས་པ་རྗེས་དྲན་གྱིས་འོད་གསལ་ལས་ཟུང་འཇུག་གི་སྐུར་ལྡང་ཚུལ་དང་མཆོད་
པ་རྗེས་དྲན་གྱིས་དཀྱིལ་འཁོར་རྒྱལ་མཆོག་གི་སྤྲུལ་སྐུར་ལྡང་བའི་གཞི་དགོད་པའོ། ། དང་པོ་ནི། དེ་ལ་ཤེས་
རབཀྱི་ཕ་རོལ་ཏུ་ཕྱིན་པའི་དམ་ཚིག་རྗེས་སུ་དྲན་པ་ནས། ཤིན་ཏུ་དྲི་མེད་ནམ་མཁའ་བཞིན་ཞེས་སོ། །
གཉིས་པ་ནི། དེ་ལ་ཞེ་སྡང་གི་རིགས་ལ་སོགས་པའི་མཆོད་པ་ནས། བདག་གི་ལྷ་ལ་མཆོད་པར་བྱ་ཞེས་སོ། །
གསུམ་པ་འབྲས་བུ་གཉིས། ། མཆོག་འགྲུབ་པ་དང་། དངོས་གྲུབ་དམན་པ་འགྲུབ་པའོ། ། དང་པོ་ནི།
འདི་ནི་དེ་བཞིན་གཤེགས་པའི་སྐུ། ནས། སྐུ་དང་གསུང་དང་ཐུགས་ཀྱང་འགྲུབ་ཞེས་སོ། ། གཉིས་པ་ནི།
གང་གཞན་ཕྲ མོའི་ བཤད་ པ་ རྣམས། ། ནས། དེ་འགྲུབ་འགྱུར་ཞེས་སོ། ། གཉིས་པ་ནི། དེ་བཞིན་
གཤེགས་པ་ཞེས་པ་ནས་ལེའུ་སྟེ་བདུན་པའོ་ཞེས་པའི་བར་རོ། །
བརྒྱུད་པ་གཤང་གཅིའི་དམ་ཚིག་ལེའུས་བཤད་ཚུལ་ལ་གཉིས། ལེའུའི་གཞུང་དང་ལེའུའི་མཚན་
ནོ། །དང་པོ་ལ་གསུམ། སྡུད་པ་པོའི་ཚིག་གིས་མཚམས་སྦྱར་བ། བསྟོད་ཅིང་གསོལ་བ་གདབ་ལ། གསོལ་
བ་བཏབ་པའི་དོན་བཤད་པའོ། ། དེ་ནས་བཅོམ་ལྡན་འདས་ཞེས་པ་ནས། གསོལ་པ་བཏབ་པོ་ཞེས་པའི་བར་
རོ། ། གཉིས་པ་ལ་གཉིས། སྤྱོད་པའི་སྒོ་ནས་བསྟོད་པ་དང་། ལམ་གྱི་སྒོ་ནས་བསྟོད་པའོ། ། དང་པོ་ནི།
རྡོ་རྗེ་སེམས་དཔའ་ཐེག་པ་ཆེ། ། ནས། རྒྱལ་མཆོག་མཆོད་པ་བཤད་དུ་གསོལ་ཞེས་སོ། ། གཉིས་པ་ནི།
འདོད་ཆགས་ཞེ་སྡང་གཏི་མུག་ཆེ། ནས། ཕྱག་འཚལ་རྡོ་རྗེ་ཐེག་པ་ལའོ་ཞེས་སོ། ། གསུམ་ པ་ གསོལ་བ་
བཏབ་པའི་དོན་བཤད་པས་གསུམ་སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། མཆོད་པའི་ཆོ་ག་
གསང་བའི་ཆོ་གའོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ནས། རྒྱལ་བ་འབྱུང་བར་འགྱུར་བ་
256



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
བཤད་ཅེས་སོ། ། གཉིས་པ་ལ་གསུམ། རྫོགས་རིམ་པའི་མཆོད་པ། བསྐྱེད་རིམ་པའི་མཆོད་པ། རིམ་གཉིས་
ཐུན་མོང་བའི་མཆོད་པའོ། ། དང་པོ་ནི། ན་ཆུང་གཞོན་ནུ་མི་གཡངས་པ། ། ནས། བྱོལ་སོང་ལས་ཀྱང་
རབ་ཏུ་བརྟག་ཅེས་སོ། ། གཉིས་པ་ལ་གཉིས། གནས་སྦྱར་ཞིང་མཆོད་པའི་ཡོ་བྱད་སྒྲུབ་པ་དང་། ཏིང་ངེ་
འཛིན་དང་པོ་གཉིས་བསྒོམ་པའི་ཚུལ་ལོ། ། དང་པོ་ནི། ས་ཕྱོགས་གཙང་ཞིང་རྣམ་པར་དབེན་པའམ། ནས།
རྟག་པར་རབ་ཏུ་བྱ་ཞེས་སོ། ། གཉིས་པ་ལ་པཞི། དང་པོ་སྦྱོར་བ། དཀྱིལ་འཁོར་རྒྱལ་མཆོག་བྱེད་ཚུལ།
དང་པོ་སྦྱོར་བའི་སྐབས་སུ་ལུས་རྟེན་གྱི་དཀྱིལ་འཁོར་བསྒོམ་ཚུལ། དཀྱིལ་འཁོར་རྒྱལ་མཆོག་གི་ལྷ་སྤྲོ་བའི་ཚུལ་
ལོ། ། དང་པོ་ནི། ནུ་མའི་དབུས་ནས་སྤྱི་གཙུག་མཐའ་ཡི་བར། ། ནས།དགོད་པར་བྱ་ཞེས་སོ། །གཉིས་པ་
ནི། ནམ་མཁའི་དབྱིངས་ཀྱི་དབུས་གནས་པར། ། ནས།བསྡུ་བ་དག་ཀྱང་རབ་ཏུ་བྱ། ། ཞེས་སོ། ། གསུམ་
པ་ནི། རིན་ཆེན་སྣ་བཞིའི་མཆོད་རྟེན་ལ། ། ནས། རྣམ་པར་བསལ་ཞེས་སོ། ། བཞི་བོ་ནི། བདག་གི་བ་
སྤུའི་བུ་ག་ནས། ། མཁས་པས་མཆོད་པའི་སྤྲིན་རྣམས་སྤྲོ་ཞེས་སོ། ། གསུམ་པ་ཐུན་མོང་གི་མཆོད་པ་ནི་མཁས་
པས་ཨུཏྤལ་དག་དང་། ། ནས་རབ་ཏུ་བརྟག་ཅེས་སོ། །གསུམ་པ་གསང་བའི་ཆོ་ག་ལ་བཞི། བླ་མའི་བྱ་བ་
དཀྱིལ་འཁོར་བསྐྱེད་པ། སློབ་མའི་བྱ་བ་ལྷ་དང་བླ་མ་ལ་མཆོད་པ། བླ་མས་གསང་དབང་བསྐུར་བའི་ཆོ་ག
གསང་དབང་བསྐུར་བའི་ཕན་ཡོན་ནོ། ། དང་པོ་ནི། དཔག་ཚད་བརྒྱ་ཡི་ཁྱོན་ཙམ་དུ། ། ནས། ཤེས་རབ་
ཅན་གྱི་གནས་སུ་བསྒོམ་ཞེས་སོ། །གཉིས་པ་ལ་གཉིས། ལྷ་དང་བླ་མའི་ཐུན་མོང་གི་མཆོད་པ་དང༌། བླ་མ་ལ་
ཁྱད་པར་ཅན་གྱི་མཆོད་པ་བྱའོ། ། དང་པོ་ནི། འདོད་པའི་ཡོན་ཏན་ལྔ་རྣམས་ཀྱིས། ། ནས། རྟག་ཏུ་ལྷ་
རྣམས་མཉེས་པར་བྱ་ཞེས་སོ། ། གཉིས་པ་ལ་གཉིས། རིག་མའི་མཆོད་པ་དང་། ཁྱད་པར་ཅན་གྱི་རྫས་ཀྱི་
མཆོད་པའོ། ། དང་པོ་ནི། རིན་ཆེན་འབྱུང་གནས་ན་ཆུང་མཆོག་ ནས།སངས་རྒྱས་ཀུན་ལ་དབུལ་བར་བྱ་
ཞེས་སོ། ། གཉིས་པ་ནི། ཞིང་འདི་རིན་ཆེན་སྣ་བདུན་གྱིས། ། ནས། ཉིན་རེ་ཤེས་རབ་ཅན་གྱིས་དབུལ་
ཞེས་སོ། ། གསུམ་པ་གསང་དབང་བསྐུར་བ་ལ་གཉིས། བླ་མས་དེ་ཁོ་ན་ཉིད་ཀྱི་མཆོད་པ་བྱ་དང་། གསང་
དབང་བསྐུར་བ་དངོས་སོ། ། དང་པོ་ནི། བདག་པོའི་ཕྱག་རྒྱུར་མཉམ་གཞག་ལ། ། ནས། རེག་པའི་སྦྱོར་
བ་དབུལ་བར་བྱ་ཞེས་སོ། ། གཉིས་པ་ལ་གཉིས། གསང་དབང་མཆོག་བསྐུར་བ་དང་། གསང་དབང་ཙམ་
བསྐུར་བའོ། ། དང་པོ་ནི། ནམ་མཁའི་དབྱངས་ཀྱི་དབུས་གནས་པར། ། ནས། སངས་རྒྱས་མཆོད་པ་རབ་
ཏུ་བརྟག་ཞེས་སོ། ། གཉིས་པ་ནི། མིག་བཟང་བརྟན་པའི་བློ་ལྡན་པས། ། ཁུ་བ་བླངས་ནས་བཟའ་བར་བྱ་
ཞེས་སོ། ། བཞི་བ་གསང་དབང་གི་ཕན་ཡོན་ནི། འདི་ནི་སྔགས་རྣམས་ཐམས་ཅད་ཀྱི། ། ནས། སྔགས་
257



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྣམས་དངོས་གྲུབ་བྱེད་པར་གསུངས་ཞེས་སོ། ། གཉིས་པ་ནི། དེ་བཞིན་གཤེགས་པ་ཞེས་པ་ནས། ལེའུ་སྟེ་
བརྒྱུད་པའོ་ཞེས་པའི་བར་རོ། ། ། །
དགུ་བ་དེ་ཁོ་ན་ཉིད་ཀྱི་དམ་ཚིག་གི་ལེའུས་བཤད་ཚུལ་ལ་གཉིས། ལེའུའི་གཞུང་དང་། ལེའུའི་མཚན་
ནོ། ། དང་པོ་ལ་གསུམ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། རྨད་དུ་བྱུང་བའི་དམ་ཚིག་
བསྟན་པ། དེ་ལ་མ་འོངས་པར་ལྟོས་པའི་ཀླན་ཀ་སྤངས་པའོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན།
ཞེས་པ་ནས། ཉམས་དགའ་མཆོག་ནི་རབ་ཏུ་བཤད་ཅེས་པའི་བར་རོ། ། གཉིས་པ་ལ་གཉིས་ དམ་ཚིག་ལྔ་
བཤད་པ་དང་། དེ་རྣམས་ཉེ་བར་སྡུད་པའོ། ། དང་པོ་ལ་ལྔ། ཞེ་སྡང་གི་རིགས་ཀྱིས་སྲོག་གཅོད་པ། གཏི་
མུག་གི་རིགས་ཀྱིས་གཞན་གྱི་ནོར་འཕྲོག་པ། འདོད་ཆགས་ཀྱི་རིགས་ཀྱིས་གཞན་གི་བུད་མེད་བསྟེན་པ། ལས་
ཀྱི་རིགས་ཀྱིས་བརྫུན་དུ་སྨྲ་བ། རིན་པོ་ཆེའི་རིགས་ཀྱིས་ཚིག་རྩུབ་སྨྲ་བའོ། ། དང་པོ་ལ་གཉིས། ལས་སྦྱོར་
དང་། དེའི་ཕན་ཡོན་མཇུག་སྡུད་དང་བཅས་པའོ། ། དང་པོ་ནི། ནམ་མཁའི་དབྱིངས་ཀྱི་དབུས་གནས་
པར། ། ནས། རྡོ་རྗེ་ཕྱིར་རླགས་མེད་གྱུར་བ་ཞེས་སོ། ། གཉིས་པ་ནི་བསམ་ཏན་མཆོག་དེ་བསྒོམ་ན་ནི། །
ནས། རྒྱ་མཚོ་ཡིན་པར་ཤེས་པར་བྱའོ་ཞེས་སོ། ། གཉིས་པ་ལ་གསུམ། སྡུད་པ་བོའི་ཚིག་གིས་སྟོན་པའི་
གསུང་ལ་འཇུག་པ། ལས་སྦྱོར་དངོས། ཕན་ཡོན་མཇུག་སྡུད་དང་བཅས་པའོ། ། དང་པོ་ནི། དེ་ནས་རྒྱལ་
པོ་རྡོ་རྗེ་འཛིན། ། ནས། ཡང་ངག་དམ་ཚིག་བཀའ་སྩལ་ཏོ་ཞེས་སོ། ། གཉིས་པ་ནི། ནམ་མཁའི་དབྱིངས་
ཀྱི་དབུས་གནས་པར། ། ནས་རྡོ་རྗེ་གསུམ་དུ་རྣམ་བསྒོམས་ན་ཞེས་སོ། ། གསུམ་པ་ནི། ནོར་གྱི་རྒྱ་མཚོས་
གང་བ་ཡི། ། ནས། ཡང་དག་པ་ཉིན་དུ་ཤེས་པར་བྱའོ་ཞེས་སོ། ། གསུམ་པ་ལ་གསུམ། སྡུད་པ་བོའི་ཚིག་
གིས་སྟོན་པའི་གསུང་ལ་འཇུག་པ། ལས་སྦྱོར་དངོས་དང་། མཇུག་བསྡུ་བའོ། །དང་པོ་ནི། དེ་ནས་རྒྱལ་པོ་
རྡོ་རྗེ་འཛིན། ། ནས། བཀའ་སྩལ་ཏོ་ཞེས་སོ། ། གཉིས་པ་ནི། ནམ་མཁའི་དབྱིངས་ན། དེ་དག་ཐམས་
ཅད་ཉེ་བར་སྤྱད་ཅེས་སོ། ། གསུམ་པ་ནི། འདི་ནི་རྡོ་རྗེ་ཐམས་ཅད་ཀྱི། ། ནས། བསྒོམ་པར་བྱའོ་ཞེས་
སོ། ། བཞི་བ་ལའང་རང་སྔར་ལྟར་གསུམ་ལས། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ནས། བཀའ་
སྩལ་ཏོ་ཞེས་སོ། ། གཉིས་པ་ནི། ནམ་མཁའི་དབྱིངས་ནས། རྒྱལ་བ་ཐམས་ཅད་བསླུ་བར་བྱ་ཞེས་སོ། །
གསུམ་པ་ནི། འདི་ནི་སངས་རྒྱས་ཐམས་ཅད་ཀྱི། ། ནས། དོན་ཇི་ལྟ་བ་བཞིན་དུ་སྤྲོ་བར་བྱའོ་ཞེས་སོ། ། ལྔ་
བ་ལ་སྔར་ལྟར་གསུམ་ལས། དང་པོ་ནི། ། དེ་ནས་རྒྱལ་བོ་རྡོ་རྗེ་འཛིན། ། ནས། བཀའ་སྩལ་ཏོ། ཞེས་
སོ། །གཉིས་པ་ནི། ནམ་མཁའི་ནས། གཟུགས་རྣམས་ཀུན་གྱིས་འདི་དག་དགང་ཞེས་སོ། ། གསུམ་པ་ནི།
258



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
རྩུབ་པའི་ངག་ནས་ཐོབ་པར་འགྱུར་ཞེས་སོ། ། གཉིས་པ་དེ་རྣམས་ཉེ་བར་བསྡུ་བ་ནི། བཅོམ་ལྡན་འདས།
ནས། དེ་སྐད་ཅེས་བཀའ་སྩལ་ཏོ་ཞེས་སོ། ། གསུམ་པ་མ་འོངས་པ་ལ་ལྟོས་པའི་ཀླན་ཀ་སྤངས་པ་ལ་གཉིས།
འཁོར་གྱིས་ཐེ་ཚོམ་སྐྱེས་པ་ལྟར་བཅོས་ནས་ཞུས་པ་དང་། སྟོན་པས་དེའི་ལན་བཏབ་པའོ། ། དང་པོ་ནི། དེ་
ནས་ཡང་དེ་བཞིན་གཤེགས་པ་ནས། ཅིའི་སླད་དུ་གསུང་ཅེས་སོ། ། གཉིས་པ་ལ་གཉིས། སྤྱོད་པ་གཉིས་ཀྱི་
སྒོ་ནས་བསྔགས་པ་དང་། བདེན་པ་གཉིས་ཀྱི་དབྱེ་བས་དེ་སྒྲུབ་པའོ། ། དང་པོ་ནི། དེ་ནས་བཅོམ་ལྡན་
འདས་ནས། དེ་བཞིན་གཤེགས་པའི་སྤྱོད་པའོ་ཞེས་སོ། ། གཉིས་པ་ལ་གསུམ། དོན་དམ་འོག་གསལ་དུ་
འཇུག་པ་ཡང་སྔགས་ཀྱི་སྤྱོད་པས་བྱེད་པ་དང་། ཀུན་རྫོབ་སྒྱུ་མའི་སྐུ་བསྒྲུབ་པ་ཡང་སྔགས་ཀྱི་སྤྱོད་པས་བྱེད་པ།
བདེན་པ་གཉིས་ཀྱི་སྒོ་ནས་བསྟན་པ་ལ་ཆེད་དུ་བརྗོད་པའོ། ། དང་པོ་ནི། རིགས་ཀྱི་བུ་འདི་ལྟ་སྟེ། ནས། དེ་
དག་རྗེས་སུ་རིག་པར་བྱའོ་ཞེས་སོ། ། གཉིས་པ་ནི། རིགས་ཀྱི་བུ་འདི་ལྟ་སྟེ། དཔེར་ན་གཙུབ་ཤིང་ནས།
རྗེས་སུ་རིག་པར་བྱའོ་ཞེས་སོ། ། གསུམ་པ་ནི། དེ་ནས་བྱང་ཆུབ་སེམས་དཔའ་དེ་དག་ཞེས་པ་ནས། ཀུན་
རྫོབ་ཏུ་ཡང་བཤད་པར་མཚར་ཞེས་པའི་བར་རོ། ། གཉིས་པ་ནི། དེ་བཞིན་གཤེགས་པ་ནས། ལེའུ་སྟེ་དགུ་
བའོ་ཞེས་པའི་བར་རོ། །
བཅུ་བ་སྙིང་པོ་བསྐུལ་བའི་ལེའུ་ལ་གཉིས། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་
གཉིས། བསྐྱེད་རིམ་པ་དང་། རྫོགས་རིམ་པའི་སྙིང་པོ་བསྐུལ་བའོ། ། དང་པོ་ལ་གསུམ། འཁོར་གྱིས་
གསོལ་པ་བཏབ་པ། སྡུད་པ་པོའི་ཚིག་གིས་སྟོན་པའི་གསུང་ལ་འཇུག་པ། སྟོན་པས་ལན་བཏབ་པའོ། ། དང་
པོ་ནི། དེ་ནས་བཅོམ་ལྡན་འདས་ནས། བཤད་དུ་གསོལ་ཞེས་པའི་བར་རོ། ། གཉིས་པ་ནི། དེ་ནས་རྒྱལ་པོ་
རྡོ་རྗེ་འཛིན། ། ནས། བཀའ་སྩལ་ཏོ་ཞེས་སོ། ། གསུམ་པ་ལ་དྲུག རྡོ་རྗེ་གསུམ་དེ་ཁོ་ནར་དབྱེར་མི་ཕྱེད་
པའི་ཚུལ་གྱིས་བསྒོམ་པོ། སྙིང་པོ་བསྐུལ་དགོས་པའི་རྒྱུ་མཚན་བསྐུལ་བའི་ཐབས། བསྐུལ་བའི་ཡུན་ཚད།
བསྐུལ་བའི་ཕན་ཡོན། བསྐུལ་བ་དང་བྲལ་བའི་ཉེས་དམིགས་སོ། ། དང་པོ་ནི། ལུས་དང་ངག་དང་སེམས་
རྣམས་ནི། ། ནས་རྡོ་རྗེ་བསྒོམ་ཞེས་སོ། གཉིས་པ་ནི། དེ་ནས་བཅོམ་ལྡན་འདས་ནས། སྤྱན་རས་ཀྱིས་མི་
འཚོ་སྟེ་ཞེས་སོ། ། གསུམ་པ་ལ་གཉིས། སྙིང་པོ་བསྐུལ་བའི་སྔགས་དང༌། དེ་བསྐུལ་བའི་ཏིང་ངེ་འཛིན་
ཏོ། །དང་པོ་ནི། དེ་བས་ན་ནས། རྡོ་རྗེ་སེམས་དཔའ་རྗེས་སུ་དྲན་ཞེས་སོ། ། གཉིས་པ་ལ་གསུམ། དང་
པོ་སྦྱོར་བ། དཀྱིལ་འཁོར་རྒྱལ་མཆོག ལས་རྒྱལ་མཆོག་གོ ། དང་པོ་ནི། དེ་ནས་ཕྱག་ན་རྡོ་རྗེ་ནས། རྡོ་རྗེ་
སྙིང་པོ་བསྡུས་པ་ཡིན་ཞེས་སོ། ། གཉིས་པ་ནི། རང་སྔགས་སྐྱེས་བུར་བསྒོམ་ནས། དེ་སྐད་ཅེས་བཀའ་སྩལ་
259



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཏོ། ། གསུམ་པ་ལ་བཞི། ལྷ་ཐམས་ཅད་སེམས་དཔའ་སུམ་བརྩེགས་སུ་བྱ་བ། སྔགས་བསྐུལ་བའི་ཆོ་ག་དངོས།
དེ་རིགས་ཀུན་གྱི་ཟློས་པ་བོས་བྱ་བ་བསྟན་པ། དོན་སྡུད་པའོ། ། དང་པོ་ནི། དེ་ལ་འདི་ནི་རྡོ་རྗེ་མཆོག་གི་ནས།
རྟག་ཏུ་སྦྱོར་བས་བསྒོམ་པར་བྱ་ཞེས་སོ་གཉིས་པ་ནི། རྡོ་རྗེ་སྐྱོ་བའི་སྦྱོར་བ་ཡིས། ། ནས། ལྷ་རྣམས་ཇི་སྙེད་
བསྐུལ་བར་བྱ་ཞེས་སོ། །གསུམ་པ་ནི། འདི་ནི་རྡོ་རྗེ་ཐམས་ཅད་ཀྱི། ། ནས། ཀྱོ་བ་རྣམས་བསྒོམ་ཞིང་ཞེས་
སོ། ། བཞི་བ་ནི། སྙིང་ཁ་རུ་ནི་བསྐུལ་བར་བཤད། ། འདི་ནི་རོལ་མོའི་འབྱུང་བ་སྟེ་ཞེས་སོ། ། བཞི་བ་ནི།
རྡོ་རྗེ་ཡི་ནི་ཚུལ་མཆོག་འདི། ། ཞག་བདུན་བར་དུ་བྱས་ན་ནི་ཞེས་སོ། ། ལྔ་བ་ནི། ཡེ་ཤེས་རྡོ་རྗེ་ ཅན་གྱི་
གསང་། ། ནས།སྔགས་ཀྱི་སྤྱོད་པའི་མཆོག་སྒྲུབ་པས་ཞེས་སོ། ། དྲུག་པ་ནི། རྨོངས་པས་འདའ་བར་བྱས་ན་
ནི། དེ་ཡི་སྲོག་ནི་དེར་ཟད་འགྱུར། ། ཞེས་སོ། །གཉིས་པ་རྫོགས་རིམ་པའི་སྙིང་པོ་བསྐུལ་བ་ལ་བཞི། སྡུད་
པ་བོའི་ཚིག་གིས་སྟོན་པའི་གསུང་ལ་འཇུག་པ། རྫོགས་རིམ་པའི་སྙིང་པོ་བསྐུལ་བ། བསྐུལ་བས་འགྲུབ་པའི་
རྣལ་འབྱོར་པ་རྣམས་ཀྱིས་སྤྱོད་པ་བརྟན་པ། མཐར་ཐུག་གི་འབྲས་བུ་བཤད་པའོ། ། དང་པོ་ནི། དེ་ནས་
རྒྱལ་བོ་རྡོ་རྗེ་འཛིན། ། ནས། འདི་སྐད་བཀའ་སྩལ་ཏོ། ། གཉིས་པ་ལ་གསུམ། གང་གི་དོན་དུ་སྙིང་བོ་
བསྐུལ་བའི་ཟུང་འཇུག་བསྟན་པ་ནས། དེའི་ཐབས་སུ་སྙིང་པོ་བསྐུལ་པ། བསྐུལ་བའི་དགོས་པ་གྲུབ་ནས་ཅི་
ཞིག་བྱ་བར་བསྟན་པའོ། ། དང་པོ་ནི། སྔགས་ཀྱི་སྐྱེས་བུ་ཇི་སྙེད་པ། །ཞེས། སྔགས་ཀྱི་དམ་ཚིག་བསྒོམ་
པའོ་ཞེས་སོ། །གཉིས་པ་ནི། རིག་མའི་དབང་ཕྱུག་ཞུགས་པ་ལ། ། རྡོ་རྗེ་སྒོམ་པས་རབ་བསྒོམ་ཞིང་ཞེས་
སོ། ། གསུམ་པ་ནི། ཆགས་ལ་ཆགས་པས་བལྟ་བར་བྱ། ། འདི་ནི་དམ་ཚིག་དཀྱིལ་འཁོར་རོ་ཞེས་སོ། །
གསུམ་པ་རྣལ་འབྱོར་གྱིའི་ཀུན་སྤྱོད་བསྟན་པ་ལ་གཉིས། སྤུད་པ་བོའི་ཚིག་གིས་སྟོན་པའི་གསུང་ལ་འཇུག་པ།
རྣལ་འབྱོར་དེས་ཇི་ལྟར་བྱེད་པའི་ཚུལ་ལོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ནས། འདི་སྐད་
བཀའ་སྩལ་ཏོ་ཞེས་སོ། ། གཉིས་པ་ནི། འཇིག་རྟེན་ཁམས་ནི་ཐམས་ཅད་ན། ། ནས། དེ་སྐད་ཅེས་བཀའ་
སྩལ་ཏོ་ཞེས་སོ། ། བཞི་བ་མཐར་ཐུག་གི་འབྲས་བུ་ནི། རྡོ་རྗེ་གསུམ་པོ་མཁའ་འདྲ་བའི། ། ཞེས་པ་ནས། རྡོ་
རྗེ་སེམས་དཔའི་ཚེ་དེས་འཐོབ་ཅེས་པའི་བར་རོ། ། གཉིས་པ་ནི། དེ་བཞིན་གཤེགས་པ་ཐམས་ཅད་ཀྱི་ཞེས་པ་
ནས། ལེའུ་སྟེ་བཅུ་བའོ་ཞེས་པའི་བར་རོ། །
བཅུ་གཅིག་པ་རྡོ་རྗེ་རིག་པའི་སྐྱེས་བུའི་ལེའུ་བཤད་པ་ལ་གཉིས། ལེའུའི་གཞུང་དང་། ལེའུའི་མཚན་
ནོ། །དང་པོ་ལ་བཞི། རིག་པའི་སྐྱེས་བུ་མཆོག་གི་སྐུ་བསྐྱེད་པའི་ཚུལ། མངོན་ཤེས་ལྔ་སྒྲུབ་པའི་ཚུལ་རྫོགས་
རིམ་པའི་ཏིང་ངེ་འཛིན་གཞན་བཤད་པ། དབང་ཐོབ་ནས་རྒྱུད་ཀློག་པ་སོགས་ཀྱི་ཕན་ཡོན་བསྟན་པའོ། །
260



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
དང་པོ་ལ་གཉིས། སྔགས་ཀྱི་སྐུ་དང་། ཡེ་ཤེས་ཀྱི་སྐུ་བསྐྱེད་པའོ། ། དང་པོ་ལ་བཞི། སྡུད་པ་བོའི་ཚིག་གིས་
ལེའུ་ལ་སྐབས་དགོད་པ། སྟོན་པའི་གསུང་གིས་བསྐྱེད་ཆོག་ཐུན་མོང་དུ་མདོར་བསྟན་པ། རིགས་བཞིའི་ཏིང་
ངེ་འཛིན་སོ་སོར་རྒྱས་པར་བཤད་པ། རིགས་ལྔའི་ཏིང་ངེ་འཛིན་གསུངས་པའི་ཚུལ་གྱིས་མཇུག་བསྡུ་བའོ། །
དང་པོ་ནི། དེ་ནས་བཅོམ་ལྡན་འདས་ནས། གསུངས་སོ་ཞེས་པའི་བར་རོ། ། གཉིས་པ་ལ་གཉིས། ཡི་གེ་
གསུམ་གྱིས་སྔགས་ཀྱི་སྐུ་ཕྱག་རྒྱ་ཆེན་པོ་བསྐྱེད་ཚུལ་དང་། དེའི་ངེས་དོན་བཤད་རྒྱུད་ལས་གསུངས་ཚུལ་གཉིས་
ཡོད་ཀྱང་། དང་པོ་ཙམ་ནི། རྡོ་རྗེ་གསུམ་ཡིག་སྔགས་ཀྱི་མཆོག་ནས། བཀའ་སྩལ་ཏོ་ཞེས་སོ། ། གསུམ་པ་
རྒྱས་པར་བཤད་པ་ལ་གཉིས། རྟེན་གཞལ་ཡས་ཁང་བསྐྱེད་ཚུལ་དོགས་གཅོད་དང་བཅས་པ་དང༌། བརྟེན་པ་
ལྷ་བསྐྱེད་ཚུལ་ལོ། ། དང་པོ་ནི། ནམ་མཁའ་རྡོ་རྗེ་དབུས་གནས་པར། ། ནས་རྡོ་རྗེ་གསུམ་འབྱུང་བསྒོམ་
པར་བྱ་ཞེས་སོ། ། གཉིས་པ་ལ་བཞི། རྡོ་རྗེ་འཆང་གི་དྲན་པ་གཅིག་པ་དང་། རྣམ་སྣང་། འོད་དཔག་མེད།
མི་བསྐྱོད་པའི་དྲན་པ་གཅིག་པའོ། ། དང་པོ་ལ་གསུམ། རྣལ་འབྱོར་ཀྱི་རིམ་པ། དེའི་དོན་བསྡུ་བ། གནས་
ཀྱི་མཚན་ཉིད་ཕན་ཡོན་དང་བཅས་པའོ། ། དང་པོ་ནི། སྙིང་པོ་དུས་གསུམ་སངས་རྒྱས་ཀྱི། ། ནས། དམ་
ཚིག་དག་གིས་རྫོགས་པར་འགྱུར་ཞེས་སོ། །གཉིས་པ་ནི། དེ་བཞིན་གཤེགས་པ་ཐམས་ཅད་ཀྱི། ། ནས།
ཏིང་ངེ་འཛིན་ཏོ་ཞེས་སོ། ། གསུམ་པ་ནི། དབེན་ཞིང་ནས། དེས་པར་འགྲུབ་ཞེས་སོ། ། གཉིས་པ་ལ་
གསུམ། རྣལ་འབྱོར་གྱི་རིམ་པ། དེའི་ཕན་ཡོན་མཇུག་བསྡུ་བའོ། ། དང་པོ་ནི། གསལ་བའི་དཀྱིལ་འཁོར་
ནས། མཆོག་ཏུ་བསྒོམ་ཞེས་སོ། །གཉིས་པ་ནི། འདི་ཡི་སངས་རྒྱས་ནས། བཀའ་སྩལ་ཏོ་ཞེས་སོ། །
གསུམ་པ་ནི། དེ་བཞིན་གཤེས་པ་ཐམས་ཅད་ནས། ཏིང་ངེ་འཛིན་ཏོ་ཞེས་སོ། ། གསུམ་པ་ལ། སྔར་ལྟར་
གསུམ་ལས། དང་པོ་ནི། ཆོས་ཀྱི་དཀྱིལ་འཁོར་ནས། ལྔ་ཡི་མཆོག་ཞེས་སོ། ། གཉིས་པ་ནི། ཆོས་ཀྱི་ཚིག་གི་
ནས། བཀའ་སྩལ་ཏོ་ཞེས་སོ། ། གསུམ་པ་ནི། དེ་བཞིན་གཤེགས་པ་ཐམས་ཅད་ནས། ཏིང་ངེ་འཛིན་ཏོ་
ཞེས་སོ། ། བཞི་བ་ལ་གཉིས། རྣལ་འབྱོར་གྱི་རིམ་པ་དང་དེའི་ཕན་ཡོན་ནོ། ། དང་པོ་ནི། རྡོ་རྗེའི་དཀྱིལ་
འཁོར་དབུས་ནས། ཡེ་ཤེས་རྡོ་རྗེ་དག་གིས་བྱ་ཞེས་སོ། ། གཉིས་པ་ནི། སྟོན་པ་རྡོ་རྗེའི་ནས། བཀའ་སྩལ་ཏོ་
ཞེས་སོ། ། བཞི་བ། མཇུག་བསྡུ་བ་ནི། དེ་བཞིན་གཤེགས་པ་ནས། ཏིང་ངེ་འཛིན་ཏོ་ཞེས་སོ། ། གཉིས་པ་
ལ་བཞི། ཡེ་ཤེས་ཀྱི་སྐུ་བསྐྱེད་པ། རྗེས་གཞིག་གི་བསམ་གཏན་གྱིས་འོད་གསལ་དུ་གཞུག་པ། འོད་གསལ་ལས་
ལྡང་བའི་དམ་ཚིག་བསྟན་པ། འོད་ཟུང་གི་དོན་དེ་ཉིད་རྒྱས་པར་བཤད་པ། མཇུག་བསྡུ་བའོ། ། དང་པོ་ནི།
ཡེ་ཤེས་དཀྱིལ་འཁོར་ནས་བཀའ་སྩལ་ཏོ་ཞེས་སོ། ། གཉིས་པ་ནི། སྐུ་དང་གསུང་དང་ཐུགས་ནས། ཏིང་ངེ་
261



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཛིན་ཏོ་ཞེས་སོ། ། གསུམ་པ་ནི། རྡོ་རྗེའི་དཀྱིལ་འཁོར་ནས། བྱང་ཆུབ་སེམས་དཔར་དེ་འགྱུར་རོ་ཞེས་
སོ། ། བཞི་བ་ནི། བྱང་ཆུབ་སེམས་དཔའི་ཡེ་ཤེས་ནས། ཏིང་ངེ་འཛིན་ཏོ་ཞེས་སོ། ། གཉིས་པ་མངོན་ཤེས་
སྒྲུབ་པ་ལ་གཉིས། བསྐྱེད་རིམ་པའི་མངོན་ཤེས་དང་། རྫོགས་རིམ་པའི་མངོན་ཤེས་སྒྲུབ་ཚུལ་ལོ། ། དང་པོ་
ལ་གཉིས། བྱང་ཆུབ་སེམས་དཔའ་ལྔའི་སྒོ་ནས་དེ་སྒྲུབ་ཚུལ་དང་། དེ་བཞིན་གཤེགས་པ་ལྔའི་སྒོ་ནས་དེ་སྒྲུབ་
ཚུལ་ལོ།།དང་པོ་ལ་ལྔ། མིག་ས་སྙིང་གི ། རྣ་བ་ཕྱག་རྡོར་གྱི་ སྣ་ནམ་སྙིང་གི ། ལྕེ་འཇིག་རྟེན་དབང་ཕྱུག་
གི ། ལུས་སྒྲིབ་སེལ་གྱི་སྒོ་ནས་དེ་སྒྲུབ་ཚུལ་ལོ། ། དང་པོ་ནི། འོད་ཟེར་འབར་བའི་ཡི་གེ་བླ་ནས། མཆོག་
སྒྲུབ་པའོ། ། ཞེས་སོ། ། གཉིས་པ་ནི། ནམ་མཁའི་དབྱིངས་ནས། དམ་ཚིག་རྡོ་རྗེ་ཞེས་བྱ་བའི་ཏིང་ངེ་
འཛིན་ཏོ་ཞེས་སོ། ། གསུམ་པ་ནི། ནམ་མཁའི་དབྱིངས་ཀྱི་ནས། རྡོ་རྗེའི་ཚུལ་ཞེས་བྱ་བའི་ཏིང་ངེ་འཛིན་ཏོ་
ཞེས་སོ། ། བཞི་བ་ནི། ནམ་མཁའི་དབྱིངས་ནས། རྡོ་རྗེ་འོད་ཀྱི་དཔལ་ཞེས་བྱ་བའི་ཏིང་ངེ་འཛིན་ཏོ་ཞེས་
སོ། ། ལྔ་བ་ནི། ནམ་མཁའི་དབྱིངས་ནས། མཆོག་འབྱུང་བ་ཞེས་བྱ་བའི་ཏིང་ངེ་འཛིན་ཏོ་ཞེས་སོ། །
གཉིས་པ་ལ་གསུམ། མིག་ཏུ་རྣམ་སྣང་བཀོད་ནས་མངོན་ཤེས་སྐྱེད་ཚུལ། མངོན་ཤེས་སོགས་སྒྲུབ་པའི་མན་
ངག་བསྟན་པ། མིག་སོགས་ལ་དེ་བཞིན་གཤེགས་པ་བཞི་བཀོད་ནས་མངོན་ཤེས་སྒྲུབ་ཚུལ་ལོ། ། དང་པོ་ནི།
ནམ་མཁའི་དབྱིངས་ནས། བྱང་ཆུབ་ལ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། ། ཞེས་སོ། ། གཉིས་པ་ལ་
གཉིས་དྲང་དོན་དང་། ངེས་དོན་ནོ། ། དང་པོ་ནི། རྣམ་པར་དབེན་པའི་རི་བོ་དང་། ནས། འདི་དག་
བསྒོམ་ཞེས་སོ། ། གཉིས་པའི་གཞུང་ཡང་དེ་ཉིད་དོ། ། གསུམ་པ་ནི། མི་བསྐྱོད་ཡེ་ཤེས་དག་ལ་སོགས། །
ནས། དེ་སྐད་ཅེས་བཀའ་སྩལ་ཏོ། ། ཞེས་གཉིས་པ་རྫོགས་རིམ་པའི་མངོན་ཤེས་ལ་གཉིས། ཡན་ལག་གི་རླུང་
གིས་མངོན་ཤེས་སྒྲུབ་ཚུལ་དང་། དེ་ལྟར་སྒྲུབ་པའི་རྟེན་བསྟན་པའོ། ། དང་པོ་ནི། རྡོ་རྗེ་ཆེན་པོ་རྩེ་ལྔ་བ་ནས།
རྡོ་རྗེ་མངོན་ཤེས་འདྲ་བའི་འགུར་ཞེས་སོ། ། གཉིས་པ་ནི། རྡོ་རྗེ་ནམ་མཁའི་ནས། སངས་རྒྱས་གནས་དང་
འདྲ་བར་འགྱུར་ཞེས་སོ། ། གསུམ་པ་རྫོགས་རིམ་གཞན་བསྟན་པ་ལ་གསུམ། རྡོ་རྗེ་གསུམ་གྱི་རིལ་འཛིན་གྱི་
ཏིང་ངེ་འཛིན་དང་། དེ་གསུམ་གྱི་ཕན་ཡོན་དང་། དེ་གསུམ་གྱི་རྗེས་གཞིག་ཏིང་ངེ་འཛིན་བཤད་པའོ། །
དང་པོ་ནི། སངས་རྒྱས་དཀྱིལ་འཁོར་ནས། རྡོ་རྗེ་ཐིག་ལེར་གྱུར་བར་བཞག ། ཞེས་སོ། ། གཉིས་པ་ནི།
འདི་ནི་དམ་ཚིག་མཆོག་གི་ནས། སངས་རྒྱས་དངོས་གྲུབ་འཐོབ་པར་འགྱུར། ། ཞེས་སོ། །གསུམ་པ་ནི།
རྡོ་རྗེ་ནམ་མཁའི་དབྱིངས་ནས། དེ་སྐད་ཅེས་བཀའ་སྩལ་ཏོ་ཞེས་སོ། ། བཞི་བ་ཕན་ཡོན་བསྟན་པ་ནི། སྐུ་
དང་གསུང་ཐུགས་རྡོ་རྗེ་ཡི། ། ནས། དེ་ཡང་རྡོ་རྗེ་འཛིན་འདྲར་འགྱུར། ། ཞེས་སོ། ། གཉིས་པ་ནི། དེ་
262



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག་
བཞིན་གཤེགས་པ། ཞེས་པ་ནས། ལེའུ་སྟེ་བཅུ་གཅིག་པའོ། ། ཞེས་པའི་བར་རོ། །
གསུམ་པོ་བཅུ་གཉིས་པ་རྡོ་རྗེ་སྦྱོར་བའི་དམ་ཚིག་སྒྲུབ་པའི་མཆོག་བསྟན་པའི་ལེའུ་བཤད་པ་ལ་གཉིས།
ལེའུའི་གཞུང་དང་། ལེའུའི་མཚན་ནོ། ། དང་པོ་ལ་ལྔ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ།
དོན་དམ་པ་ལ་དམིགས་པས་ཟིན་པའི་དང་ནས་སྤྲོས་པ་རྣམས་བྱ་བར་བསྟན་པ། དངོས་གྲུབ་སྒྲུབ་པའི་གནས་
བསྟན་པ། དེར་དངོས་གྲུབ་སྒྲུབ་པའི་ཆོ་ག་བསྟན་པ། དངོས་གྲུབ་ཀྱི་ཐབས་བསྙེན་པའི་ཆོ་ག་བསྟན་པའོ། །
དང་པོ་ནི། དེ་ནས་སྟོན་པ་རྡོ་རྗེ་འཛིན། ། ནས། བཀའ་སྩལ་བ་ཞེས་སོ། ། གཉིས་པ་ནི། མཁའ་དང་
མཚུངས་པ། ། ནས། རབ་ཏུ་བསྒོམ་ཞེས་སོ། ། གསུམ་པ་ལ་གཉིས། དྲང་དོན་དང་། ངེས་དོན་ནོ། །
དང་པོ་ནི། དགོན་པ་ཆེན་པོ། ། ནས། བསྡུས་པ་བསྒྲུབ། ། ཞེས་སོ། ། གཉིས་པའི་གཞུང་ཡང་དེ་ཉིད་
དོ། ། བཞི་བ་ལ་གསུམ། རྫོགས་རིམ་པའི་དངོས་གྲུབ་སྒྲུབ་པའི་རྒྱུའི་གཙོ་བོ། ། བསྐྱེད་རིམ་པའི་འཇིག་རྟེན་
པའི་དངོས་གྲུབ་སྒྲུབ་ཚུལ། རྫོགས་རིམ་པས་ཕྱག་རྒྱ་ཆེན་པོ་མཆོག་གི་དངོས་གྲུབ་སྒྲུབ་ཚུལ་ལོ། །དང་པོ་ལ་
གཉིས། རྒྱུ་མའི་སྐུ་སྒྲུབ་པ་དང༌། དེ་ཉིད་འོད་གསལ་དུ་བཅུག་ནས་ཟུང་འཇུག་ཏུ་ལྡང་བའོ། ། དང་པོ་ནི།
མི་ལུས་དང་ངག་སེམས་རྡོ་རྗེ་ལ། ནས། མི་སྣང་བ་ཞེས་བྱ་བའི་ཏིང་ངེ་འཛིན་ཏོ། ། ཞེས་སོ། ། གཉིས་པ་
ནི། རྡོ་རྗེ་མི་ཕྱེད་གསུམ་ནས། དེ་མ་ཐག་ཏུ་དེར་འགྱུར་རོ། ། ཞེས་སོ། ། གཉིས་པ་ལ་བཞི། རང་དོན་
ཕུན་ཚོགས་སྒྲུབ་པ། གདུལ་བྱའི་སེམས་འདུན་པར་བྱ་བ། ལས་ཀྱི་དབྱེ་བས་ཟས་ལ་ལོངས་སྤྱོད་པའི་ཆོ་ག ལྷ་
རྣམས་ཚིམ་པར་བྱ་བའི་ཆོ་གའོ། ། དང་པོ་ལ་གཉིས། དངོས་གྲུབ་སྒྲུབ་པའི་ཆོ་ག་དང་། དེའི་ཐབས་སུ་རིག་
མ་བསྟེན་དགོས་པར་བཤད་པའོ། ། དང་པོ་ལ་གསུམ། ཕྱི་རོལ་གྱི་ཕྱག་མཚན་ལ་བརྟེན་ནས་རིག་འཛིན་སྒྲུབ་
པ། སྔགས་ཀྱི་རིལ་བུ་ལ་བརྟེན་ནས་རིག་འཛིན་སྒྲུབ་པ། ཕྱག་རྒྱ་ཆེན་པོའི་གཟུགས་བསྒོམས་ནས་རིག་འཛིན་
སྒྲུབ་པའོ། ། དང་པོ་ལ་བཞི། འཁོར་ལོའི་དང་། རྡོ་རྗེའི་དང་། པདྨའི་དང་། རལ་གྲིའི་རིག་འཛིན་སྒྲུབ་
པའོ། ། དང་པོ་ལ་གཉིས། སྒྲུབ་པའི་ཚུལ་དང་། ཕན་ཡོན་མཇུག་སྡུད་དང་བཅས་པའོ། ། དང་པོ་ནི།
འཁོར་ལོ་འོད་འཕྲོ། ། ནས། སངས་རྒྱས་འདྲར་བར་འགྱུར། ། ཞེས་སོ། ། གཉིས་པ་ནི། རི་རབ་སུམ་ཅུ་
རྩ་དྲུག་གི {ནས།ཏིང་ངེ་འཛིན་ཏོ། །ཞེས་སོ། ། གཉིས་པ་ལའང་སྒྲུབ་ཚུལ་ཕན་ཡོན་དང་བཅས་པ་གཉིས་
ལས། དང་པོ་ནི། རྡོ་རྗེ་ཆེན་པོ་རང་སྔགས་ཀྱི་ནས། འདྲ་བར་འགྱུར། ། ཞེས་སོ། ། གཉིས་པ་ནི། རི་
རབ་སུམ་ཅུ། ནས། ཏིང་ངེ་འཛིན་ཏོ། ། ཞེས་སོ། ། གསུམ་པ་ལའང་གཉིས་ལས། དང་པོ་ནི། པདྨ་
ཆེན་པོ་འདབ་བརྒྱད་གནས། འདྲ་བར་འགྱུར་ཞེས་སོ། ། གཉིས་པ་ནི། རི་རབ་སུམ་ཅུ་ནས་ཏིང་ངེ་འཛིན་
263



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཏོ་ཞེས་སོ། ། བཞི་བ་ལའང་གཉིས་ལས། དང་པོ་ནི། ཡེ་ཤེས་ལྔ། ནས། ཐོགས་ན་ནི་ཞེས། ། གཉིས་པ་
ནི། རྡོ་རྗེ་གསུམ་རིག ། ནས། ཏིང་ངེ་འཛིན་ཏོ། ། ཞེས་སོ། ། གཉིས་པ། རིལ་བུ་སྒྲུབ་པ་ལ། རྣམ་
སྣང་གི་སྒོ་ནས། དང་པོ་སྦྱོང་བ་དང་། དཀྱིལ་འཁོར་རྒྱལ་མཆོག་གཉིས་བྱས་ནས། ལས་རྒྱལ་མཆོག་གི་ཚེ།
ཨོཾ་ནི་རིལ་བུ་ཙ་ན་གའི་ནས། རྡོ་རྗེའི་སྐུ་དང་འོད་འདྲར་འགྱུར། ། ཞེས་སོ། ། གསུམ་པ་ལ་གཉིས། རིགས་
ལྔའི་གཟུགས་སུ་བསྒོམས་ནས། རིག་འཛིན་སྒྲུབ་པ་དང༌། མི་བསྐྱོད་པའི་གཟུགས་སུ་བསྒོམས་ནས་ཁྲོ་བོའི་
ཕྱག་མཚན་གྱིས་རིག་འཛིན་སྒྲུབ་པའོ། ། དང་པོ་ནི། མཁའ་དབྱིངས་གསལ་བའི་ནས། ཡེ་ཤེས་རྡོ་རྗེ་དག་
གིས་བྱ། ། ཞེས་སོ། ། གཉིས་པ་ནི། རྩེ་གསུམ་ཡི་གེ་ལྕགས་ཀྱུ་སོགས། ། ནས། དེ་སྐད་ཅེས་བཀའ་སྩལ་
ཏོ་ཞེས་སོ། ། གཉིས་པ་རིག་མ་བསྟེན་དགོས་པ་ནི། ལམ་གྱིས་བཞི་མདོ་ནས། རྟག་ཏུ་སྒྲུབ་ཞེས་སོ། །
གཉིས་པ་གདུལ་བྱའི་སེམས་འདུན་པར་བྱ་བ་ལ་བཞི། སྐྱེ་བོ་སྐལ་ལྡན་དགུག་པ། ལྷ་མོ་རྣམས་དགུག་པ།
གནོད་སྦྱིན་མོ་སོགསདགུག་པ་
། དེ་རྣམས་ལ་ཐུན་མོང་དུ་རྒྱས་གདབ་པའི་ཆོ་གའོ། ། དང་པོ་ནི། སྦྱོར་
གསུམ་རྡོ་རྗེ་ཅན་རྣམས་ཀྱི། ། ནས། སངས་རྒྱས་དགུག་པ་དམ་པ་ཡིན་ཞེས་པའི་བར་རོ། ། གཉིས་པ་ནི།
དམ་ཚིག་ལས་བྱུང་ནས། དགུག་པའི་ཆོ་གའོ་ཞེས་པའི་བར་རོ། ། གསུམ་པ་ནི། རྣམ་པར་སྣང་མཛད་འཁོར་
ལོ་ཆེ། ། ནས། དམ་ཚིག་དགུག་པའོ་ཞེས་སོ། ། བཞི་བ་ལ་གསུམ། མདོར་བསྟན་པ། རྒྱས་པར་བཤད་པ།
དོན་བསྡུ་བའོ། ། དང་པོ་ནི། རྣམ་པའི་མཆོག་ནས། གནས་ལས་བྱེད་པར་འགྱུར་ཞེས་སོ། ། གཉིས་པ་ནི།
རྣམ་པའི་ནས། མཆོད་ནས་རབ་ཏུ་བསྒྲུབ་ཞེས་སོ། །གསུམ་པ་ནི། འདི་ནི་སངས་རྒྱས་ནས། དེ་སྐད་ཅེས་
གསུངས་སོ་ཞེས་སོ། ། གསུམ་པ་ཟས་ལ་སྤྱོད་པའི་ཆོ་ག་ནི། ཤ་ཆེན་དམ་ཚིག་ནས། སངས་རྒྱས་ཐམས་ཅད་
བྱིན་གྱིས་རློབ་ཞེས་སོ། ། བཞི་བ་ལྷ་ཚིམ་པར་བྱ་བ་ལ་གསུམ། དབུ་རྒྱན་གྱི་ལྷ་ལས་བྱུང་བའི་བདུད་རྩིས་
སེམས་དཔའ་གསུམ་ཚིམ་པར་བྱས་ཚུལ་སྤྱིར་བསྟན་པ། རིགས་སོ་སོའི་བསྐྱེད་ཆོག་གིས་བཟའ་བཏུང་བདུད་
རྩིར་བྱས་ནས་ལོངས་སྤྱོད་པར་བསྟན་པ། ཕན་ཡོན་མཇུག་སྡུད་དང་བཅས་པ་བསྟན་པའོ། ། དང་པོ་ནི།
རྣམ་པའི་མཆོག་ནས། ཏིང་ངེ་འཛིན་ཏོ་ཞེས་སོ། ། གཉིས་པ་ནི། ལྕེའི་དམ་ཚིག་ནས། རྡོ་རྗེའི་ཚུལ་མཆོག་
སྟེ་ཞེས་སོ། ། གསུམ་པ་ནི། འདི་ལྟ་བུ་ཡི་ནས། ཏིང་ངེ་འཛིན་ཏེ་ཞེས་སོ། ། གསུམ་པ་རྫོགས་རིམ་པའི་ཕྱག་
ཆེན་གྱི་ དངོས་གྲུབ་སྒྲུབ་པ་ལ་གཉིས། ཐབས་ དངོས་བཤད་པ་དང་། རྫོགས་རིམ་པའི་ཆོ་འཕྲུལ་ བསྟན་
པའོ། ། དང་པོ་ནི། རྡོ་རྗེ་དམ་ཚིག་གསུམ་ནས། རྡོ་རྗེ་ཅན་དུ་འགྱུར་ཞེས་སོ། ། གཉིས་པ་ལ་གསུམ།
རང་གཞན་གྱི་དོན་འགྲུབ་ཚུལ་སྤྱིར་བསྟན་པ། མངོན་ཤེས་ལྔས་གཞན་དོན་འགྲུབ་ཚུལ་བྱེ་བྲག་ཏུ་བཤད་པ།
264



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
ཕྱོགས་བཅུའི་འཇིག་རྟེན་དུ་ཇི་ལྟར་སྤྱོད་ཅིང་གནས་པར་བསྟན་པའོ། ། དང་པོ་ནི། ཕྱོགས་བཅུའི་སེམས་
ཅན་ཐམས་ཅད་ཀྱི་ནས། དེ་སྐད་ཅེས་བཀའ་སྩལ་ཏོ། ། ཞེས་སོ། ། གཉིས་པ་ནི། དེ་ལ་མངོན་པར་ཤེས་པ་
ལྔ་ནི་ནས། སྐུ་དང་འདྲ་བར་འགྱུར་ཞེས་སོ། ། གསུམ་པ་ནི། གང་གའི་བྱེ་སྙེད། ནས། འཇིག་རྟེན་ཁམས་
ཀུན་བགྲོད་པར་འགྱུར། ཞེས་སོ། ། ལྔ་བ་བསྙེན་པའི་ཆོ་ག་བསྟན་པ་ལ་ལྔ། བསྙེན་པ་དངོས། བསྒྲུབ་པའི་
གནས། གཉིས་ཀྱི་སྒྲུབ་པ་མདོར་བསྡུས་པ། སྤྲོས་མེད་ཀྱི་སྤྱོད་པ་འབྲིང་བོ། ། བསྐྱེད་རིམ་པས་སྒོ་གསུམ་བྱིན་
གྱིས་བརླབ་ཚུལ་བསྟན་པའོ། ། དང་པོ་ལ་གཉིས། ཐུན་མོང་གི་བསྙེན་པ་དང་། མཆོག་གི་བསྙེན་པའོ། །
དང་པོ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི། བསྙེན་པའི་དམ་ཚིག་ནས།
དེ་ནས་ལས་རྣམས་བསྒྲུབ་པར་བྱ་ཞེས་སོ། ། གཉིས་པ་ལ། བསྙེན་པ། ཉེ་སྒྲུབ། སྒྲུབ་པ། སྒྲུབ་ཆེན་དང་
བཞིའི། དང་པོ་ནི། བསྙེན་པའི་ཏིང་ངེ་འཛིན་ནས་བསྒོམ་པར་བྱ་ཞེས་སོ། ། གཉིས་པ་ནི། ཉེ་བར་སྒྲུབ་
པ། ། ནས། རྣམ་པར་དཔྱད་ཅེས་སོ། ། གསུམ་པ་ནི། སྔགས་ཀྱི་བདག་པོ། ། ནས། གསུངས་ཞེས་
སོ། ། བཞི་བ་ནི། སྒྲུབ་པ་ཆེན་པོ། ། ནས། རྡོ་རྗེ་འགྲུབ་པར་འགྱུར། ཞེས་སོ། ། གཉིས་པ་ལ། མཆོག་
གི་བསྙེན་པ་གཉིས་ཀྱི་དབྱེ་བ་སོགས་བཞི་ཡོད་ཀྱང་འདིར་མཆོག་གི་བསྙེན་པ་ངེས་པར་དགོད་པ་ནི། བསྙེན་
པའི་ཡེ་ཤེས་བདུད་རྩི། ནས། སྔགས་ཀྱི་དེ་ཉིད་དོན་སྒྲུབ་པའོ་ཞེས་སོ། །གཉིས་པ་ལ། དྲང་ངེས་གཉིས་
ཐུན་མོང་པའི་གཞུང་ནི། དགོན་པ་ཆེན་པོ། ། ནས། བཀའ་སྩལ་ཏོ་ཞེས་སོ། ། གསུམ་པ་ལའང་དྲང་ངེས་
གཉིས་ཐུན་མོང་བའི་གཞུང་ནི། ཡང་ན་རྡོ་རྗེ་བཞི་དག་གི་ནས། དངོས་གྲུབ་འཐོབ་པར་འགྱུར་ཞེས་སོ། །
བཞི་བ་སྤྲོས་མེད་ཀྱི་སྦྱོང་བ་འབྲིང་ལ་གསུམ། དངོས་ཀྱི་དོན་དང་། ཕན་ཡོན་དང་། རྫོགས་རིམ་པའི་དངོས་
གྲུབ་འགྲུབ་པའི་དུས་ ཐབས་གང་གིས་འགྲུབ་པ་དང་བཅས་པའོ། ། དང་པོ་ནི་འཇམ་བཞིན་གསུང་ནས།
ཡིན་པར་བཤད་ཅེས་སོ། ། གཉིས་པ་ནི། ཞག་བདུན་ནས། མྱུར་དུ་འཐོབ་པར་འགྱུར་ཞེས་སོ། ། གསུམ་
པ་ནི། ཞག་གྲངས་ནས། འགྲུབ་པར་གསུངས་ཞེས་སོ། ། ལྔ་བ་བསྐྱེད་རིམ་པའི་སྒོ་གསུམ་བྱིན་རླབས་ལ་
གཉིས། དངོས་ཀྱི་དོན་དང་། མཇུག་བསྡུས་ཏེ་ལྷའི་ང་རྒྱལ་བརྟན་པར་བྱ་དགོས་པའོ། ། དང་པོ་ནི། དེ་ལ་
འདི་ནི་ཉེ་བར་སྒྲུབ་པའི་སྡོམ་པའི་ཡུལ་ལོ། ། ནས་བྱིན་གྱིས་བརླབས་ཀྱིས་གནས་མཛད་དོ། ། ཞེས་སོ། །
གཉིས་པ་ནི། སངས་རྒྱས་རྡོ་རྗེ་སེམས་དཔའ་འམ། ནས། གདོད་མི་ཟ་ཞེས་པའི་བར་རོ། ། གཉིས་པ་ནི།
དེ་བཞིན་གཤེགས་པ། ཞེས་པ་ནས། ལེའུ་སྟེ་བཅུ་གཉིས་པའོ། ། ཞེས་པའི་བར་རོ། ། །
༈ བཅུ་གསུམ་པ་དེ་ཁོ་ན་ཉིད་ཀྱི་དོན་སྒོམ་པ་མངོན་པར་བྱང་ཆུབ་པའི་ལེའུས་བསྟན་ཚུལ་ལ་གཉིས།
265



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལེའུའི་གཞུང་དང་། ལེའུའི་མཚན་དོན་ནོ། ། དང་པོ་ལ་གཉིས། ལས་ཚོགས་ལ་གསོལ་བ་གདབ་པ་དང་།
གསོལ་བ་བཏབ་པའི་དོན་རྒྱས་པར་བཤད་པའོ། ། དང་པོ་ལ་གསུམ། སྡུད་པ་བོའི་ཚིག་གིས་གསོལ་འདེབས་
ཀྱི་མཚམས་སྦྱར་བ་དང་། བསྟོད་པས་སྟོན་པ་མཉེས་པར་བྱ་བ་དང་། མངོན་པར་འདོད་པའི་དོན་ལ་གསོལ་བ་
གདབ་པའོ། ། དང་པོ་ནི། དེ་ནས་བཅོམ་ལྡན་བདེ་གཤེགས་ཀུན། ཞེས་པ་ནས། མཆོད་དེ་རྡོ་ རྗེའི་
དབྱངས་འདི་གསུངས། ཞེས་པའི་བར་རོ། ། གཉིས་པ་ནི། ཨེ་མའོ་བྱང་ཆུབ་ཚུལ་རེ་བཟང་། ནས། ཡེ་
ཤེས་འབྱུང་བར་རབ་ཏུ་བཤད། ཅེས་པའི་བར་རོ། ། གསུམ་པ་ནི། ཡིད་འོང་སྔགས་རྣམས་ཀུན་བསྡུས་པ།
ནས། བཅོམ་ལྡན་འདས་ཀྱིས་བཤད་དུ་གསོལ། ཞེས་སོ། ། གཉིས་པ་ལ་གསུམ། བཟླས་པའི་ཆོ་ག ལས་
ཚོགས་ཀྱི་ཏིང་ངེ་འཛིན། དེ་དང་འབྲེལ་བའི་ཏིང་ངེ་འཛིན་ནོ། ། དང་པོ་ལ་བཞི། རླུང་གི་རྡོར་བཟླས་ཕན་
ཡོན་དང་བཅས་པ། མཆོད་པའི་ཆོ་ག བཟླས་པའི་རབ་དབྱེ། དུག་གསུམ་གྱི་དོན་སྒོམ་པའོ། ། དང་པོ་ལ་
གཉིས། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ་དང་། རྡོ་རྗེའི་བཟླས་པ་དངོས་སོ། ། དང་པོ་ནི།
དེ་ནས་སྟོན་པ་རྡོ་རྗེ་འཛིན། ནས། རྡོ་རྗེ་བཟླས་པ་འདི་གསུངས་སོ། ། ཞེས་སོ། ། གཉིས་པ་ནི། སྔགས་
ཀྱི་དོན་ཀུན་བཟླས་པ་ནི། ནས། རྡོ་རྗེ་གསུམ་གྱི་ཐུགས་འདྲར་འགྱུར། ། ཞེས་སོ། ། གཉིས་པ་མཆོད་པའི་
ཆོ་ག་ལ་གཉིས། དབང་བོ་རབ་ཀྱི་མཆོད་པ་དང་། དབང་པོ་ཐ་མའི་མཆོད་པའོ། །དང་པོ་ནི། སངས་རྒྱས་
རྣམས་ཀྱི་སྐུ་གསུང་ཐུགས། ནས། འདི་ནི་བྱང་ཆུབ་ཐོབ་པའོ། ། ཞེས་སོ། ། གཉིས་པ་ནི། ཡང་ན་དབྱེ་བ་
རྣམ་གསུམ་གྱིས། ནས། སངས་རྒྱས་རྣམས་ནི་ཀུན་གྱི་ཡིན། ། ཞེས་སོ། །གསུམ་པ་བཟླས་པའི་རབ་དབྱེ་
ལ་དྲུག སྐུ་གསུང་ཐུགས་ཀྱི་བཟླས་པ། རྡོར་བཟླས་ཀྱི་གཙོ་བོ་རིན་པོ་ཆེའི་བཟླས་པ། ཡན་ལག་གི་རླུང་ལ་
བརྟེན་པའི་ཐོགས་མེད་ཀྱི་བཟླས་པ། ཁྲོ་བོའི་བཟླས་པ། དུག་གསུམ་གྱི་བཟླས་པ། མ་ནིང་གི་བཟླས་
པའོ། ། དང་པོ་ནི། སྐུ་ཡི་རྡོ་རྗེ་རྫོགས་བྱང་ཆུབ། ནས། དེ་ནི་ཐུགས་ཀྱི་བཟླས་པར་བཤད། ཅེས་སོ། །
གཉིས་པ་ནི། དོན་གྱི་རྗེས་འགྲོ་བཟླས་པ་ནི། ནས། དེ་ནི་རིན་ཆེན་བཟླས་པར་བཤད། ཅེས་སོ། ། གསུམ་
པ་ནི། སངས་རྒྱས་ཞིང་རྣམ་ཐམས་ཅད་དུ། ནས། དེ་ནི་ཐོབ།ས་མེད་བཟླས་པར་བཤད། ཅེས་སོ། ། བཞི་
བ་ནི། ཁྲོ་བོའི་དམ་ཚིག་ཡེ་ཤེས་ཀྱིས། ནས། དེ་ནི་ཁྲོ་བོའི་བཟླས་པར་བཤད། ཅེས་སོ། ། ལྔ་བ་ནི།
འདོད་པའི་དོན་གྱིས་མྱོས་གྱུར་བ། ། དེ་ནི་ཞེ་སྡང་བཟླས་པར་བཤད། ། ཅེས་སོ། ། དྲུག་པ་ནི། དམ་ཚིག་
དེ་ཉིད་རྡོ་རྗེ་གསུམ། ། ནས། བཟླས་པ་མ་ནིང་ཞེས་བྱའོ། ། ཞེས་སོ། ། བཞི་བ་དུག་གསུམ་གྱི་དོན་སྒོམ་པ་
ལ་གཉིས། འདོད་ཆགས་ཀྱི་དོན་སྒོམ་པ་དང་། གཏི་མུག་དང་ཞེ་སྡང་གི་དོན་སྒོམ་པའོ། ། དང་པོ་ལ་གཉིས།
266



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
འདོད་ཡོན་ལ་ཆགས་པ་ལམ་དུ་བྱས་པས་ཐོབ་བྱའི་དོན་རྟོགས་པ་དང༌། ལམ་དེ་ཉིད་ལ་བརྟེན་ནས་བུད་མེད་
ཀྱིས་ཀྱང་ མཆོག་ འགྲུབ་པར་བསྟན་པའོ། ། དང༌ པོ་ནི། འདོད་ ཆགས་དེ་ཉིད་ དོན་ སྒོམ་ པོ། ། ནས།
འདོད་ཆགས་བྱང་ཆུབ་རྫོགས་པར་མཛད། །ཅེས་སོ། ། གཉིས་པ་ནི། རིག་པ་ཆེན་མོ་སྤྱན་ལ་སོགས། །
ནས། ཇི་ལྟར་འདོད་པ་བསྟེན་ན་འགྲུབ། ། ཅེས་སོ། ། གཉིས་པ་ནི། གཏི་མུག་དམ་ཚིག་ལས་བྱུང་བ། །
ནས། དེ་སྐད་ཅེས་བཀའ་སྩལ་ཏོ། ། ཞེས་སོ། ། གཉིས་པ་ལས་ཚོགས་ཀྱི་ཏིང་ངེ་འཛིན་ལ་གཉིས། མདོར་
བསྟན་དང་། རྒྱས་པར་བཤད་པའོ། ། དང་པོ་ལ་གཉིས། བསྐྱེད་རིམ་པའི་ལས་སྒྲུབ་པ་རྫོགས་རིམ་པའི་ལས་
སྒྲུབ་པོ། ། དང་པོ་ལ་གསུམ། རིགས་ལྔའི་ལས་རྒྱལ་མཆོག་དང་། དེའི་སྔོན་དུ་བྱ་བའི་དཀྱིལ་འཁོར་རྒྱལ་
མཆོག་དང་། དེའི་སྔོན་དུ་བྱ་བ་དང་པོའི་སྦྱོར་བ་སྒོམ་པའོ། ། དང་པོ་ནི། ཡེ་ཤེས་འཁོར་ལོ་ཅན་རྣམས་
ཀྱི༔ ། ནས། རལ་གྲིའི་སྔགས་དོན་བསྒོམ་པར་བྱ། ། ཞེས་སོ། ། གཉིས་པ་དཀྱིལ་འཁོར་རྒྱལ་མཆོག་ལ་
གཉིས། ། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི། དཀྱིལ་འཁོར་ཀུན་གྱི་ངོས་རྣམས་
སུ། ། ནས། སྤྲོས་ན་བྱང་ཆུབ་ཐོབ་པར་འགྱུར། ། ཞེས་སོ། ། གཉིས་པ་ནི། སྔགས་རྣམས་ཐམས་ཅད་སྤྲོ་
བ་ནི། ། ནས། རྡོ་རྗེ་ལྔ་རྣམས་བསྒོམ་པར་བྱ། ། ཞེས་སོ། ། གསུམ་པ་དང་པོ་སྦྱོར་བ་ནི། དབུས་སུ་
བདག་པོ་བསམས་ནས་ནི། ། ནས། རང་སྔགས་རྡོ་རྗེའི་གཟུགས་དག་གིས། ། ཞེས་སོ། ། གཉིས་པ་
རྫོགས་རིམ་གྱི་ལས་སྒྲུབ་པ་ནི། དཀྱིལ་འཁོར་རྣམ་ པ་བཞི་དག་ ཏུ། ། ནས། བྱ་བའི་རོལ་མོས་ མཚན་
པའོ། ། ཞེས་སོ། གཉིས་པ་ལས་ཚོགས་རྒྱས་པར་བཤདཔ་ལ་བདུན། དྲག་པོའི་ལས། རྣམ་པར་འཚེ་
བའི་བཞི་སྦྱོར་བ། སྒྲུབ་ཐབས་ཀྱི་ཡན་ལག་སྲུང་འཁོར། སྔར་བཤད་པའི་ཞི་བའི་ལས་ཀྱི་རྒྱས་བཤད། རྒྱུས་པ་
དང་དབང་གི་ལས་གཉིས་སྤེལ་བ། རིགས་གཉིས་ཀྱི་སྒོ་ནས་དབང་གི་ལས་སྒྲུབ་པ། གསང་ལས་ཀྱི་ལྷག་མ་
བསྟན་པའོ། ། དང་པོ་ལ་གཉིས། གསང་བའི་ལས་དང་། མནན་པའི་ལས་སྦྱོར་རོ། ། དང་པོ་ལ་གཉིས།
མཚམས་སྦྱར་ཏེ་གསང་ལས་བྱ་བའི་ཡུལ་དང་། གསང་བའི་ཆོ་ག་བསྟན་པའོ། ། དང་པོ་ནི། མ་དད་སྨྲ་བའི་
སེམས་ཅན་རྣམས། ། ནས། འཁོར་ལོ་རྡོ་རྗེས་དེ་སྐད་ཅེས་བཀའ་སྩལ་ཏོ། ། ཞེས་སོ། ། གཉིས་པ་གསོད་
པའི་ཆོ་ག་ལ་གཉིས། བསྐྱེད་རིམ་ པའི་གསད་ལས་དང་། རྫོགས་རིམ་པའི་གསད་ལས་སོ། ། དང་པོ་ལ་
གསུམ། གསད་ལས་ཀུན་གྱི་ཐུན་མོང་བ་སྔོན་དུ་ཁ་སྦྱར་དབྱེ་བའི་ཆོ་ག གསད་ཆོག་གི་བཀའི་འཁོར་ལོ།
བགེགས་བཟློག་པའི་བཀའི་འཁོར་ལོའོ། ། དང་པོ་ནི། ཁམས་གསུམ་གནས་པའི་སེམས་ཅན་རྣམས། །
ནས། དེ་ནས་ལས་རྣམས་བརྩམ་པར་བྱ། ། ཞེས་སོ། ། གཉིས་པ་གསད་ཆོག་གི་བཀའི་འཁོར་ལོ་བསྟན་པ་
267



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལ་བཞི། མི་བསྐྱོད་པའི་རྣམ་སྣང་ལ་སོགས་པའི་དང་། དེའི་འཁོར་རྣམས་ཀྱི་དང་། ལྷ་ཐམས་ཅད་ཀྱི་བཀའི་
འཁོར་ལོའོ། ། དང་པོ་ལ་ལྔ། དང་པོའི་སྦྱོར་བ་དང་། དཀྱིལ་འཁོར་རྒྱལ་མཆོག་དང་། ལས་དེ་འགྲུབ་པར་
ངེས་པའི་དུས་དང་། ལས་རྒྱལ་མཆོག་དང་ཏིང་ངེ་འཛིན་གྱི་མིང་ངོ༌། ། དང་པོ་ནི། ནམ་མཁའི་དབྱིངས་ཀྱི་
དབུས་གནས་པར། ། ནས། རྡོ་རྗེ་སེམས་དཔའ་རྣམ་པར་བསྒོམ། ཞེས་སོ། ། གཉིས་པ་ནི། དུས་གསུམ་
དམ་ཚིག་ལས་བྱུང་བ། ། ནས། གདུག་པ་ཆེན་པོ་གསོད་པར་བྱེད། ཅེས་སོ། ། གསུམ་པ་ནི། སངས་རྒྱས་
སྐུ་གསུམ་མཆོག་སྩོལ་བའོ། ། ནས། འཆི་བར་འདི་ནི་གདོན་མི་ཟ། ། ཞེས་སོ། ། བཞི་བ་ནི། འགྲེལ་བ་
ལས་སོ། ། ལྔ་བ་ནི། རྡོ་རྗེ་དམ་ཚིག་ཡེ་ཤེས་ཀྱི། ནས། ཏིང་ངེ་འཛིན་ཏོ། །ཞེས་སོ། ། གཉིས་པ་ལ་
གཉིས། དངོས་དང་། ཏིང་ངེ་འཛིན་གྱི་མིང་ངོ་། ། དང་པོ་ནི། ནམ་མཁའི་དབྱིངས་ཀྱི་དབུས་སུ་ནི། །
ནས། ཞིག་པར་འགྱུར་བར་གདོད་མི་འཚལ། ཞེས་སོ། ། གཉིས་པ་ནི། འཁོར་ལོའི་དམ་ཚིག་ནས་ཏིང་ངེ་
འཛིན་ཏོ། ། ཞེས་སོ། ། གསུམ་པ་ལ་གཉིས། དངོས་ཀྱི་དོན་དང་། ཏིང་ངེ་འཛིན་གྱི་མིང་ངོ། ། དང་པོ་
ནི། སངས་རྒྱས་དཀྱིལ་འཁོར་རྡོ་རྗེ་ཅན། ། ནས། ཁྲོས་པས་ཐམས་ཅད་གསོད་པར་བསྒོམ་ཞེས་སོ། །
གཉིས་པ་ནི། འདི་ནི་རྡོ་རྗེ་བཀའི་དཀྱིལ་འཁོར་ནམ། ཏིང་ངེ་འཛིན་ཏོ། ། ཞེས་སོ། ། བཞི་བ་ནི། སྐུ་
གསུང་ཐུགས་ཀྱི་རྡོ་རྗེ་འམ། ། ནས། བཀའི་འཁོར་ལོ་སྦྱར་བར་བྱ་ཞེས་སོ། ། གསུམ་པ་སྲུང་བའི་འཁོར་ལོ་
ནི། སྔགས་ཀུན་བསྲུང་ཕྱིར་ཡེ་ཤེས་མཆོག ། ནས། དེ་སྐད་ཅེས་བཀའ་སྩལ་ཏོ། ། ཞེས་སོ། ། གཉིས་པ་
རྫོགས་རིམ་པའི་གསད་ལས་ནི། ནམ་མཁའ་རྡོ་རྗེའི་དབུས་གནས་པར། ནས། རབ་ཏུ་སྣང་བར་བྱེད་པ་ཞེས་
བྱ་བའི་ཏིང་ངེ་འཛིན་ཏོ། །ཞེས་སོ། ། གཉིས་པ་མནན་པའི་ལས་སྦྱོར་ལ་གཉིས། སྣོད་མནན་པ་དང་།
བཅུད་མནན་པའི་ཆོ་གའོ། །དང་པོ་ལ་གཉིས། བསྐྱེད་རིམ་པའི་ཆོ་ག་དང་། རྫོགས་རིམ་པའི་ཆོ་གའོ། །
དང་པོ་ནི། རྣམ་པའི་མཆོག་རྣམས་ཀུན་ ལྡན་ པའི། ། ནས། ། ཆུ་ཡི་སྟེང་དུ་འབུག་པར་བྱ། ། ཞེས་
སོ། ། གཉིས་པ་ནི། རྐང་པ་མཉམ་བཞག་སྦྱོར་བ་ཡིས། ། ནས། ། ཏིང་ངེ་འཛིན་ཏོ། ། ཞེས་སོ། །
གཉིས་པ་བཅུད་གནོན་པ་ལ་གསུམ། དག་གནོན་པ་དང་། དཔུང་གནོན་པ་དང་། ཡིད་གནོན་པའོ། །
དང་པོ་ནི། དབང་ཆེན་དཀྱིལ་འཁོར་བསྒོམས་ནས་ནི། ། ནས། ། ཏིང་ངེ་འཛིན་ཏོ། ། ཞེས་སོ། །
གཉིས་པ་ནི། རྡོ་རྗེ་གསུམ་མཆོག་ཁྲོ་བོའི་ཚུལ། ། ནས། ། ཏིང་ངེ་འཛིན་ཏོ། ། ཞེས་སོ། ། གསུམ་པ་ནི།
དགྲ་བོ་སྐྲག་པའི་དམ་ཚིག་ནི། །ནས། ཏིང་ངེ་འཛིན་ཏོ་ཞེས་སོ། ། གཉིས་པ་རྣམ་པར་འཚེ་བ་ཞི་བའི་སྦྱོར་
བ་ལ་གཉིས། དངོས་ཀྱི་དོན་དང་། དེའི་ཕན་ཡོན་ཏིང་ངེ་འཛིན་གྱི་མིང་དང་བཅས་པའོ། ། དང་པོ་ནི།
268



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
གྲོང་ངམ་ཡང་ན་གྲོང་ཁྱེར་རམ། ། ནས། ། དབང་བསྐུར་བ་ནི་ཡང་དག་བྱ་ཞེས་སོ། ། གཉིས་པ་ནི། རྡོ་
རྗེའི་བསམ་གཏན་འདི་ཡིས་ནི། ། ནས། ཏིང་ངེ་འཛིན་ཏོ། ། ཞེས་སོ། ། གསུམ་པ་ནི། བསམ་གཏན་
ལས་བྱུང་དམ་བཅས་པས། ། ནས། ཏིང་ངེ་འཛིན་ཏོ་ཞེས་སོ། ། བཞི་བ་ལ་གཉིས། དངོས་ཀྱི་དོན་དང་།
དེའི་ཕན་ཡོན་ཏིང་ངེ་འཛིན་གྱི་མིང་དང་བཅས་པའོ། ། དང་པོ་ནི། ཞི་བའི་དཀྱིལ་འཁོར་དམ་པ་ནི། །
ནས། དེ་ལ་དབང་བསྐུར་རབ་ཏུ་སྩོལ་ཞེས་སོ། ། གཉིས་པ་ནི། ནད་པ་རྡོ་རྗེ་དམ་ཚིག་གིས། ། ནས།
ཏིང་ངེ་འཛིན་ཏོ་ཞེས་སོ། ། ལྔ་བ་ལ་གཉིས། དངོས་ཀྱི་དོན་དང་། དེའི་ཕན་ཡོན་ཏིང་ངེ་འཛིན་གྱི་མིང་དང་
བཅས་པའོ། ། དང་པོ་ནི། ཟླ་བའི་དཀྱིལ་འཁོར་དབུས་སུ་ནི། ། ནས། དབང་བསྐུར་བ་ནི་ཡང་དག་བྱ་
ཞེས་སོ། ། གཉིས་པ་ནི། རྡོ་རྗེ་བསམ་གཏན་འདི་ཡིས་ནི། ། ནས། ཏིང་ངེ་འཛིན་ཏོ་ཞེས་སོ། ། དྲུག་པ་
ལ་གཉིས། དངོས་ཀྱི་དོན་དང་། དེའི་ཕན་ཡོན་ཏིང་ངེ་འཛིན་གྱི་མིང་དང་བཅས་པའོ། ། དང་པོ་ནི། ནམ་
མཁའི་དབྱིངས་ཀྱི་དབུས་སུ་ནི། ། ནས། དེ་ནི་གཟི་བརྗིད་དབབ་པར་བྱ། ། ཞེས་སོ། ། གཉིས་པ་ནི། དེ་
ནི་དེ་མ་ཐག་ཏུ་ཡང་། ། ནས། ཏིང་ངེ་འཛིན་ཏོ་ཞེས་སོ། ། བདུན་པ་ནི། ནམ་མཁའ་རྡོ་རྗེ་སྲིན་པོ་ནི། །
ནས། སྤྲིན་བཀོད་པ་ཞེས་བྱ་བའི་ཏིང་ངེ་འཛིན་ཏོ་ཞེས་སོ། ། གསུམ་པ་དེ་དང་འབྲེལ་བའི་ཏིང་ངེ་འཛིན་ལ་
གསུམ། སྔགས་ཀྱི་སྐུ་བསྐྱེད་པ། ཡེ་ཤེས་ཀྱི་སྐུ་བསྐྱེད་པ། དེ་གཉིས་ཉེ་བར་བསྡུ་བའོ། ། དང་པོ་ལ་བཞི།
རིགས་ལྔའི་དང༌། ཡུམ་བཞིའི་དང་ ཁྲོ་བོ་བཅུའི་སྐུ་མདོག་དང་ཕྱག་མཚན་སོགས་བཤད་པ་དང་། ལྷ་
རྣམས་ཀྱི་ཏིང་ངེ་འཛིན་གྱི་སྒོ་གཞན་མང་བོར་བསྟན་པའོ། ། དང་པོ་ནི། རྣམ་པར་སྣང་མཛད་ཞལ་གསུམ་
པ། ། ནས། ། བཟང་པོ་སྣ་ཚོགས་བསྣམས་པར་བསྒོམ། ། ཞེས་སོ། ། གཉིས་པ་ནི། སེམས་ཅན་ཀུན་ལ་
ཕན་བཞེད་པ། ། ནས། བསྒོམས་ན་ཡེ་ཤེས་ཐོབ་པར་འགྱུར། ། ཞེས་སོ། ། གསུམ་པ་ནི། ཁྲོ་བོ་ཆེན་པོ་
གཤིན་རྗེ་བཤེད། ། ནས། གཟི་བརྗིད་ཕུང་བོ་གཙུག་ཏོར་རྒྱལ། ། ཞེས་སོ། ། བཞི་བ་ནི། གང་གཞན་
སྔགས་ཀྱི་འཁོར་ལོ་ཅན། ། ནས། ནམ་མཁའི་སྟེང་དུ་ཤིན་ཏུ་འཕགས། ། ཞེས་སོ། ། གཉིས་པ་ཡེ་ཤེས་ཀྱི་
སྐུ་ལ་གསུམ། ཟུང་འཇུག་ལོངས་སྐུ་ནམ་མཁས་རིགས་ལྔའི་སྤྲུལ་སྐྱེད་པ་དང་། ཡུམ་བཞིའི་སྤྲུལ་སྐུ་སྐྱེད་པ་དང་།
ཁྲོ་བོ་བཅུའི་སྤྲུལ་སྐུ་སྐྱེད་པའོ། ། དང་པོ་ནི། ནམ་མཁའི་དབྱིངས་ཀྱི་དབུས་གནས་པར། ། ནས། དམ་
ཚིག་འབྱུང་བ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། ། ཞེས་སོ། ། གཉིས་པ་ནི། ཟླ་བའི་དཀྱིལ་འཁོར་དམ་པ་
ནི། ནས། སྒྲོལ་མ་མཆོག་དང་ལྡན་པ་ཞེས་བྱ་བའི་ཏིང་ངེ་འཛིན་ཏོ། ། ཞེས་པའི་བར་རོ། ། གསུམ་པ་ནི།
ཉི་མའི་དཀྱིལ་འཁོར་དམ་པ་ནི། ། ནས། རྡོ་རྗེའི་དམ་ཚིག་སུམྦུ་རབ་ཏུ་འབྱུང་བ་ཞེས་བྱ་བའི་ཏིང་ངེ་འཛིན་
269



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཏོ། ། ཞེས་སོ། ། གསུམ་པ་དེའི་གཉིས་ཉེ་བར་སྡུད་པ་ནི། འགོག་པའི་ཁྲོ་བོ་འཁོར་ལོ་ནི། ། ནས། རྡོ་
རྗེའི་དཀྱིལ་འཁོར་འགྲུབ་པར་འགྱུར། ། ཞེས་སོ། ། གཉིས་པ་ནི། དེ་བཞིན་གཤེགས་པ་ཐམས་ཅད་ཀྱི་ཞེས་
པ་ནས། ལེའུ་སྟེ་བཅུ་གསུམ་པའོ་ཞེས་པའི་བར་རོ། །
༈བཅུ་བཞི་བ་རྣམ་པར་འཕྲུལ་བའི་རྒྱལ་བོའི་ལེའུས་བཤད་ཚུལ་གཉིས། ལེའུའི་གཞུང་དང་། ལེའུའི་
མཚན་དོན་ནོ། ། དང་པོ་ལ་གཉིས། ལས་ཚོགས་བཤད་པ་དང་
། དེ་ལྟར་གསུངས་པ་ལ་དགྱེས་ནས། ཆེད་
བརྗོད་མཛད་པའོ། ། དང་པོ་ལ་གསུམ། སྔགས་དང་ནང་ལ་གཞོལ་བའི་ལས་ཚོགས་དང་། སྔགས་ལ་གཞོལ་
བའི་ཆོ་གའི་ཁྱད་པར་དང་
། ཕུར་བུས་གདབ་པའི་ལས་ཚོགས་སོ། ། དང་པོ་ལ་ལྔ། སྔགས་ལ་གཞོལ་བས་
ལས་སྒྲུབ་ཚུལ། ནང་ལ་གཞོལ་བས་ལས་སྒྲུབ་ཚུལ། དེ་གཉིས་ཀྱི་དོན་བསྡུ་བ། ལྷ་མོ་གཉིས་ལ་བརྟེན་པའི་
དགུག་པའི་ལས། སྔགས་ལ་གཞོལ་བས་དངོས་གྲུབ་མྱུར་དུ་འགྲུབ་པའི་བཟླས་པ་བསྟན་པའོ། ། དང་པོ་ལ་
གཉིས། ཡུམ་བཞིའི་ཕྲེང་སྔགས་ལ་བརྟེན་ནས་ལས་སྒྲུབ་བྱེད་ཚུལ་དང་
། ཁྲོ་བོ་རྣམས་ཀྱི་ཕྲེང་སྔགས་ལ་བརྟེན་
ནས་ལས་སྒྲུབ་པའོ། ། དང་པོ་ལ་བཞི། སྤྱན་མ་ལ་བརྟེན་ནས་ཞི་བ། མཱ་མ་ཀི་ལ་བརྟེན་ནས་བགེགས་བསལ་
བ། གོས་དཀར་མོ་ལ་བརྟེན་ནས་རྒྱས་པ། སྒྲོལ་མ་ལ་བརྟེན་ནས་དབང་གི་ལས་སྒྲུབ་པའོ། ། དང་པོ་ནི། དེ་
ནས་བཅོམ་ལྡན་འདས་དེ་བཞིན་གཤེགས་པ། ཞེས་པ་ནས། ཤི་བ་སོས་པར་བྱེད་པར་གསུངས། ཞེས་པའི་
བར་རོ། ། གཉིས་པ་ནི། དེ་ནས་བཅོམ་ལྡན་འདས་ནས། རྟག་ཏུ་སྟོབས་ནི་བྱེད་པར་བཤད། ། ཅེས་
སོ། ། གསུམ་པ་ནི། དེ་ནས་བཅོམ་ལྡན་འདས་ནས་ བཟླས་པ་ཙམ་གྱིས་བྱེད་པར་འགྱུར། ། ཞེས་སོ། །
བཞི་བ་ནི། དེ་ནས་བཅོམ་ལྡན་འདས། ནས་ཞེས་བཅོམ་ལྡན་འདས་ཀྱིས་ གསུངས་སོ། ། གཉིས་པ་ལ་
དགུ ། གཤིན་རྗེ་གཤེད་ཀྱི་སྒོ་ནས་རིགས་མཐོན་པོའི་བུད་མེད་སོགས་དགུག་པ། བདུད་རྩི་འཁྱིལ་བའི་སྒོ་
ནས་བསྐྲད་པ། གཞན་གྱིས་མི་ཐུབ་པའི་སྒོ་ནས་གདོན་གྱིས་ཟིན་པ་དགྲོལ་བ། རྟ་མགྲིན་གྱི་སྒོ་ནས་དུག་བསལ་
བ། དབྱུག་སྔོན་ཅན་གྱི་སྒོ་ནས་བསད་པ། སྟོབས་པོ་ཆེའི་སྒོ་ནས་ཆར་དབབ་པ། འདོད་རྒྱལ་ཀྱི་སྒོ་ནས་རྒྱལ་
བོ་སོགས་དགུག་པ། མི་གཡོ་བའི་སྒོ་ནས་ལྷ་ཆེན་པོ་སོགས་དགུག་པ། གནོད་མཛེས་ཀྱི་སྒོ་ནས་བུ་མོ་སོགས་
དགུག་པའོ། ། དང་པོ་ནི། དེ་ནས་བཅོམ་ལྡན་འདས་ནས། ཐུགས་རྡོ་རྗེ་དེ་སྐད་ཅེས་གསུངས་སོ། ། ཞེས་
སོ། །གཉིས་པ་ནི། དེ་ནས་བཅོམ་ལྡན་འདས་ནས། ཚུལ་བཞིན་བྱས་ན་སྐྱོད་པར་འགྱུར། ། ཞེས་སོ། །
གསུམ་པ་ནི། དེ་ནས་བཅོམ་ལྡན་འདས་ནས། ལས་རྣམས་མཆོག་བཞིན་དུ་བྱ་ཞེས་སོ། ། བཞི་བ་ནི། དེ་
ནས་བཅོམ་ལྡན་འདས་ནས། དུག་རྣམས་ཐམས་ཅད་མེད་པར་བྱེད་པ་ཞེས་སོ། ། ལྔ་བ་ནི། དེ་ནས་བཅོམ་
270



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
ལྡན་འདས་ནས། གདུག་པ་ཐམས་ཅད་གསོད་པར་འགྱུར། །ཞེས་སོ། ། དྲུག་པ་ནི། དེ་ནས་བཅོམ་ལྡན་
འདས་ནས། ཆུ་ཡི་དཀྱིལ་འཁོར་འབེབས་པར་བྱེད། །ཅེས་སོ། ། བདུན་པ་ནི། དེ་ནས་བཅོམ་ལྡན་
འདས་ནས། སྔགས་རྣམས་ཐམས་ཅད་དགུག་པའི་མཆོག ། ཅེས་སོ། ། བརྒྱད་པ་ནི། དེ་ནས་བཅོམ་ལྡན་
འདས་ནས། ཁ་སྦྱར་ལུས་སུ་འགུགས་པར་འགྱུར། ། ཞེས་སོ། ། དགུ་བ་ནི། དེ་ནས་བཅོམ་ལྡན་འདས་
ནས། བུ་མོ་རྣམས་ནི་དགུགས་པའི་མཆོག །ཅེས་སོ། ། གཉིས་པ་ནང་ལ་གཞོལ་བའི་ལས་སྒྲུབ་ཚུལ་ལ་
གཉིས། སྐུ་གསུང་ཐུགས་དགུག་པ་དང༌། རང་གི་མཚན་མས་དགུག་པའོ། ། དང་པོ་ནི། དེ་ནས་བཅོམ་
ལྡན་འདས་ནས། སྔགས་རྣམས་ཐམས་ཅད་དགུག་པའི་མཆོག ཞེས་སོ། ། གཉིས་པ་ལ་ལྔ། མིའི་བུ་མོ་
དགུག་པ། ལྷའི་བུ་མོ་དགུག་པ། ལྷ་མ་ཡིན་གྱི་བུ་མོ་དགུག་པ། ཚངས་པ་ལ་སོགས་པའི་ལྷ་དགུག་པ། གནོད་
སྦྱིན་མོ་དགུག་པའོ། ། དང་པོ་ནི། ཐམས་ ཅད་རྡོ་རྗེ་དངོས་ཞི་བ་ནས། ངེས་པར་རྟག་ཏུ་འགུགས་པར་
འགྱུར། ། ཅེས་སོ། ༑ གཉིས་པ་ནི། ཟླ་བའི་དཀྱིལ་འཁོར་དག་ལ་ནི། ། ནས། ནམ་མཁའི་བུ་མོ་དགུག་
པའི་མཆོག ། ཅེས་སོ། །གསུམ་པ་ནི། ཁྲོ་བོ་རྡོ་རྗེ་དམ་ཚིག་ནི། ། ནས། ལྷ་མིན་བུ་མོ་འཀུགས་པའི་
གནས། ། ཞེས་སོ། ། བཞི་བ་ནི། བཙག་གམ་རྡོ་རྒྱུས་དག་ཀྱང་རུང་། ། ནས། འཇིགས་ཤིང་སྐྲག་ནས་
འོང་བར་འགྱུར། ། ཞེས་སོ། ། ལྔ་བ་ནི། རྣམ་པའི་མཆོག་རྣམས་ཀུན་ལྡན་པའི། ། ནས། བསྒོམས་ནས་
གནོད་སྦྱིན་མོ་དག་སྤྱད། ། ཅེས་སོ། གསུམ་པ་དེ་གཉིས་ཀྱི་དོན་བསྡུ་བ་ནི། ཀུན་གྱི་ཕྱག་རྒྱུའི་ཁྱད་པར་
དང་། ། ནས། རྒྱལ་བོ་མཆོག་ཏུ་རྟག་པའོ། །ཞེས་སོ། ། བཞི་བ་ལྷ་མོ་གཉིས་ལ་བརྟེན་ནས་དགུག་པའི་
ལས་ལ་གཉིས། རལ་གཅིག་མའི་སྒོ་ནས་ཀླུའི་བུ་མོ་དགུག་པ། ཁྲོ་གཉེར་ཅན་གྱི་སྒོ་ནས་རིག་འཛིན་གྱི་བུ་མོ་
དགུག་པའོ། ། དང་པོ་ནི། དེ་ནས་བཅོམ་ལྡན་འདས་བཀུག་ནས་ཉེ་བར་སྤྱད་པར་བྱ་ཞེས་སོ། ། གཉིས་པ་
ནི། དེ་ནས་བཅོམ་ལྡན་འདས་ནས། དམ་ཚིག་ལ་སོགས་པ་ཡིས་དགུག་ཞེས་སོ། ། ལྔ་བོ་སྔགས་ལ་གཞོལ་
བས་ལས་མྱུར་དུ་འགྲུབ་པའི་བཟླས་པ་བསྟན་པ་ནི། འགོག་པའི་རྡོ་རྗེ་རྒྱལ་བོ་ནི། ། ནས། ཀུན་ནས་དེ་མ་
ཐག་ཏུ་འགུགས། ། ཞེས་སོ། ། གཉིས་པ་སྔགས་ལ་གཞོལ་བའི་ཆོ་གའི་ཁྱད་པར་ལ་ལྔ། སྔོན་དུ་བསྙེན་པའི་
ཆོ་ག མངོན་སྦྱོང་བྱ་བའི་ཚུལ། གསང་བའི་ཆོ་ག དྲག་ལས་བྱ་བའི་གནས། གསང་བསྐྲད་ཀྱི་ཆོ་ག་གཞན་
གསུམ་བསྟན་པའོ། །དང་པོ་ནི། ཡང་ན་ཁྲོ་བོ་ཐམས་ཅད་ཀྱི། ། ནས། ལས་རྣམས་ཐམས་ཅད་བྱེད་པར་
བཤད། །ཅེས་སོ། ། གཉིས་པ་ནི། རྡོ་རྗེ་སློབ་དཔོན་སྨོད་པ་དང་། ། ནས།རྡོ་རྗེ་འཆང་ཆེན་པོས་གསུངས་
སོའི་བར་རོ། ། གསུམ་པ་ནི། ཡང་གསུངས་པ་ནས། ནམ་མཁའི་དབྱིངས་ཀྱང་འཇིག་པར་འགྱུར། ། ཞེས་
271



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སོ། ། བཞི་བ་ནི། མ་མོའི་གནས་སམ་དུར་ཁྲོད་དམ། ། ནས། མངོན་པར་སྤྱོད་པ་བརྩམ་པར་བྱ། ། ཞེས་
སོ། ། ལྔ་བ་ནི། མི་རུས་ལས་བྱས་ཕུར་བུ་ནི། ། ནས། དེ་སྐད་ཅེས་བཀའ་སྩལ་ཏོ། ། ཞེས་སོ། ། གསུམ་
པ་ཕུར་བུས་གདབ་པའི་ལས་ཚོགས་ལ་གཉིས། ཐུན་མོང་གི་ཕུར་བུས་གདབ་པ་དང་། ཐུན་མོང་མ་ཡིན་པའི་
ཕུར་བུས་གདབ་པའོ། ། དང་པོ་ལ་གསུམ། སྡུད་པ་བོའི་ཚིག་གིས་མཚམས་སྦྱར་ནས་ཕུར་བུའི་སྔགས་ཐུན་
མོང་དུ་བསྟན་པ་དང་། རྫས་ཀྱི་ཕུར་གདབ་དང་། བསམ་གཏན་གྱི་ཕུར་གདབ་པོ། ། དང་པོ་ནི། དེ་ནས་
བཅོམ་ལྡན་འདས་ནས་ནམ་མཁའི་རྡོ་རྗེ་ཐུགས་དྲན་འགྱུར། ། ཞེས་སོ། ། གཉིས་པ་ནི། མི་རུས་ལས་བྱས་
ཕུར་བུའམ། ། ནས། རྡོ་རྗེ་སྐུ་གསུམ་འཇིག་པར་བྱེད། །ཅེས་སོ། ། གསུམ་པ་ལ་གཉིས། ཏིང་ངེ་འཛིན་
ལ་བརྟེན་ནས་ཕུར་བུས་གདབ་པ་དང་། ཕུར་བུའི་དབྱིབས་ཕན་ཡོན་དང་བཅས་པའོ། ། དང་པོ་ནི། འོད་
འཕྲོའཁྲུག་ཅིང་མདངས་བཟང་བའི། ། ནས། བསམས་ན་རྡོ་རྗེ་གསུམ་ཡང་གནོན། ། ཞེས་སོ། ། གཉིས་
པ་ནི། རྡོ་རྗེ་བདུད་རྩི་འཁྱིལ་བ་ཡིས། ། ནས། ཕུར་བུས་བཏབ་ན་མྱུར་དུ་འཆི། ། ཞེས་སོ། གཉིས་པ་
ཐུན་མོང་མ་ཡིན་པའི་ཕུར་གདབ་ལ་གཉིས། བསྐྱེད་རིམ་པའི་ཕུར་གདབ་དང་། རྫོགས་རིམ་པའི་ཕུར་གདབ་
པོ། ། དང་པོ་ལ་གསུམ། བསྒྲུབ་བྱའི་ལུས་ལ་ཕུར་བུས་གདབ་པ། ངག་གི་གནས་ལ་ཕུར་བུས་གདབ་པ།
ཡིད་གྱི་གནས་ལ་ཕུར་བུས་གདབ་པའོ། ། དང་པོ་ནི། དེ་ནས་བཅོམ་ལྡན་ནས། ཡང་ན་འཆི་བའི་གནས་སུ་
འགྱུར་ཞེས་སོ། ། གཉིས་པ་ནི། དེ་ནས་བཅོམ་ལྡན་ནས། འཆི་བའི་གནས་སུ་འགྱུར་ཞེས་སོ། །གསུམ་པ་
ནི་དེ་ནས་བཅོམ་ལྡན་ནས། དེ་སྐད་ཅེས་བཀའ་སྩལ་ཏོ། ། ཞེས་སོ། ། གཉིས་པ་རྫོགས་རིམ་པའི་ཕུར་
གདབ་ནི། རྡོ་རྗེ་དང་པདྨ་གཉིས་མཉམ་པར་སྦྱོར་བའི་ཕུར་གདབ་ཞིག་སྟེ་མཐའ་དཔྱོད་དུའོ། ། གསུམ་པ་
དགྱེས་ནས་ཆེད་བརྗོད་མཛད་པ་ནི། དེ་ནས་སངས་རྒྱས་སྐུ་གསུམ་མཆོག ། ནས། སྔགས་ཀྱི་དེ་ཉིད་དོན་
བསྡུས་པའོ། ། ཞེས་ པའི་ བར་ རོ། ། གཉིས་ པ་ལེའུའི་ མཚན་ དོན་ ནི། དེ་ བཞིན་ གཤེགས་ པ་ ཐམས་
ཅད། ། ནས་ལེའུ་སྟེ་བཅུ་བཞི་བའོ། །ཞེས་པའི་བར་རོ། ། །
༈བཅོ་ལྔ་བ་དམ་ཚིག་འབྱུང་བའི་ལེའུས་བཤད་ཚུལ་ལ་གཉིས། ། ལེའུའི་གཞུང་དང་། ལེའུའི་མཚན་
ནོ། ། དང་པོ་ལ་དྲུག རྣལ་འབྱོར་གྱི་སྤྱོད་པ། དངོས་གྲུབ་སྒྲུབ་པའི་ལས་ཚོགས། རིགས་ཀྱི་དབྱེ་བས་ལྷ་ལ་
དབང་བསྐུར་བ། སྣོད་ལ་ཡེ་ཤེས་དམ་པ་བའི་ཆོ་ག དངོས་གྲུབ་ཀྱི་ཆོ་གར་གཏོགས་པའི་ལས་སྣ་ཚོགས། སྒྱུ་
མ་ལྟ་བུའི་ཏིང་ངེ་འཛིན་བསྟན་པའོ། ། དང་པོ་ལ་གཉིས། བསྐྱེད་རིམ་ པའི་སྤྲོས་མེད་ཀྱི་སྤྱོད་པ་དང་།
རྫོགས་རིམ་པའི་སྤྱོད་པས་མཆོག་སྒྲུབ་ཚུལ་ལོ། །དང་པོ་ལ་དྲུག སྡུད་པ་བོའི་ཚིག་གིས་སྟོན་པའི་གསུང་ལ་
272



g1 ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
འཇུག་པ། མི་བསྐྱོད་པའི་རྣལ་འབྱོར་བའི་སྤྱོད་པ། རིགས་ལྔའི་དཀྱིལ་འཁོར་བསྒོམ་པའི་རྣལ་འབྱོར་བས་
གསང་མཆོད་བྱ་བ་ཐུན་མོང་དུ་བསྟན་པ། རྣམ་སྣང་གི་རིས་ཀྱི་སྤྱོད་པ་དང་མི་བསྐྱོད་པའི་ཆོ་ག་ལྷག་མ་བཤད་པ།
རིགས་གཞན་གསུམ་གྱི་རྣལ་འབྱོར་བའི་སྤྱོད་པ་ཕན་ཡོན་དང་བཅས་པ། སྣང་མཐའི་རྣལ་འབྱོར་བའི་ཁྱད་པར་
གྱི་སྤྱོད་པ་ཕན་ཡོན་དང་བཅས་པའོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ཞེས་པ་ནས། རྡོ་རྗེ་
གསུང་ནི་བཀའ་སྩལ་བ། ། ཞེས་པའི་བར་རོ། ། གཉིས་པ་མི་བསྐྱོད་པའི་རྣལ་འབྱོར་བའི་སྤྱོད་པ་ལ་བཞི།
རང་རིགས་ཀྱི་ཕྱག་རྒྱུ་མ་སྒྲུབ་པ། གནས་སྦྱངས་ཏེ་དཀྱིལ་འཁོར་བྲི་བ། བྲིས་པའི་དཀྱིལ་འཁོར་སྒྲུབ་པ། དེའི་
དབུས་སུ་མཚན་ལྡན་གྱི་ཕྱག་རྒྱས་འདོད་དོན་རྫོགས་པར་བྱེད་པའོ། ། དང་པོ་ནི། སྨེ་ཤ་ཅན་གྱི་བདག་ཉིད་
ཆེ། ། ནས། རྟག་ཏུ་བསྒྲུབ། ། ཅེས་སོ། ། གཉིས་པ་ནི། བཤང་གཅི་དམ་ཚིག་ལ་སོགས་པ་ནས་གྲུ་བཞི་
ལྷམ་པར་བྱ། ། ཞེས་སོ། ། གསུམ་པ་ནི། རྡོ་རྗེའི་དཀྱིལ་འཁོར་བསྒོམས་པ་ཡིས། ། ཞེས་སོ། ། བཞི་བ་
ནི། མཚན་ཉིད་ཐམས་ཅད་ཡོངས་སུ་དག ། ནས། རྣམ་པར་བསྒོམ། །ཞེས་སོ། ། གསུམ་པ་རིགས་ལྔའི་
དཀྱིལ་འཁོར་བསྒོམས་པའི་རྣལ་འབྱོར་བས་གསང་མཆོད་བྱ་བ་ནི། དཀྱིལ་འཁོར་ལྔ་ཡི་འཁོར་ལོ་ཡིས། །
ནས། ཉམས་དགའ་བསྒོམ། །ཞེས་སོ། ། བཞི་བ་ནི། སྐུ་གསུང་ཐུགས་ཀྱི་རྡོ་རྗེ་ཅན། ། ནས། རྡོ་རྗེ་
སེམས་དཔའི་སྦྱོར་བ་ཡིས། ། ཞེས་དང་། ཡང་། བཙོ་ཀླག་མ།ཁན་ནི། ནས། བཙམ་པར་བྱ། ། ཞེས་
སོ། ། ལྔ་བ་ནི། འདི་ནི་སྔགས་རྣམས་ཐམས་ཅད་ཀྱི། ། ནས། འདོད་དང་ཐར་བ་རབ་སྒྲུབ་པ། ། ཞེས་
སོ། ། དྲུག་པ་ནི། རྡོ་རྗེ་ཆོས་ནི་རྣམ་བསྒོམས་པས། ། ནས། མངའ་བདག་དམ་པ་ཀུན་གྱི་མཆོག ། ཅེས་
སོ། ། གཉིས་པ་རྫོགས་རིམ་པའི་སྤྱོད་པས་མཆོག་སྒྲུབ་ཚུལ་ལ་བཞི། ཕྱག་རྒྱུ་རིགས་བཞི་གང་རུང་ལ་བརྟེན་
ནས་རྡོ་རྗེ་འཆང་སྒྲུབ་པའི་སྤྱོད་པ་བྱ་བ། སྤྱོད་པའི་མཐར་བྱང་ཆུབ་པ་གཉིས་མངོན་དུ་བྱ་བ། དེ་ལ་བརྟེན་
ནས་ཟུང་འཇུག་གི་མཚན་ཉིད་བསྟན་པ་དངོས་གྲུབ་དེ་འདོད་པས་སོར་སྡུད་དང་བསམ་གཏན་ལ་བསླབ་ན་
འདོད་པའི་དོན་འགྲུབ་པར་བསྟན་པའོ། ། དང་པོ་ནི། བྲམ་ཟེ་རྒྱལ་རིགས་རྗེའུ་ཡི་རིགས། ། ནས། འདི་
ནི་གསང་བ་ཐོབ་བྱེད་པའོ། ། ཞེས་སོ། ། གཉིས་པ་ནི། རྡོ་རྗེ་ཉི་མ་ནུབ་ནས་ནི། ། ནས། འགྲུབ་པར་
འགྱུར། །ཞེས་སོ། ། གསུམ་པ་ནི། རྒྱན་རྣམས་ཐམས་ཅད་ཡོངས་སུ་རྫོགས། ། ནས། ། དམ་ཚིག་ཤིན་
ཏུ་འདའ་དཀའ་བའོ། ། ཞེས་སོ། ། བཞི་བ་ནི། རྡོ་རྗེ་ཅན་གྱི་གྲུབ་འདོད་ན། ། ནས། དེ་སྐད་ཅེས་
བཀའ་སྩལ་ཏོ། ། གཉིས་པ་དངོས་གྲུབ་སྒྲུབ་པའི་ལས་ཚོགས་ལ་གཉིས། ཆོ་ག་དངོས་དང་། དེ་ལ་ཆེད་
བརྗོད་མཛད་པའོ། ། དང་པོ་ལ་བཞི། ཁྲོ་བོ་བཞིའི་སྒོ་ནས་ལས་སྒྲུབ་པ་དང་། རྫོགས་རིམ་པའི་སྤྱོད་པ་
273



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསལ་བར་བསྟན་པ། རིལ་བུའི་སྒྲུབ་པ་བཅུ་བསྟན་པ། རྫོགས་རིམ་པའི་ལས་ཚོགས་བསྟན་པའོ། ། དང་པོ་
ལ་གཉིས། ནི་ཊཱིའི་ལས་སྦྱོར་དང་ཕཊ་ཀྱི་ལས་སྦྱོར་རོ། ། དང་པོ་ལ་གཉིས། ཏིང་ངེ་འཛིན་ལ་སྙོམས་པར་
ཞུགས་ནས་སྔགས་གསུངས་པ་ཐུན་མོང་དུ་བསྟན་པ་དང་
། དེའི་ལས་སྦྱོར་སོ་སོར་བསྟན་པའོ། ། དང་པོ་ནི།
དེ་ནས་བཅོམ་ལྡན་འདས་ནས། ཧཱུྃ་ཧཱུྃ་ཕཊ་ཕཊ་སྭཱཧཱ་ཞེས་སོ། །གཉིས་པ་ལ་བཞི། དགུག་ཅིང་གནོན་པའི་
ལས་སྦྱོར་དང་། ལས་དེའི་ནུས་པ་བསྟན་པ། ནོར་འགུགས་པ། གསང་བའི་ཆོ་གའོ། ། དང་པོ་ནི། དུག་ནི་
ཁྲག་དང་ཀུན་ཏུ་སྦྱར། ། ནས། དེ་ཡིས་རྟག་ཏུ་གནོན་པར་འགྱུར། ། ཞེས་སོ། གཉིས་པ་ནི། སངས་
རྒྱས་སམ་ནི་ཆོས་འཛིན་པའམ། ། ནས། དེ་ཡི་ཚེ་ནི་དེར་ཟད་འགྱུར། ། ཞེས་སོ། །གསུམ་པ་ནི། བཅུ་
བཞིའམ་ཡང་ན་ཚེས་བརྒྱད་པོ། ། ནས། དེ་ནི་རྟག་བྱ་སྟེར་བར་འགྱུར། ། ཞེས་སོ། ། བཞི་བ་ནི། སྔབ།ས་
ཤེས་པ་ཡིས་གང་རུང་བའི། ། ནས། འཆི་བར་འགྱུར་བར་གདོན་མི་ཟ། ། ཞེས་སོ། ། གཉིས་པ་ཕཊ་ཀྱི་
ལས་སྦྱོར་ལ་དྲུག ཐོ་བ་དང་རྡོ་རྗེ་གསང་བའི་ཆོ་ག དེ་རྣམས་ནང་ལ་གཞོལ་བས་བྱེད་ཚུལ། སྟ་རེས་གསད་
པ། སྣ་ཚོགས་རྡོ་རྗེས་ཆེར་ གཅད་པ། རྟ་མགྲིན་གྱིས་ བགེགས་བཟློག་པ། དེ་རྣམས་ ཀྱི་སྔགས་བསྟན་
པའོ། ། དང་པོ་ནི། ཐོ་བ་བསམ་གཏན་སྦྱོར་བ་ཡིས། ། ནས། རབ་ཏུ་བསྒོམ། ། ཞེས་སོ། ། གཉིས་པ་
ནི། ཕྱག་ན་རྡོ་རྗེ་ནས། འཇིག་པར་བྱེད། ། ཞེས་སོ། །གསུམ་པ་ནི། རྡོ་རྒྱུས་སོལ་བ་ལ་སོགས་པས། །
ནས། ཤི་བར་འགྱུར་བ་གདོན་མི་ཟ། ། ཞེས སོ། ། བཞི་བ་ནི། ལས་ཀྱི་རྡོ་ རྗེ་མེ་འབར་བ། ། ནས།
མནན་པའི་མཆོག་ཡིན་ནོ། ། ཞེས་སོ། ། ལྔ་བ་ནི། དཀྱིལ་འཁོར་དག་ནི་འདྲི་བ་ན། ། ནས། འཆི་བར་
འགྱུར་བ་གདོན་མི་ཟ། །ཞེས་སོ། ། དྲུག་པ་ནི། དེ་ལ་འདི་ནི་སྔགས་ ཐམས་ ཅད་ཀྱི་གསང་བའི་སྙིང་
པོའོ། ། ཕཊ་ཞེས་སོ། ། གཉིས་པ་རྫོགས་རིམ་པའི་སྤྱོད་པ་བསྟན་པ་ལ་གསུམ། སྤྲོས་མེད་འབྲིང་གི་སྤྱོད་པ་
དང་། སྤྲོས་མེད་བསྡུས་པའི་སྤྱོད་པ་དང་། ཐུན་མོང་གི་ཁ་ཟས་བསྟན་པའོ། ། དང་པོ་ལ་གཉིས། དངོས་ཀྱི་
དོན་དང་། ཕན་ཡོན་མཇུག་སྡུད་འགལ་སྤོང་དང་བཅས་པའོ། ། དང་པོ་ནི། ཡེ་ཤེས་སེམས་དཔའི་སྦྱོར་བ་
ཡིས། ། ནས། ཕབ་ན་བྱང་ཆུབ་ཐོབ་པར་འགྱུར། ། ཞེས་སོ། ། གཉིས་པ་ནི། དེ་ནི་དེ་ མ་ ཐག་ ཏུ་
ཡང་། ། ནས། ཏིང་ངེ་འཛིན་ཏོ། ། ཞེས་ སོ་ ། གཉིས་ པ་ ནི། བཞིན་ བཟང་ ཕན་ པར་འདོད་ པ་
ཡིས། ། ནས། འཛམ་བུའི་གསེར་གྱི་མདངས་འདྲར་འགྱུར། ། ཞེས་སོ། ། གསུམ་པ་ནི། བཤར་བའམ་
ཡང་ན་བཟའ་བའམ། ། ནས། དེ་སྐད་ཅེས་བཀའ་སྩལ་ཏོ། ། ཞེས་སོ། །གསུམ་པ་རིལ་བུའི་སྒྲུབ་པ་བཅུ་
བསྟན་པ་ནི། བཤད་པ་ཆོ་ག་བཞིན་བླངས་ནས། ། ནས། སངས་རྒྱས་ཀུན་གྱིས་མི་མཐོང་ངོ༌། ། ཞེས་
274



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག
སོ། ། བཞི་བ་རྫོགས་རིམ་པའི་ལས་ཚོགས་ལ་གཉིས། རྫོགས་རིམ་པའི་ལས་སྒྲུབ་ཚུལ་དངོས་དང་། དེའི་ཕན་
ཡོན་བསྟན་པའོ། ། དང་པོ་ནི། རྡོ་རྗེ་འཛིན་པ་ནས། བྱིན་རླབས་ནས། ཞེས་སོ། ། གཉིས་པ་ནི། དེ་ནི་
དེ་འདྲའི་དང་ལ་ལྡན་པའི། ། ནས། དེ་སྐད་ཅེས་བཀའ་སྩལ་ཏོ། ། ཞེས་གྱེ * 1}} གྱེས་བདག ། ནས།
ཨེ་མའོ་ཤིན་ཏུ་དྲི་མེད་ཆོས། ། ཞེས་སོ། ། གསུམ་པ་རིགས་ཀྱི་དབྱེ་བས་ལྷ་ལ་དབང་བསྐུར་བ་ལ་གཉིས།
སྡུད་པ་བོའི་ཚིག་གིས་སྟོན་པའི་གསུང་ལ་འཇུག་ པ་དང་། ལྷ་ལ་དབང་བསྐུར་བའི་ཚུལ་རྒྱས་པར་བཤད་
པའོ། ། དང་པོ་ནི། དེ་ནས་སྟོན་པ་རྡོ་རྗེ་འཛིན། ། ནས་བཀའ་སྩལ་པོ། ། ཞེས་སོ། ། གཉིས་པ་ལ་བཞི།
འཇིག་རྟེན་ལས་འདས་པའི་ལྷ་ལ་དབང་བསྐུར་བ། འཇིག་རྟེན་པའི་ལྷ་ལ་དབང་བསྐུར་བ། དེ་རྣམས་ལ་
དབང་བསྐུར་བའི་ཚུལ། དབང་བསྐུར་བའི་ཕན་ཡོན་ནོ། དང་པོ་ལ་བཞི། མི་བསྐྱོད་པས་གང་རྒྱས་གདབ་
པ། རིགས་བདག་གིས་དབུ་བརྒྱན་པའི་དགོས་པ། རིགས་ལྷག་མ་བཞིས་གང་ལ་རྒྱུས་གདབ་པ། རིགས་ལྔ་ལ་
གང་གིས་རྒྱས་གདབ་པའོ། ། དང་པོ་ནི། སེམས་དཔའ་རྡོ་རྗེའི། ནས། མཉེས་པར་འགྱུར། ། ཞེས་
སོ། ། གཉིས་པ་ནི། ། སངས་རྒྱས་བྱང་ཆུབ་ནས། མཉེས་འགྱུར། ། ཞེས་སོ། ། གསུམ་པ་ནི། རྡོ་རྗེ་
སྤྱན་གྱི་གཟུགས་ལ་སོགས། ། ནས། གདོན་མི་ཟ་བའི་ཡེ་ཤེས་བསྒོམ། ། ཞེས་སོ། ། བཞི་བ་ནི། སྔགས་
རྣམས། ། ནས། རྣམ་པར་བསྒོམ། ། ཞེས་སོ། ། གཉིས་པ་འཇིག་རྟེན་པའི་ལྷ་ལ་དབང་བསྐུར་བ་ནི།
གནོད་སྦྱིན་མོ། ། ནས། བརྟག་པར་བྱ། ། ཞེས་སོ། །གསུམ་པ་ནི། སྔགས་རྣམས་ཐམས་ཅད་ནས་དེ་
སྐད་ཅེས་བཀའ་སྩལ་ཏོ། །ཞེས་སོ། ། བཞི་བ་ནི། བསམ་གཏན་འཁོར་ལོ་དེ་ཡིས་ནི། ། ནས། ཕན་པར་
གསུངས་ཞེས་སོ། ། བཞི་བ་སྣོད་ལ་ཡེ་ཤེས་དབབ་པའི་ཆོ་ག་ལ་གཉིས། སྡུད་པ་བོའི་ཚིག་གིས་སྟོན་པའི་གསུང་
ལ་འཇུག་པ། སྟོན་པས་གསུངས་པའི་རྒྱུད་ཀྱི་ཚིག་དོན་བཤད་པའོ། ། དང་པོ་ནི། དེ་ནས་སྟོན་པ་རྡོ་རྗེ་
འཛིན། ། ནས། བཀའ་སྩལ་ཏོ། ། ཞེས་སོ། ། གཉིས་པ་ལ་དྲུག སྔོན་དུ་བསྙེན་པ་བྱ་ཚུལ། སྣོད་སྦྱངས་
པའི་ཆོ་ག སྣོད་ལ་དབབ་པའི་ཆོ་ག སྣོད་ཀྱི་མཚན་ཉིད། ཆོ་ག་ལས་འདས་པའི་ཉེས་དམིགས། འབེབས་
པའི་སྙིང་པོ་བྱེད་ལས་དང་བཅས་པའོ། ། དང་པོ་ནི། རི་ཆུ་ཉམས་ནི་དགའ་བ་དང་། ནས། ལས་རྣམས་སྣ་
ཚོགསབྱེད་པར་འགྱུར། ། ཞེས་སོ། ། གཉིས་པ་ནི། རྡོ་རྗེ་ཆོས་ཀྱི་གཟུགས་ཆེན་པོ། ༑ ནས། རིགས་
བརྟག་གོ ། ཞེས་སོ། ། གསུམ་པ་ནི། དབབ་པའི་ཆོ་ག་ཐམས་ཅད་ནི། ། ནས། དེ་ལྟར་བྱས་ན་རྟག་པར་
འགྲུབ། ། ཅེས་སོ། ། བཞི་བ་ནི། བུ་མོ་ལོ་གྲངས་བཅུ་གཉིས་པའམ། ། ནས། ལས་རྣམས་རབ་ཏུ་བསྒྲུབ་
པར་བྱ། ། ཞེས་སོ། ། ལྔ་བ་ནི། རྣམ་པ་གཞན་དུ། ། ནས། དཔྱས་པར་འགྱུར། ། ཞེས་སོ། ། དྲུག་པ་
275



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནི། དེ་ལ་སྙིང་པོའི་སྔགས་ཀྱི་ཡི་གེའི་ཚིག་འདི་རྣམས་སོ། ། ཧཱུཾ་ཧཾ༔ ཨཱཿ ཛྙཱ་ ནས། འདི་ནི་གསང་བ་ཐོབ་
བྱེད་པའོ། ། ཞེས་སོ། ། ལྔ་བ་དངོས་གྲུབ་ཀྱི་ཆོ་གར་གཏོགས་པའི་ལས་ཚོགས་ལ་གཉིས། དྲག་པོའི་ཆོ་ག་
དང་། ཞི་བའི་ཆོ་གའོ། །དང་པོ་ལ་གསུམ། ། སྡུད་པ་བོའི་ཚིག་གིས་སྟོན་པའི་གསུང་ལ་འཇུག་པ། སྒྲུབ་པ་
བོ་དང་ལྷའི་སྐུ་ཇི་ལྟ་བུས་བྱ་བ། ལས་སྦྱོར་དངོས་སོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ནས་
འདི་སྐད་བཀའ་སྩལ་ཏོ། ། ཞེས་སོ། ། གཉིས་པ་ནི། རྩེ་གཅིག་མ་གྱུར་བ་ཡིས་ཀྱང་། ། ནས། རྣམ་
གཞིག་པའོ། ། ཞེས་སོ། ། གསུམ་པ་ལས་སྦྱོར་ལ་དྲུག བསྐྱེད་རིམ་པས་བྱེད་པའི་དྲན་དོན་གྱི་གསད་ལས།
རྫོགས་རིམ་པས་བྱེད་པའི་ངེས་དོན་གྱི་གསད་ལས། སྲིན་པོ་དང་རིམས་ཀྱིས་འཛིན་དུ་གཞུག་པ། དྲག་ལས་
དམིགས་བསལ་མེད་པ་རྣམས་ཀྱི་སྔགས་མཇུག་སྡུད་དང་བཅས་པ། གསད་པའི་ལས་གཞན་བསྟན་པ་ཕྲན་
ཚེགས་ཀྱི་ལས་སྦྱོར་རོ། ། དང་པོ་ལ་གཉིས། ལིངྒ་དང་བཟླས་པ་ལ་བརྟེན་པའི་གསད་ལས་དང་། སྦྱིན་སྲེག་
གི་གསད་ལས་བཟླས་ པའི་ གསད་ ལས་ དང་ བཅས་ པའོ། ། དང་པོ་ནི། དུར་ཁྲོད་སོལ་ དང་ཕུལ་ སོགས་
ལས། ། ནས། འགྱུར་བ་གདོན་མི་ ཐ། ། ཞེས་སོ། ། གཉིས་པ་ནི། དཀྱིལ་འཁོར་གྲུ་གསུམ་བྱས་པ་
ལ། ། ནས། འདི་དག་མཆོག་ཏུ་གྱུར་བར་བཤད། ། ཅེས་སོ། ། གཉིས་པ་ནི། ལེའུ་དགུ་བ་ལས་གསུངས་
པ་ལྟར་རོ། ། གསུམ་པ་ནི། སོལ་ཁུས་གཤིར་བའི་གོས་དག་ནི། ། ནས། ཚ་བ་ཆེན་པོས་བཏིབ་པར་
འགྱུར། ། ཞེས་སོ། ། བཞི་བ་ནི། དེ་ལ་འདི་ནི། ། ནས། འདི་ནི་གསོད་པའི་མཆོག་ཡིན་ནོ། ། ཞེས་
སོ། ། ལྔ་བ་ལ་གཉིས། བསྐྱེད་རིམ་པའི་གསད་ཆོག་དང་། ། རྫོགས་རིམ་པའི་གསད་ཆོག་གོ། དང་པོ་ལ་ལྔ།
ཁ་སྦྱར་དབྱེ་བའི་སྔོན་འགྲོ་ཐུན་མོང་བའི་ཆོ་ག བསམ་གཏན་གྱིས་གསང་བའི་ཆོ་གའི་ལྷག་མ། སྦྲུལ་དང་སྡིག་
པ་སོགས་ཀྱི་གཟུགས་ལ་བརྟེན་པའི་གསད་ཆོག དགྲ་བོ་འབྱུང་བོ་ནག་པོར་བསྐྱེད་པའི་བསྐྱེད་ཆོག་དངོས་གཞི་
དང་བཅས་པ། ། ཁ་སྦྱར་དབྱེ་བའི་ཆོ་ག་དངོས་སོ། ། དང་པོ་ནི། རྡོ་རྗེ་སེམས་དཔའ་ཁྲོ་བོ་ཆེ། ། ནས།
འཆི་བར་འགྱུར་བ་གདོན་མི་ཟ། ། ཞེས་སོ། ། གཉིས་པ་ནི། སྲིན་པོ་ཁྲོ་བོ་སྣ་ཚོགས་པ། ། ནས། སངས་
རྒྱས་དག་ཀྱང་ངེས་པར་འཇིག་ཅེས་སོ། །གསུམ་པ་ནི། སྦྲུལ་ནག་རབ་ཏུ་ཁྲོ་བ་ནི། ནས། ངེས་པར་འཇིག་
ཅེས་སོ། ། བཞི་བ་ནི། ཕྱོགས་བཅུའི་སེམས་ ཅན་ཐམས་ཅད་ལ། ། ནས། རྡོ་རྗེ་སེམས་དཔའ་དྲག་པོ་
ཆེ། ། ཞེས་སོ། ། ལྔ་བ་ནི། སྲུང་བ་ལ་སོགས་སྔགས་རྣམས་དང་། ། ནས། འདའ་དཀའ་བའོ། ། ཞེས་
སོ། ། གཉིས་པ་རྫོགས་རིམ་པའི་གསད་ཆོག་ནི། རྡོ་རྗེ་ཕུང་བོས་ཇི་ཙམ་དུ། ། ནས། དེ་སྐད་ཅེས་བཀའ་
སྩལ་ཏོ། ། ཞེས་སོ། ། དྲུག་པ་ཕྲན་ཚོགས་ཀྱི་ལས་སྦྱོར་ལ་གསུམ། སྡུད་པ་བོའི་ཚིག་གིས་སྟོན་པའི་གསུང་ལ་
276



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག
འཇུག་པ། རང་བཞིན་མེད་པའི་དེ་ཉིད་བསྒོམས་པས་ཞི་སོགས་ཀྱི་དངོས་གྲུབ་འབྱུང་བ་ངོ་མཚར་བར་བསྟན་
པ། ལས་ཀྱི་མིང་སྒྲུབ་ཚུལ་དང་བཅས་པའོ། ། དང་པོ་ནི། དེ་ནས་རྒྱལ་བོ་རྡོ་རྗེ་འཛིན། ། ནས། བཀའ་
སྩལ་བ། ། ཞེས་སོ། ། གཉིས་པ་ནི། ཨེ་མའོ་ངོ་བོ་ཉིད་ཀྱིས་དག ། ནས། སྐྱེ་བར་བསྟན་ཅེས་སོ། །
གསུམ་པ་ལ་གཉིས། སྡིག་སྦྲུལ་སོགས་ཀྱི་གཟུགས་ལ་དུག་བཅུག་པའི་གསད་ལས་དང་། དུག་གིས་ཟིན་པའི་
གནས་ནས་གཞན་དུ་སྤོ་བའི་ལས་སྦྱོར་རོ། ། དང་པོ་ནི། དེ་ལས་འདི་ནི་ལས་ཕྲན་ཚེགས་ནས། ཆོ་ག་བཞིན་
དུ་བྱ། ཞེས་སོ། ། གཉིས་པ་ནི། དེ་ལ་འདི་ནི་དུག་ཐམས་ཅད། ། ནས། བཀའ་སྩལ་ཏོ། ། ཞེས་སོ། །
གཉིས་པ་ཞི་བའི་ཆོ་ག་ལ་གཉིས། བསྐྱེད་རིམ་པའི་ནད་ཞི་བའི་ཆོ་ག་དང་། རྫོགས་རིམ་པའི་ནད་ཞི་བའི་ཆོ་
གའོ། ། དང་པོ་ལ་གསུམ། དུག་གསོ་བའི་ཆོ་ག ཉེ་བའི་དུག་གསོ་བའི་ཞར་ལ་འབྲས་ལ་སོགས་པའི་ནད་
བསལ་བའི་ཆོ་ག ཁྱད་པར་དུ་ནད་གསོ་བའི་ཆོ་ག་ཕན་ཡོན་དང་བཅས་པའོ། ། དང་པོ་ནི། དེ་ལ་འདི་ནི་
དུག་གསོ་བའི་དམ་ཚིག་ནས། བཀའ་སྩལ་ཏོ། ། ཞེས་སོ། ། གཉིས་པ་ནི། དེ་ལ་འདི་ནི་ཉེ་བའི་དུག་ནས།
ཡེ་ཤེས་དྲི་མེད་གསང་ཆེན་ཡིན། ། ཞེས་སོ། ། གསུམ་པ་ནི། དེ་ལ་འདི་ནི་ཕྱི་ནང་གི་ནད་རྣམས་གསོ་བའི་
ནས་ནད་ལས་ཐར་པ་རྣམ་པར་བསྒོམ། ། ཞེས་སོ། ། གཉིས་པ་རྫོགས་རིམ་པས་ནད་ཞི་བའི་ཆོ་ག་ནི།
ཕྱོགས་བཅུའི་སངས་རྒྱས་ཐམས་ཅད་དང་། ། ནས། དམ་ཚིག་ཤིན་ཏུ་འདའ་དཀའ་པའོ། ། ཞེས་སོ། །
དྲུག་པ་སྒྱུ་མ་ལྟ་བུའི་ཏིང་ངེ་འཛིན་བསྟན་པ་ལ་ལྔ། མཚསམ་སྦྱར་ཏེ་སྡུད་པ་བོའི་ཚིག་གིས་སྟོན་པའི་གསུང་ལ་
འཇུག་པ་། རྨི་ལམ་གྱི་དཔེས་ཆོས་ཐམས་ཅད་རང་བཞིན་མེད་པར་བཤད་པའི་དགོས་པ། སྒྲུབ་པ་བོ་གཉིས་
ཀྱིས་རྨི་ལམ་གྱི་མཚན་མ་མཐོང་ཚུལ། དེ་ཁོ་ན་ཉིད་སྒྲུབ་བ་ལ་རྨི་ལམ་དཔེར་བཀོད་ནས་ཐེ་ཚོམ་གཅོད་པ། དེ་
ལྟར་བཤད་པས་འཁོར་རྣམས་ཀྱི་ཐེ་ཚོམ་ཆོད་ནས་ཅང་མི་སྨྲ་བར་བཞུགས་པའོ། ། དང་པོ་ནི། དེ་ནས་རྒྱལ་པོ་
རྡོ་རྗེ་འཛིན། ། ནས། བཀའ་སྩལ་ཏོ། ། ཞེས་སོ། ། གཉིས་པ་ནི། ཆོས་རྣམས་རྨི་ལམ་ལྟ་བུ་སྟེ། ། ནས།
རྡོ་རྗེ་རབ་ཏུ་གསུང་། ། ཞེས་སོ། ། གསུམ་པ་ལ་གཉིས། མདོར་བསྟན་པ་དང་། རྣམ་པར་ཕྱེ་སྟེ་བཤད་
པའོ། ། དང་པོ་ནི། བསམ་གཏན་བཟླས་པ་དོན་བརྩོན་པའི། ། ནས། རྣམ་པ་གཉིས་སུ་མཐོང་། ། ཞེས་
སོ། ། གཉིས་པ་ལ་གཉིས། དངོས་གྲུབ་འགྲུབ་པའི་རྨི་ལམ་གྱི་མཚན་མ་མཐོང་ཚུལ་དང་། དམ་ཚིག་ཉམས་
པས་རྨི་ལམ་ ངན་ པ་ མཐོང་ཚུལ་ལོ། ། དང་པོ་ལ་གཉིས། དངོས་ཀྱི་དོན་དང་། བཤད་པའི་དོན་བསྡུ་
བའོ། །དང་པོ་ལ་བཞི། འཇིག་རྟེན་ལས་འདས་པའི་དངོས་གྲུབ་འགྲུབ་པའི་རྨི་ལམ། འཇིག་རྟེན་པའི་
དངོས་གྲུབ་འགྲུབ་པའི་རྨི་ལམ། འཇིག་རྟེན་ལས་འདས་པའི་དངོས་གྲུབ་འགྲུབ་པའི་མཚན་མ་གཞན། འཇིག་
277



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ༈
རྟེན་པའི་དངོས་གྲུབ་འགྲུབ་པའི་མཚན་མ་གཞན་བསྟན་པའོ། །དང་པོ་ནི། དེ་ལ་འདི་ནི་རྨི་ལམ་ཆེན་པོའི་
དམ་ཚིག་ནས། སྐུ་གསུང་ཐུགས་ཀྱི་དངོས་གྲུབ་སྟེར། ཞེས་སོ། ། གཉིས་པ་ནི། རྒྱན་རྣམས་ཐམས་ཅད་
ཡོངས་རྫོགས་པའི། ། ནས། འཐོབ་པར་འགྱུར། ། ཞེས་སོ། ། གསུམ་པ་ནི། ཕྱོགས་བཅུའི་སངས་རྒྱས་
ཐམས་ཅད་ཀྱང་། ། ནས། དམ་ཚིག་སྦྱོར་ནས་མཐོང་བར་འགྱུར། ། ཞེས་སོ། ། བཞི་བ་ནི༔ ཀུན་དགའ་
ར་བ་སྐྱེད་མོས་ཚལ། །ནས། མཆོད་པར་བྱེད་པ་ངེས་པར་མཐོང་། ། ཞེས་སོ། ། གཉིས་པ་བཤད་པའི་
དོན་བསྡུ་བ་ནི། ཡང་གསུངས་པ་ནས། འགྲུབ་པར་འགྱུར། ། ཞེས་སོ། ། གཉིས་པ་རྨི་ལམ་ངན་པ་མཐོང་
ཚུལ་ནི། ། གདོལ་བ་ཁྱི་ཡི་སྦྱོར་ལ་སོགས། ། ནས། འགྲུབ་པར་འགྱུར། ། ཞེས་སོ། ། བཞི་བ་རྨི་ལམ་
དཔེར་བཀོད་ནས་ཐེ་ཚོམ་གཅོད་པ་ལ་གཉིས། ། རྨི་ལམ་གྱི་དཔེས་སྤྱི་དོན་གྱི་སྒྱུ་མ་ལྟ་བུའི་ཏིང་ངེ་འཛིན་བསྟན་
པ་དང་། དེས་ཐུན་མོང་མ་ཡིན་པའི་སྒྱུ་མ་ལྟ་བུའི་ཏིང་ངེ་འཛིན་བསྟན་པའོ། ། དང་པོ་ལ་གཉིས། རྨི་ལམ་གྱི་
དཔེས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པས་སྟོང་བར་བསྟན་པ་དང་། དེ་ལ་བྱ་བྱེད་མི་རུང་བར་
འཛིན་པའི་ལོག་རྟོགས་བསལ་བའོ། ། དང་པོ་ནི། དེ་ལ་འདི་ནི་རྨི་ལམ་ནས། ཆོས་མེད་ཆོས་ཉིད་མེད་
པའོ། ། ཞེས་སོ། ། གཉིས་པ་ལ་གཉིས། རང་བཞིན་གྱིས་སྟོང་པ་ལ་རྒྱུ་འབྲས་ཀྱི་བྱ་བྱེད་འཇོག་པ་འགལ་
བར་ཞུས་པ་དང་། དེ་གཉིས་མི་འགལ་བ་དེ་བཞིན་གཤེགས་པའི་དགོངས་པ་ཡིན་པར་བསྟན་པའོ། ། དང་པོ་
ནི། དེ་ནས་བཅོམ་ལྡན་འདས་ནས། ནམ་མཁའི་ལ་ནི་ནམ་མཁའ་བསྒོམ། ། ཞེས་སོ། ། གཉིས་པ་ལ་
གཉིས། ནམ་མཁའི་དཔེས་རང་བཞིན་མེད་པའི་སྟོང་ཉིད་ཆོས་ཅན་ཀུན་ལ་ཁྱབ་པར་བསྟན་པ་དང་། དེས་དུ་
མ་རོ་གཅིག་ གི་དོན་བསྟན་པའོ། ། དང་པོ་ནི། དེ་ནས་བཅོམ་ལྡན་འདས་ནས། རྗེས་སུ་ རྟོགས་ པར་
བྱའོ། ། ཞེས་ སོ། ། གཉིས་པ་ནི། བཅོམ་ ལྡན་ འདས། ། ནས། ཆོས་ ཐམས་ ཅད་ ངོ་ བོ་ ཉིད་ མེད་
པའོ། ། ཞེས་སོ། ། གཉིས་པ་ཐུན་མོང་མ་ཡིན་པའི་རྒྱུ་མ་ལྟ་བུའི་ཏིང་ངེ་འཛིན་བསྟན་པ་ལ་བཞི། སྒྱུ་མའི་ཡེ་
ཤེས་ཀྱི་སྐུ་འབྱུང་བའི་གནས་བསྟན་པ། ཡིད་ཀྱི་རང་བཞིན་གྱི་ལྷའི་སྐུས་ཁྱབ་པར་བསྟན་པ། སྒྱུ་མའི་སྐུའི་ངོ་བོ་
ཉིད་བསྟན་པ། དངོས་གྲུབ་རྣམ་པ་གཉིས་བདེན་གཉིས་གང་དུ་གནས་བསྟན་པའོ། ། དང་པོ་ནི། ཀྱེ་བཅོམ་
ལྡན་འདས། ། ནས། རྡོ་རྗེའི་གནས་ཡིན་ནོ། ། ཞེས་སོ། ། གཉིས་པ་ནི། ཀྱེ་བཅོམ་ལྡན་འདས་ནས།
རྗེས་སུ་རྟོགས་པར་བྱའོ། ། ཞེས་སོ། ། གསུམ་པ་ནི། བཅོམ་ལྡན་འདས་ནས། ཆོས་ཐམས་ཅད་ཀྱང་རྗེས་
སུ་རྟོགས་པར་བྱའོ། ། ཞེས་སོ། ། བཞི་བ་ལ་གསུམ། འཁོར་གྱིས་ཞུས་པ་དང་། སྟོན་པས་དེའི་ལན་མཛད་
པ་དང༌། ཁྱད་པར་དུ་རྡོ་རྗེ་འཆང་གི་དངོས་གྲུབ་ལ་ཞུས་ལན་མཛད་པའོ། ། དང་པོ་ནི། དེ་ནས་བཅོམ་ལྡན་
276



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
འདས་ནས། དངོས་གྲུབ་དེ་དག་གང་ལ་གནས། ། ཞེས་སོ། ། གཉིས་པ་ལ་གསུམ། ཆོས་ཐམས་ཅད་དོན་
དམ་པར་ངོ་བོ་ཉིད་མེད་པས་གང་ལ་ཡངམི་གནས་པར་བསྟན་པ་དང་། ཀུན་རྫོབ་ཏུ་རང་གི་ལུས་ངག་ཡིད་
གསུམ་ལ་བརྟེན་ནས་འབྱུང་བར་བསྟན་པ་དང་། དེ་ལྟར་ཡིན་ཀྱང་དངོས་གྲུབ་དང་དེའི་གཞི་རྣམས་བདེན་
པར་དམིགས་སུ་ཡོད་པར་དགག་པའོ། ། དང་པོ་ནི། དེ་ནས་ཕྱག་ན་རྡོ་རྗེས་ནས། དེ་ཅིའི་ཕྱིར་ཞེ་ན། ཞེས་
སོ། ། གཉིས་པ་ནི་འོན་ཀྱང་བཅོམ་ལྡན་འདས། ། ནས། རྡོ་རྗེ་ལ་ནི་གནས་སོ། ། ཞེས་སོ། ། གསུམ་པ་
ནི། ལུས་དང་ངག་དང་སེམས་རྡོ་རྗེ། ། ནས་ནམ་མཁའ་ལྟར་ངོ་བོ་ཉིད་དག་པའི་ཕྱིར་རོ། ། ཞེས་སོ། །
གསུམ་པ་ཁྱད་པར་དུ་རྡོ་རྗེ་འཆང་གི་དངོས་གྲུབ་ལ་ཞུས་ལན་མཛད་པ་ནི། དེ་ནས་དེ་བཞིན་གཤེགས་པ་ཐམས་
ཅད། ནས། བཀའ་སྩལ་པ། གང་ན་ཡང་མི་གནས་སོ། ། ཞེས་པའི་བར་རོ། ། ལྔ་བ་དེ་ལྟར་བཤད་པས་
འཁོར་རྣམས་ཀྱི་ཐེ་ཚོམ་ཆོད་ནས་ཅང་མི་སྨྲ་བར་བཞུགས་པ་ནི། དེ་ནས་སངས་རྒྱས་དང་བྱང་ཆུབ་སེམས་
དཔའ་དེ་དག་ཞེས་པ་ནས། ཅང་མི་སྨྲ་བར་འཁོད་པར་གྱུར་ཏོ། །ཞེས་པའི་བར་རོ། ། གཉིས་པ་ལེའུའི་
མཚན་དོན་ནི། དེ་བཞིན་གཤེགས་པ་ཐམས་ཅད་ཀྱི། ། ནས། ལེའུ་སྟེ་བཅོ་ལྔ་བའོ། ། ཞེས་པའི་བར་
༈ བཅུ་དྲུག་པ་དཀྱིལ་འཁོར་རྡོ་རྗེ་མངོན་པར་བྱང་ཆུབ་པའི་ལེའུས་བཤད་ཚུལ་ལ་གཉིས། ལེའུའི་གཞུང་
དང་། ལེའུའི་མཚན་དོན་ནོ། ། དང་པོ་ལ་གསུམ། དཀྱིལ་འཁོར་གྱི་དང་། དངོས་གྲུབ་ཀྱི་དང་སྤྱོད་པའི་ཆོ་
གའོ། །དང་པོ་ལ་གཉིས། དཀྱིལ་ འཁོར་ ཉན་ པའི་བསམས་པས་གསོལ་བ་གཏབ་ ཅིང་མཆོད་ པ་དང་།
གསོལ་བ་བཏབ་པའི་དོན་བཤད་པའོ། ། དང་པོ་ནི། དེ་ནས་བཅོམ་ལྡན་འདས། ། ནས། ཚོགས་ཀྱིས་
མཆོད་པར་བྱས་སོ། ། ཞེས་པའི་བར་རོ། ། གཉིས་པ་ལ་གཉིས། དཀྱིལ་འཁོར་སོ་སོའི་དང་། ཐུན་མོང་
བའི་ཆོ་གའོ། ། དང་པོ་ལ་གསུམ། སྐུ་དཀྱིལ་གྱི་དང་། གསུང་དཀྱིལ་གྱི་དང་། ལྷ་ ལྷག་མ་རྣམས་ཀྱི་ཆོ་
གའོ། ། དང་པོ་ལ་བཞི། སྡུད་པ་བོའི་ཚིག་གིས་ཏིང་ངེ་འཛིན་སྔོན་དུ་བཏང་ནས་དཀྱིལ་འཁོར་བཤད་པར་
དམ་བཅའ་བ་དང་། དེ་ཉིད་བསྡུས་པའི་ཆོ་གས་རྟེན་གྱི་དཀྱིལ་འཁོར་བྲི་བ་དེ་ལ་བརྟེན་པའི་ལྷ་ལུས་དང་ཡིད་
ཀྱིས་བྲིས་ཏེ་དགོད་པ། སྒྲུབ་ཅིང་མཆོད་པ་དོན་བསྡུ་དང་བཅས་པའོ། ། དང་པོ་ནི། དེ་ནས་བཅོམ་ལྡན་
འདས། ། ནས། ལེགས་པར་རབ་ཏུ་བཤད་པར་བྱ། ། ཞེས་སོ། ། གཉིས་པ་ནི། ཁྲུ་ནི་བཅུ་དྲུག་ཚད་དུ་
བྱ། ། ནས། རྡོ་རྗེ་ཆོ་གས་བྲི་བར་བྱ་ཞེས་སོ། །གསུམ་པ་ནི། སྔགས་རྣམས་ཀུན་གྱི་གསང་བ་མཆོག །
ནས། ཁྲོ་བོ་རྣམས་ཀྱང་སྒོར་བྲིའོ། ། ཞེས་སོ། ། བཞི་བ་ནི། རྡོ་རྗེ་གསང་བ་རབ་བསྒོམས་པས། ། ནས།
279



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྐུའི་དཀྱིལ་འཁོར་རོ། ། ཞེས་སོ། ། གཉིས་པ་གསུང་དཀྱིལ་ལ་བཞི། ། སྡུད་པ་བོའི་ཚིག་གིས་ཏིང་ངེ་
འཛིན་སྔོན་དུས་བཏང་ནས་དཀྱིལ་འཁོར་བཤད་པར་དམ་བཅའ་བ། རྟེན་གྱི་དཀྱིལ་འཁོར་རྫོགས་པར་བྲི་བ།
དེར་ལུས་དང་ཡིད་ཀྱིས་ལྷ་རྣམས་དགོད་པ། སྒྲུབ་ཅིང་མཆོད་པ་དོན་བསྡུ་དང་བཅས་པའོ། ། དང་པོ་ནི༔
དེ་ནས་བཅམ་ལྡན། ། ནས། ལེགས་པར་རབ་ཏུ་བཤད་པར་བྱ་ཞེས་སོ། ། གཉིས་པ་ནི། ཁྲུ་ནི་ཉི་ཤུའི་ཚད་
དུ་བྱ། ། ནས། ཟླུམ་པོ་ཀུན་ཏུ་བྲི་བར་བྱ། ། ཞེས་སོ། ། གསུམ་པ་ནི། མདོ་རུ་ཕྱག་རྒྱ་ཐམས་ཅད་ནི། །
ནས། ཐམས་ ཅད་ ཡོངས་སུ་དགོད་པར་བྱ། ། ཅེས་སོ། ། བཞི་ བ་ ནི། ཡོངས་སུ་གསལ་ པར་ཆོ་ ག་
བཞིན། །ནས། གསུང་གི་དཀྱིལ་འཁོར་རོ། ། ཞེས་སོ། ། གསུམ་པ་ལྷ་ལྷག་མ་རྣམས་ཀྱི་ཆོ་ག་ལ་གཉིས།
སྡུད་པ་བོའི་ཚིག་གིས་ཆོ་ག་ལྷ་མ་གསུང་བའི་མཚམས་སྦྱར་བ་དང༌། གཙོ་བོ་འཕོ་ཚུལ་དོན་བསྡུ་དང་བཅས་
པའོ། དང་པོ་ནི། དེ་ནས་བཅོམ་ལྡན་འདས་ནས། ནས། རྡོ་རྗེ་ལས་ཕྱུང་ངོ༌། ། ཞེས་སོ། ། གཉིས་པ་
ནི། རྡོ་རྗེ་འཛིན་མཆོག་གང་ཡིན་པའི། ། ནས། རབ་ཏུ་གསར་བའོ། ། ཞེས་སོ། ། གཉིས་པ་ཐུན་མོང་
བའི་ཆོ་ག་ལ་གཉིས་སློབ་དཔོན་གྱི་ཆོ་ག་དང་། སློབ་མ་གཞུག་པ་ལ་སོགས་པའི་ཆོ་གའོ། ། དང་པོ་ལ་བཞི།
དཀྱིལ་འཁོར་བྲི་སྒྲུབ་ཀྱི་དང་། བགེགས་བཟློག་པའི་དང་། བུམ་པའི་དང་། སྦྱིན་སྲེག་གི་ཆོ་གའོ། ། དང་པོ་
ལ་གཉིས། ཕྱག་རྒྱ་དང་བཅས་པའི་དཀྱིལ་འཁོར་བྲི་སྒྲུབ་སྤྱིར་བསྟན་པ་དང་། ཕྱག་རྒྱ་དང་བྲལ་བའི་ཆོ་གའི་
དམིགས་བསལ་བསྟན་པའོ། ། དང་པོ་ལ་གཉིས། དཀྱིལ་འཁོར་བྲི་བ་དང་། སྒྲུབ་ཅིང་མཆོད་པའོ། །
དང་པོ་ལ་གཉིས། ཐིག་འདེབས་པ་དང་ཚོན་དགྱེ་བའི་སྔགས་བསྟན་པ་དང༌། དེའི་གྲོགས་ཕྱག་རྒྱ་འདུ་
བྱའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས། ཚོན་ཅི་དག་ནི་དགྱེ་བ་དག ། ཅེས་སོ། ། གཉིས་པ་ལ་
བཞི། བདེ་བ་ཆེན་པོ་ལས་ཕྱིར་ཕྱོགས་པའི་རྒྱུད་ལ་བརྟེན་ནས་དཀྱིལ་འཁོར་བྲི་བ་དགག་པ། དེས་ན་ཕྱག་རྒྱ་མ་
དང་བཅས་པར་དཀྱིལ་འཁོར་བྲི་ཚུལ་སྤྱིར་བསྟན་པ། ཕྱག་རྒྱུའི་རིགས་ཀྱི་དབྱེ་བས་ཕྱེ་བའི་ཆོ་ག དེ་ལྟར་བྱས་
པའི་ཕན་ཡོན་ནོ། ། དང་པོ་ནི། སྔགས་ཀྱི་སེམས་པས་མི་བྱ་སྟེ། ། བྱས་ན་བྱང་ཆུབ་རྙེད་པར་དཀའ། །
ཞེས་སོ། །གཉིས་པ་ནི། དེ་བས་དམ་ཚིག་ཚུལ་ཤེས་པས། ། ནས། རྣམ་པར་བརྟག ། ཅེས་སོ། །
གསུམ་པ་ནི། རྒྱལ་ཆེན་རྣམ་པར་སྣང་མཛད། ནས། གསང་བ་རྨད་དུ་བྱུང་བའོ། ། ཞེས་སོ། ། བཞི་བ་ནི།
དེ་ལྟར་བྱས་ན་བྱིན་རློབ་ཅིང་། ། ནས། མཆོག་ཀྱང་སྩོལ། ཞེས་སོ། ། གཉིས་པ་སྒྲུབ་མིང་མཆོད་པ་ལ་
གསུམ། དམ་ཚིག་གི་དཀྱིལ་འཁོར་རྫོགས་པར་བྱས་ནས་ཡེ་ཤེས་པ་སྤྱན་དྲངས་ཏེ་བསྟིམ་པ། ཕྱིའི་དཀྱིལ་
འཁོར་གྱི་ལྷ་ལ་མཆོད་པ། ནས་ལུས་ཀྱི་དཀྱིལ་འཁོར་མཆོད་པའོ། ། དང་པོ་ནི། འདི་སྐད་ཀྱང་གསུངས་
280



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
སོ། | ནས། སངས་རྒྱས་ཐམས་ཅད་མཆོད་པར་བྱ། ། ཞེས་སོ། ། གཉིས་པ་ནི། རྡོ་རྗེ་དྲི་མེད་གསུམ་དག་
གི ། ནས། དངོས་གྲུབ་ཐོབ་པར་བྱེད། །ཅེས་སོ། ། གསུམ་པ་ནི། འདི་སྐད་ཀྱང་གསུངས་སོ། ། ནས།
སངས་རྒྱས་བྱང་ཆུབ་རྫོགས་བྱེད་པའོ། ། ཞེས་སོ། ༈ གཉིས་པ་ཕྱག་རྒྱ་དང་བྲལ་བའི་ཆོ་གས་དམིགས་བསལ་
ལ་གཉིས། སློབ་དཔོན་དང་སྒྲུབ་གྲོགས་ལྷར་བསྐྱེད་པ་དང༌། ཚོན་རྩི་བྱིན་གྱིས་བརླབས་ཏེ་གདབ་ཅིང་དགྱེ་
བའོ། ། དང་པོ་ནི། ཐིག་གདབ་པ་ཡི་ཆོ་ག་འདི། ། ནས། ལས་གྱི་གོ་འཕང་བསྒོམ་པར་བྱ། ། ཞེས་
སོ། ། གཉིས་པ་ནི། སངས་རྒྱས་རྒྱལ་ཆེན་ལྡན་རྣམས་ནི། ། ནས། གསང་བ་བྱང་ཆུབ་དམ་པ་ཡིན། །
ཞེས་སོ། ། གཉིས་པ་བགེགས་བྱུང་ ན་ བཟློག་པ་ནི། སྔགས་རྣམས་ ཐམས་ ཅད་ ཉིད་ ལ་ ཡང་། ། ནས།
འཇིགས་ཤིང་སྐྲག །ནས་བྱིན་རློབ་མཛད། །ཅེས་སོ། ། གསུམ་པ་བུམ་པའི་ཆོ་ག་ནི། རྡོ་རྗེ་བུམ་པ་
བཞག་པ་ནི། ༈ ནས། བརྟག་པར་བྱ། ། ཞེས་སོ། བཞི་བ་སྦྱིན་སྲེག་གི་ཆོ་ག་ལ་གཉིས། གཉིས་གའི་
རྒྱུད་ལས་གསུངས་པའི་ཆོ་གའི་ནང་དང་སྤྱིའི་ཟས་ཀྱི་སྦྱིན་སྲེག་རིམ་ཅན་དུ་བྱ་བ་དང༌། སྙོམས་འཇུག་པ་གནས་
པས་ནང་དང་ཟས་ཀྱི་སྦྱིན་སྲེག་གཉིས་སྤེལ་ཏེ་བྱ་བའོ། ། དང་པོ་ནི། དངོས་གྲུབ་ཀུན་གྱི་འབྲས་འདོད་
པའི། ། ནས། བསམས་ཏེ་ཞལ་དུ་དབབ་པར་བྱ། ། ཞེས་སོ། ། གཉིས་པ་ནི། འདི་སྐད་ཀྱང་གསུངས་
སོ། ། ནས། འདའ་དཀའ་བའོ། ། ཞེས་སོ། ། གཉིས་པ་སློབ་མ་གཞུག་པ་ལ་སོགས་པའི་ཆོ་ག་ལ་བཞི།
དབབ་པ་སྔོན་དུ་འགྲོ་བས་དཀྱིལ་འཁོར་དུ་གཞུག་པ་དང་། དཀྱིལ་འཁོར་སྒྲུབ་པའི་ཆོ་ག་ལྷག་མ་བསྟན་པ།
ཞུགས་པ་ལ་དབང་བསྐུར་བ། སྤྱོད་པའི་དམ་ཚིག་དཔོག་པའོ། ། དང་པོ་ལ་གཉིས། ཡེ་ཤེས་དབབ་པའི་ཆོ་
གཁྱད་པར་བ་དང་། དཀྱིལ་འཁོར་དུ་འཇུག་པའི་སྙིང་པོའོ། ། དང་པོ་ནི། རྣམ་སྣང་མཛད་ཀྱི་སྦྱོར་བ་
ཡིས། ། ནས། བྱིན་གྱིས་བརླབས་ནི་རབ་ཏུ་གསོལ། ། ཞེས་སོ། ། གཉིས་པ་ནི། དེ་ལ་འདི་ནི་དཀྱིལ་
འཁོར་ཆེན་པོར་ནས། རྡོ་རྗེའི་སྙིང་པོའོ་ཞེས་སོ། ། གཉིས་པ་དཀྱིལ་འཁོར་སྒྲུབ་པའི་ཆོ་ག་ལྷག་མ་ནི། དེ་ལ་
འདི་ནི་རྡོ་རྗེ་ཆེན་པོ། ནས། སིལ་སྙན་དྲི་ཡི་སྤྲིན་རྣམས་བསྒོམ། ། ཞེས་སོ། ། གསུམ་པ་ཞུགས་པ་ལ་དབང་
བསྐུར་བ་ལ་བཞི། བུམ་པའི་དང་། གསང་བའི་དང་། ཤེས་རབ་ཡེ་ཤེས་ཀྱི་དང་། བཞི་བའི་དབང་བསྐུར་
བའོ། ། དང་པོ་ལ་ལྔ། དབང་སྤྱན་དྲངས་ཏེ་ཆུ་དབང་བསྐུར་བ ། སློབ་མ་ལ་ལུས་ཀྱི་དཀྱིལ་འཁོར་དགོན་
པ་སྔོན་དུ་བྱས་ནས་དེའི་འོག་ཏུ་དབང་བསྐུར་བ། དབང་བསྐུར་བ་དང་དབང་གི་དོན་དུ་གསོལ་བ་གདབ་པ།
དཀྱིལ་འཁོར་བསྟན་ཅིང་དམ་ཚིག་བསྒྲག་པ། ལྷ་དང་སྔགས་ཀྱི་རྗེས་གནང་སྦྱིན་པའོ། ། དང་པོ་ནི། འདི་
སྐད་ཀྱང་གསུངས་སོ། ། ནས། ། བཟུང་བར་མཁས་པ་དག་གིས་བསྒོམ། ། ཞེས་སོ། ། གཉིས་པ་ནི། རྡོ་
28t



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྗེ་རྣམ་པར་སྣང་མཛད་བསམ། ། ནས། ། དགོད་པར་བྱ། ། ཞེས་སོ། ། གསུམ་པ་ནི། དེ་ལ་འདི་ནི་
དབང་བསྐུར་བ་ནས། སྙིང་ཁར་བདག་པོ་བཞག་པར་བྱ། ཞེས་སོ། ། བཞི་བ་ནི། རྡོ་རྗེ་སློབ་མ་བློ་ལྡན་
ལ། ། ནས། ། དམ་ཚིག་མཆོག་ཏུ་བརྟག་པའོ། ། ཞེས་སོ། ༈ ལྔ་བ་ནི། སྔགས་ཀྱིས་བསྐུལ་བ་སྨྲས་པ་
ཡིས། ། ནས། ། ཏིང་ངེ་འཛིན་དང་། ཞེས་སོ། ། གཉིས་པ་གསང་བའི་དབང་ནི། གསང་བ་སྦྱིན་པ་
བརྩམ་པར་བྱ། ། ནས ། དངོས་གྲུབ་རྙེད་མི་དཀའ། ། ཞེས་སོ། ། གསུམ་པ་ཤེས་རབ་ཡེ་ཤེས་ཀྱི་དབང་
ནི། རྣམ་པ་འདི་བཞི་གསང་ཆེན་ཏེ། ། ནས། ། དོན་སྤྱོད་ཕྱིར་གནས་པའོ། ། ཞེས་སོ། ། བཞི་བ་དབང་
བཞི་བ་ནི་རྒྱུད་ཕྱི་མ་དང་རྡོ་རྗེ་འཆང་བ་ལས་མདོར་བསྟན་ཏེ། མཐའ་གཅོད་དང་དཀྱིལ་ཆོག་སོགས་ལས་ཤེས་
པར་བྱའོ། ། བཞི་བ་སྤྱོད་པའི་དམ་ཚིག་ནི། དེ་ལ་འདི་ནི་དཀྱིལ་འཁོར་ཐམས་ཅད། ནས། དེ་སྐད་ཅེས་
བཀའ་སྩལ་ཏོ། ། ཞེས་སོ། ། གཉིས་པ་དངོས་གྲུབ་ཀྱི་ཆོ་ག་ལ་གཉིས། དབང་བསྐུར་བས་དམ་ཚིག་བསྲུངས་
ནི་དངོས་གྲུབ་གཉིས་ཀ་འགྲུབ་པར་བསྟན་པ་དང་། དངོས་གྲུབ་སྒྲུབ་པའི་ལས་ཚོགས་སོ་སོར་བཤད་པའོ། །
དང་པོ་ནི། དངོས་གྲུབ་ཐམས་ཅད་སྒྲུབ་པ་དང་། ། ནས། ། དཀྱིལ་འཁོར་དག་གིས་ཐམས་ཅད་འགྲུབ།
ཞེས་སོ། ། གཉིས་པ་ལ་དྲུག ཤ་ལྔ་བདུད་རྩི་ལྔའི་རིལ་བུའི་སྒྲུབ་པ། མངག་གཞུག་སྒྲུབ་པ། རྡོ་རྗེ་འཇམ་
དཔལ་གྱི་སྒོ་ནས་རྒྱལ་བོ་ལ་སོགས་པ་དབང་དུ་བྱ་བ། གདུལ་བྱ་མ་དད་པ་དད་པར་བྱེད་པའི་སྦྱོར་བ། རྣམ་
སྣང་གི་སྒོ་ནས་བཀྲེས་སྐོམ་ཞི་བའི་སྦྱོར་བ། ལྷ་སོ་སོའི་སྒྲུབ་ཐབས་ལ་བརྟེན་ནས་ལས་སྒྲུབ་པའོ། ། དང་པོ་ནི།
བཤང་གཅི་དང་ནི་ ཤ་ ཆེན་རྣམས། ། ནས། ། ལྷན་ ཅིག་འཁོད། ། ཅེས་ སོ། ། གཉིས་ པ་ ལ་ བདུན།
འཇིག་རྟེན་ལས་འདས་པའི་མངག་ག་ཞུག་བསྒྲུབ་པ། འཇིག་རྟེན་པའི་མངག་གཞུག་པ་བསྐུལ་བ། མངག་
གཞུག་པ་སྒྲུབ་པའི་གནས་དང་དུས། མངག་གཞུག་པ་སྒྲུབ་པའི་ཕན་ཡོན་ནོ། ། མངག་གཞུག་པ་བསྐལ་བའི་
སྙིང་པོ། ། མངག་ གཞུག་ བསྒྲུབ་པའི་ཚུལ་ བསྡུས་ཏེ་བསྟན་པ། མཇུག་བསྡུ་བའོ། ། དང་པོ་ལ་གསུམ།
མངག་གཞུག་པའི་སྒྲུབ་པ་ཐུན་མོང་དུ་བསྟན་པ། རིགས་སོ་སོར་ཕྱེ་བའི་སྒྲུབ་པ། མདོག་གཞུག་པ་བསྐུལ་ཚུལ་
ལོ། ། དང་པོ་ནི། འདི་སྐད་ཅེས་ཀྱང་གསུངས་ཏེ། ནས། ། ཨཱ ལཾ དྷི། ཞེས་སོ། ། གཉིས་པ་ནི།
ཕྱག་ན་རྡོ་རྗེའི་གཟུགས་ཆེན་དང་། ། ནས། ། གསང་བའི་གནས་བཞག་གོ ། ཞེས་སོ། ། གསུམ་པ་ནི།
དེ་ལ་འདི་ནི་རྡོ་རྗེ་ནས། སྙིང་པོ་ཐམས་ཅད་བསྐུལ་བའོ། ། ཨཱ ཞེས་སོ། ། གཉིས་པ་འཇིག་རྟེན་པའི་
མང་ག་གཞུག་བསྐུལ་བ་ནི། མདུད་རྩེ་ཆེ་དང་རྡོ་རྗེ་ཆེ། ། ནས། ། བྱང་ཆུབ་རབ་ཏུ་འགྲུབ། ཞེས་སོ། །
གསུམ་པ་ནི། འདི་སྐད་ཅེས་ཀྱང་གསུངས་སོ། ། ནས། ། ཐོབ་པ་གདོན་མི་ཟ། ཞེས་སོ། ། བཞི་བ་ཕན་
282



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
ཡོན་ལ་གཉིས། རིག་འཛིན་གྱི་འཁོར་ཚད་མེད་པ་འགྲུབ་ཚུལ་དང་། སངས་རྒྱས་ཀྱི་ཞིང་དུ་ཁྲིད་ནས་མཆོག་
འགྲུབ་པའི་ཚུལ་ལོ། ། དང་པོ་ནི། རི་རབ་སུམ་ཅུ་རྩ་དྲུག་གི ། ནས་བྱང་ཆུབ་འགྲུབ། ། ཞེས་སོ། །
གཉིས་པ་ནི། ཕྱོགས་བཅུའི་སངས་རྒྱས་ཐམས་ ཅད་ཀྱི། ། ནས། དེ་སྐད་ཅེས་བཀའ་སྩལ་ཏོ། ། ཞེས་
སོ། ། ལྔ་བ་སྙིང་པོ་ནི། དེ་ལ་འདི་ནི་མངག་གཞུག ། ནས། རྟག་ཏུ་བསྐུལ། ། ཞེས་སོ། ། དྲུག་པ་ལ་
གཉིས། དངོས་ཀྱི་དོན་དང་། མངག་གཞུག་ལྔས་སྒྲུབ་ཚུལ་ལོ། ། དང་པོ་ནི། དེ་ལ་འདི་ནི་རྡོ་རྗེ་ཡེ་ཤེས་ནས།
དམ་ཚིག་བཅིང་བའོ། །ཞེས་སོ། ། གཉིས་པ་ནི། མཁའ་དབྱིངས་རྒྱ་ཆེན་དག་པ་ནི། ནས། རྨད་བྱུང་
གཟུགས་ཅན་ནོ། །ཞེས་སོ། ། བདུན་པ་མཇུག་བསྒྲུབ་ནི། བཅོམ་ལྡན། ནས། བཀའ་སྩལ་ཏོ། ། ཞེས་
སོ། ། གསུམ་པ་རྡོ་རྗེ་འཇམ་དཔལ་གྱི་སྒོ་ནས་རྒྱལ་བོ་སོགས་དབང་དུ་བྱ་བ་ནི། སངས་རྒྱས་རྡོ་རྗེ་སེམས་
དཔའ་འང་རུང་། | ནས། ། རྡོ་རྗེའི་བློ་ཡི་དོན་གྱིས་གསུངས། ། ཞེས་སོ། ། བཞི་བ་མ་དད་པ་དད་པར་
བྱེད་པ་ནི། སངས་རྒྱས་དཀྱིལ་འཁོར་མཆོག་དག་ནི། ནས། སྐུ་གསུམ་རྡོ་རྗེ་ཅན་དུ་མཐོང་། ། ཞེས་སོ། །
ལྔ་བ་བཀྲེས་སྐོམ་ཞི་བ་ནི། བཀྲེས་སྐོམ་ལ་སོགས་ཉོན་མོངས་ཆེ། ། ནས། ། དེ་སྐད་ཅེས་བཀའ་སྩལ་ཏོ། །
ཞེས་སོ། ། དྲུག་པ་ལས་སྒྲུབ་པ་ལ་ལྔ། དཔའ་བོ་རྡོ་རྗེའི་སྒོ་ནས་ཞི་སོགས་ཀྱི་ལས་ཐམས་ཅད་སྒྲུབ་ཚུལ། སྐུལ་
བྱེད་མའི་སྒོ་ནས་ལས་སྒྲུབ་ཚུལ། ཛམྦྷལའི་སྒོ་ནས་ནོར་སྒྲུབ་ཚུལ། གནོད་སྦྱིན་མོ་དབང་དུ་བྱས་ནས་ལས་སྒྲུབ་
ཚུལ། མཁའ་འགྲོ་མ་གཉིས་དང་སྙོམས་པར་ཞུགས་པས་འབྲས་བུ་གཉིས་འགྲུབ་ཚུལ་ལོ། ། དང་པོ་ནི། དེ་
ནས་བཅོམ་ལྡན་འདས་ཕྱག་ན་རྡོ་རྗེ་ནས། ཏིང་ངེ་འཛིན་ཏོ། །ཞེས་སོ། ། གཉིས་པ་ནི། དེ་ནས་བཅོམ་
ལྡན་འདས་ཀུན་ནས་དབྱངས་རྡོ་རྗེ་ནས། ཏིང་ངེ་འཛིན་ཏོ། ། ཞེས་སོ། ། གསུམ་པ་ནི། དེ་ནས་བཅོམ་
ལྡན་འདས་ཕྱག་ན་རྡོ་རྗེ་ནས། ཏིང་ངེ་འཛིན་ཏོ། ། ཞེས་སོ། ། བཞི་བ་ནི། དེ་ནས་བཅོམ་ལྡན་འདས་ནས།
ཏིང་འཛིན་ཏོ་ཞེས་སོ། ལྔ་བ་ནི། དེ་ནས་བཅོམ་ལྡན་འདས་ནས། དེ་སྐད་ཅེས་བཀའ་སྩལ་ཏོ། ། ཞེས་
སོ། ། གསུམ་པ་སྤྱོད་པའི་ཆོ་ག་ལ་དྲུག ། སྤྲོས་མེད་བསྡུས་པའི་སྤྱོད་པ་བྱ་ཚུལ། ཤིན་ཏུ་སྤྲོས་མེད་ཀྱི་སྤྱོད་པ་
བྱ་ཚུལ། སྤྱོད་པའི་འབྲས་བུ། སྤྲོས་མེད་ཀྱི་སྤྱོད་པའི་ཐུན་མོང་བའི་ཆོ་ག སྤྱོད་པ་གཉིས་ལ་བརྟེན་ནས་སྒྲུབ་
པ་བོས་ལམ་འགྲོད་ཚུལ་སྤྱོད་པའི་གཞུང་ཉེ་བར་བསྡུ་བའོ། ། དང་པོ་ལ་ལྔ། མཚམས་སྦྱོར་སྔོན་འགྲོས་སྤྱོད་པ་
བྱེད་པ་ཆ་ལུགས་བསྒྱུར་དགོས་པར་བསྟན་པ། རིགས་གསུམ་སོ་སོར་ཕྱེ་བའི་སྤྱོད་པ་བྱེད་ཚུལ། ཁ་ཟས་ལ་
ལོངས་སྤྱོད་ཚུལ་ཕན་ཡོན་དང་བཅས་པ། ། ངེས་དོན་གྱི་དམ་ཚིག་བཞི་ལ་གནས་པར་བྱ་བ། ། རང་རིགས་ཀྱི་
ཕྱག་རྒྱ་མ་མརྙེད་ན་ཇི་ལྟར་བྱ་བའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས། དེ་ལྟར་དངོས་གྲུབ་ཐོབ་པར་
283



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འགྱུར། ། ཞེས་སོ། ། གཉིས་པ་ནི། དེ་ལ་འདི་ནི་སྐུ་དང་གསུང་དང་ཐུགས་ནས། ་གསང་བའི་མཆོད་པ་
རབ་ཏུ་བྱ་ཞེས་སོ། ། གསུམ་པ་ནི། སྡོང་བུ་རྩ་བ་འབྲས་བུ་ཡི། ། ནས། ། གདོན་མི་ཟ་བར་འཐོབ་པར་
འགྱུར་ཞེས་སོ། ། བཞི་བ་ནི། རྟག་ཏུ་གཞན་གྱི་ནོར་རྐུ་ཞིང་། ། ནས། ཀུན་ཏུ་བསྡོམས། ། ཅེས་སོ། །
ལྔ་བ་ནི། འདོད་ཆགས་རྡོ་རྗེ་ལྕགས་ཀྱུ་མོ། ། ནས། ཀུན་དུ་རིགས་ཞེས་སོ། ། གཉིས་པ་ཤིན་ཏུ་སྤྲོས་མེད་ཀྱི་
སྤྱོད་པ་ནི། བསམ་བསྟན་ཡིག་གསུམ་རྡོ་རྗེ་ཅན། ། ནས། ། དེ་དག་རྒྱག་ནས་སྟེར་བར་འགྱུར། ཞེས་
སོ། ། གསུམ་པ་སྤྱོད་པའི་འབྲས་བུ་ནི། རྡོ་རྗེ་བདག་ཉིད་གསུམ་འདས་ནས། རྡོ་རྗེའི་ཡི་གེ་འཇིག་པར་
འགྱུར་ཞེས་སོ། ། བཞི་བ་སྤྱོད་པའི་ཐུན་མོང་གི་ཆོ་ག་ནི། ལྷ་མོ་ཀླུ་མོ་གནོན་སྦྱིན་མོ། ། ནས། ཡེ་ཤེས་
བསྟེན། ། ཞེས་སོ། ། ལྔ་བ་ལམ་བགྲོད་ཚུལ་ནི། འདི་ནི་སྔགས་རྣམས་ཐམས་ཅད་ཀྱི། ནས། སངས་རྒྱས་
བྱང་ཆུབ་རབ་འཇུག་པའོ། ཞེས་སོ། ། དྲུག་པ་སྤྱོད་པའི་གཞུང་ཉེ་བར་བསྡུ་བ་ནི། བཅོམ་ལྡན་འདས།
ཞེས་པ་ནས། དེ་སྐད་ཅེས་བཀའ་སྩལ་ཏོའི་བར་རོ། ། གཉིས་པ་ལེའུའི་མཚན་ནི། དེ་བཞིན་གཤེགས་པ་
ཐམས་ཅད། ཞེས་པ་ནས། ལེའུ་སྟེ་བཅུ་དྲུག་པའོ། ། ཞེས་པའི་བར་རོ། ། །
བཅུ་བདུན་པ་རྡོ་རྗེའི་བྱིན་རླབས་ཀྱི་རྒྱལ་བོའི་ལེའུས་བཤད་ཚུལ་ལ་གཉིས། ལེའུའི་གཞུང་དང་།
ལེའུའི་མཚན་ནོ། ། དང་པོ་ལ་བཞི། མཚམས་སྦྱོར་ནས་བསྟོད་ཅིང་གསོལ་བ་གདབ་པ། བསྟོད་པ་ལ་སྟོན་པ་
དགྱེས་ནས་གསུང་བ་ལ་མངོན་དུ་ཕྱོགས་པ། གསོལ་བ་བཏབ་པའི་དོན་བཤད་པ། མཇུག་སྡུད་པའོ། ། དང་
པོ་ནི། དེ་ནས་བཅོམ་ལྡན་འདས། ཞེས་པ་ནས། དེ་ཡང་སངས་རྒྱས་འདྲ་བར་འགྱུར། ། ཞེས་པའི་བར་
རོ། ། གཉིས་པ་ནི། དེ་ནས་སྟོན་པ་རྡོ་རྗེ་འཛིན། ། ནས། ། ནམ་མཁའི་དབྱིངས་བཞིན་དྲི་མ་མེད་ཞེས་
སོ། ། གསུམ་པ་ལ་དགུ། དམ་ཚིག་དང་སྡོམ་པ་རྣམས་བསྟན་པ། མཚན་མ་མེད་པའི་ཏིང་ངེ་འཛིན་གཏན་
ལ་དབབ་པ། དེའི་ཐབས་སུ་ལྷའི་སྐུ་ཇི་ལྟར་བསྐྱེད་པ་སྤྱོད་པའི་དམ་ཚིག་དང་བཅས་པ། འཁོར་གྱི་དྲིས་ལན་
གྱིས་བླ་མ་བསྙེན་བཀུར་ཚུལ་བསྟན་པ། བསམ་གཏན་གྱི་དཀྱིལ་འཁོར་ལ་བརྟེན་ནས་ཀྱང་དབང་རྫོགས་པར་
བསྐུར་ཚུལ། ལས་ཚོགས་མཆོད་པ་དམ་ཚིག་རྣམས་སྤེལ་ནས་བསྟན་པ། རྒྱུད་ཀྱི་ཆེ་བ་བསྟན་པ། ཐོས་བསམ་
གྱིས་ཐེ་ཚོམ་ཆོད་ནས་ཉམས་སུ་བླངས་བའི་འབྲས་བུ་བསྟན་པ། རྒྱུད་ཡོངས་སུ་གཏད་པའི་ཚུལ་ལོ། ། དང་པོ་
ལ་གསུམ། ཐེག་པ་གསུམ་གྱི་དམ་ཚིག་དང་སྡོམ་པ། འཇིག་རྟེན་པ་གཞན་གྱི་དམ་ཚིག་དང་སྡོམ་པ། རིམ་པ་
གཉིས་ལ་གནས་པའི་སོ་སོའི་དམ་ཚིག་དང་སྡོམ་པ་བསྟན་པའོ། །དང་པོ་ལ་གསུམ། རིགས་གསུམ་གྱི་བཟའ་
བ་དང་བསྲུང་བའི་དམ་ཚིགས་བསྟན་པ། རང་སངས་རྒྱས་ཀྱི་དམ་ཚིག་བསྟེན་ཚུལ། ཉན་ཐོས་ཀྱི་དམ་ཚིགས་
284



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
བསྟེན་ཚུལ་ལོ། ། དང་པོ་ནི། དེ་ནས་ཕྱག་ན་རྡོ་རྗེ་ནས། དེ་མ་ཐག་ཏུ་སངས་རྒྱས་འགྱུར། ། ཞེས་སོ། །
གཉིས་པ་ནི། དེ་ནས་ཕྱག་ན་རྡོ་རྗེ་ནས། དམ་ཚིག་མཆོག་ཏུ་རྟག་པའོ། ། ཞེས་སོ། །གསུམ་པ་ནི། དེ་
ནས་ཕྱག་ན་རྡོ་རྗེ་ནས། དམ་ཚིག་འདི་ནི་རྨད་པོ་ཆེ། ། ཞེས་སོ། ། གཉིས་པ་འཇིག་རྟེན་པ་གཞན་གྱི་དམ་
ཚིག་དང་སྡོམ་པ་ལ་བཞི། གཙོ་བོ་གསུམ་གྱི་དམ་ཚིག་འཁྲུལ་སྤོང་དང་བཅས་པ། རྫུ་འཕྲུལ་ཆུང་བ་ལྔའི་དམ་
ཚིག་གི་དམ་ཚིག་དེ་བརྒྱད་ལ་གསང་བ་འདུས་པས་ཀྱང་སྤྱད་པར་བྱ་བ། དོན་བསྡུ་བ་ཁུང་དང་བཅས་པའོ། །
དང་པོ་ནི། དེ་ནས་ཕྱག་ན་རྡོ་རྗེ་ནས། དེ་ཉིད་ཁྱབ་འཇུག་རྫུ་འཕྲུལ་ཆེ། ། ཞེས་སོ། ། གཉིས་པ་ནི། དེ་
ནས་ཕྱག་ན་རྡོ་རྗེ་ནས། གནས་ཀྱི་མཚན་ཉིད་ཀྱིས་གསད་བྱ་ཞེས་སོ། ། གསུམ་པ་ནི། ངོ་བོ་ཉིད་ཀྱིས་ཀུན་
འབྱུང་བ། ། ནས། ། མ་ལུས་སྤྱད་པར་བྱ། ། ཞེས་སོ། ། བཞི་བ་ནི། ཁམས་གསུམ་པ་ནས། ཏིང་ངེ་
འཛིན་ཏོ། །ཞེས་སོ། ། གསུམ་པ་རིམ་པ་གཉིས་ལ་གནས་པ་སོ་སོའི་དམ་ཚིག་ལ་དྲུག རྫོགས་པའི་རིམ་
པས་ལས་ཀྱི་ལམ་རྣམས་འོད་གསལ་གྱིས་དག་པར་བྱ་བའི་དམ་ཚིག་དང་སྡོམ་པ། བསྐྱེད་རིམ་པ་དང་རྫོགས་
རིམ་པས་ཕྱག་བྱ་བ་དང་མི་བྱ་བའི་ཚུལ། བསྐྱེད་རིམ་པས་འདོད་ཡོན་ལ་ལོངས་སྤྱོད་པའི་དུས་སུ་ཡུལ་དབང་
རྣམས་ཐབས་ཤེས་སུ་སྡུད་པའི་སྡོམ་པ། རྫོགས་རིམ་པས་ཐ་མལ་བའི་ལུས་སྤངས་ནས་རྡོ་རྗེའི་སྐུ་བསྐྱེད་པའི་
ཐབས་ཀྱི་དམ་ཚིག ནང་ལ་གཞོལ་བ་རྣམས་ཀྱི་ཚིམ་པར་བྱ་བའི་ཆོ་ག སྔགས་ལ་གཞོལ་བ་རྣམས་ཀྱི་ཚིམ་པར་
བྱ་བའི་ཆོ་གའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས། དེ་སྐད་ཅེས་བཀའ་སྩལ་ཏོ། ། ཞེས་སོ། །
གཉིས་པ་ནི། དེ་ནས་ཕྱག་ན་རྡོ་རྗེ་ནས། དམ་ཚིག་རྡོ་རྗེ་ལས་བྱུང་བའོ། ། ཞེས་སོ། ། གསུམ་པ་ནི། དེ་
ནས་ཕྱག་ན་རྡོ་རྗེ་ནས། དམ་ཚིག་རབ་ཏུ་བརྟག་པའོ། ། ཞེས་སོ། ། བཞི་བ་ནི། དེ་ནས་ཕྱག་ན་རྡོ་རྗེ་ནས།
དམ་ཚིག་རྡོ་རྗེ་རྫོགས་བྱེད་པའོ། ། ཞེས་སོ། ། ལྔ་བ་ནི། དེ་ནས་ཕྱག་ན་རྡོ་རྗེ་ནས། ཁྲོས་པ་རྣམས་ཀྱིས་མི་
ཐུབ་པའོ། ། ཞེས་སོ། ། དྲུག་པ་ནི། དེ་ནས་ཕྱག་ན་རྡོ་རྗེ་ནས། དེ་སྐད་ཅེས་བཀའ་སྩལ་ཏོ། ། ཞེས་
སོ། ། གཉིས་པ་མཚན་མེད་ཀྱི་ཏིང་ངེ་འཛིན་ལ་ལྔ། རྗེས་འཇུག་གི་ལས་ཚོགས་སྟོང་བ་ཉིད་ཀྱི་ཏིང་ངེ་འཛིན་
དགོས་པར་ཕྱིར་དུ་སྟོན་པ་འོད་གསལ་དུ་ཞུགས་པ། དེ་ལ་སྔོན་བྱུང་གི་དགོས་པ་བསྟན་པའི་ཕྱིར་དུ་འཁོར་
རྣམས་ཀྱིས་དྲིས་ལན་མཛད་པ། དེ་ལ་སྟོན་པ་མཉེས་ནས་དོན་དེ་ཉིད་རང་གི་གསུང་གིས་སྟོན་པར་མཛད་པ།
སློབ་བཞིན་པའི་རྣལ་འབྱོར་བ་སངས་རྒྱས་སུ་འགྲུབ་པའི་རྒྱུ་ལ་ཞུས་ལན་མཛད་པ། འོད་ཟུང་གི་ཏིང་ངེ་འཛིན་
བཤད་པ་ལ། འཁོར་རྣམས་ཀྱིས་ངོ་མཚར་དུ་གྱུར་བའོ། ། དང་པོ་ནི། དེ་ནས་ཕྱག་ན་རྡོ་རྗེ་ནས། ཅང་མི་
གསུང་བར་གྱུར་ཏོ་ཞེས་སོ། ། གཉིས་པ་ལ་བཞི། འཁོར་གྱི་བྱང་སེམས་རྣམས་ཀྱིས་འོད་གསལ་ལ་ཞུགས་པའི་
285



༄༅།
རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྒྱུ་མཚན་ཞུས་པ། དེའི་ལན་འཁོར་གྱི་དེ་བཞིན་གཤེགས་པས་གསུངས་པ། ལན་དེ་ལ་ལོག་པར་རྟོག་པ་འཇམ་
དཔལ་ལ་སོགས་པས་བསལ་བ། འཁོར་གྱི་དེ་བཞིན་གཤེགས་པས་བྱང་ཆུབ་ཐོབ་པར་ཡོད་མེད་ཀྱི་ཚུལ་དུ་
བསྟན་པའོ། ། དང་པོ་ནི། དེ་ནས་ཡང་ནས། ཅང་མི་གསུང་བར་བཞུགས། ཞེས་སོ། ། གཉིས་པ་ནི།
དེ་ནས་བཅོམ་ལྡན་འདས་ནས། ལོག་པར་བཟུང་བས་ཟིན་པ་ཡིན་ཞེས་སོ། ། གསུམ་པ་ལ་གཉིས། ལོག་པར་
བཟུང་བ་ཞེས་པའི་ཚིག་དོན་ལ་ལོག་རྟོག་བསལ་བ་དང་། འོད་ཟུང་གི་ཟབ་པ་དང་རྒྱ་ཆེ་དགོས་པ་བསྟན་
པའོ ། དང་པོ་ནི། དེ་ནས་འཇམ་དཔལ་ནས། བྱོན་པའི་རྗེས་སུ་འགྲོའོ། ། ཞེས་སོ། ། གཉིས་པ་ནི།
དེ་ཅིའི་སླད་དུ་ཞེ་ན་ནས། སེམས་པ་ཡང་མཆེས་སོ། །ཞེས་སོ། །བཞི་བ་ལ་གཉིས། དོན་དམ་པར་ཐོབ་བྱ་
སོགས། མ་གྲུབ་པས་བྱང་ཆུབ་རྙེད་དཀའ་བར་བསྟན་པ་དང་། ཐ་སྙད་དུ་རྙེད་སླ་བར་བསྟན་པའོ། ། དང་
པོ་ནི། དེ་ནས་བཅོམ་ལྡན་འདས་ནས། མི་འགྱུར་བ་ལས་བྱུང་བའོ། ། ཞེས་སོ། ། གཉིས་པ་ནི། རིགས་ཀྱི་
བུ་ནས། རྡོ་རྗེ་ཡེ་ཤེས་ཐོབ་པའོ་ཞེས་སོ། ། གསུམ་པ་སྟོན་པ་མཉེས་ནས་ལན་མཛད་པ་ནི། དེ་ནས་ཕྱག་ན་རྡོ་
རྗེ་ནས། སྨྲ་བ་བྱེད་པ་སྨྲ་མ་ཡིན། ། ཞེས་སོ། ། བཞི་བ་སངས་རྒྱས་འགྲུབ་པའི་རྒྱུ་ཞུས་པ་ལ་གསུམ། འཁོར་
གྱི་དེ་བཞིན་གཤེགས་པས་སངས་རྒྱས་ཐམས་ཅད་ཀྱི་དངོས་གྲུབ་གང་ལས་འབྱུང་བ་དང་གང་དུ་ཐིམ་པའི་རྒྱུ་ཞུས་
པ། སྟོན་པས་རང་གི་ལུས་ངག་ཡིད་གསུམ་འོད་གསལ་དུ་ཞུགས་པ་རྒྱུ་ཡིན་པར་བསྟན་པ། དེ་ལ་སླར་ཞུས་ལན་
མཛད་པའོ། ། དང་པོ་ནི། དེ་ནས་བཅོམ་ལྡན་འདས་ནས། གང་ན་གནས་ཞེས་སོ། ། གཉིས་པ་ནི། དེ་
བཞིན་གཤེགས་པ་ནས། རྒྱུད་ཀྱི་རྡོ་རྗེ་ལ་གནས་སོ་ཞེས་སོ། ། གསུམ་པ་ལ་གཉིས། དངོས་གྲུབ་དང་ཁམས་
གསུམ་ཐམས་ཅད་ཀྱི་རྩ་བ་གང་ཡིན་ཞུ་བ་དང་། དེའི་རྩ་བ་འོད་གསལ་དང་དེ་ལ་རྩ་བ་གཉིས་པ་མེད་པར་
བསྟན་པའོ། ། དང་པོ་ནི། དེ་བཞིན་གཤེགས་པ་ནས། གང་ན་གནས། ཞེས་སོ། ། གཉིས་པ་ནི། དེ་
བཞིན་གཤེགས་པ་ནས། གང་ན་ཡང་མ་ཡིན་ནོ་ཞེས་སོ། ། ལྔ་བ་འོད་ཟུང་བཤད་པ་ལ་འཁོར་རྣམས་ངོ་མཚར་
བ་ནི། དེ་ནས་བྱང་ཆུབ་སེམས་དཔའ་ནས། དེ་རྒྱུ་གཟུགས་ནི་རྣམ་པར་བསྒོམ་ཞེས་སོ། ། གསུམ་པ་ལྷ་སྐུ་
བསྐྱེད་པ་སྤྱོད་པ་དམ་ཚིག་དང་བཅས་པ་ལ་ལྔ། རིགས་སོ་སོའི་སྔགས་ཀྱི་བསྐྱེད་པའི་ཐབས། རྫོགས་རིམ་པའི་
སྤྱོད་པ། དེས་ལག་པའི་ཕྱག་རྒྱུ་མི་བཅིང་བའི་དམ་ཚིག ཕྱག་རྒྱུ་མ་ལ་བརྟེན་པའི་སྐུ་གསུང་ཐུགས་ཀྱི་དམ་ཚིག་
གསུམ་བསྟན་པ། སྤྱོད་པ་གསུམ་ལ་གནས་པས་ཕྱི་རོལ་གྱི་ལྷར་ཞེན་པ་བསལ་ནས་བདག་ཉིད་ལྷག་པའི་ལྷར་
བལྟ་བའི་དམ་ཚིག་གོ །དང་པོ་ནི། དེ་ནས་སྟོན་པ་རྡོ་རྗེ་འཛིན། ། ནས། དེ་སྐད་ཅེས་བཀའ་སྩལ་ཏོ། །
ཞེས་སོ། ། གཉིས་པ་ལ་གཉིས། ཡེ་ཤེས་ཀྱི་ཕྱག་རྒྱ་ལ་བརྟེན་པའི་སྤྱོད་པ་ཕན་ཡོན་དང་བཅས་པ་དང་། ལས་
286



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག་
ཀྱི་ཕྱག་རྒྱ་ལ་བརྟེན་པའི་སྤྱོད་པ་ཕན་ཡོན་དང་བཅས་པའོ། ། དང་པོ་ནི། ཁམས་གསུམ་ལས་བྱུང་རྒྱལ་བོ་
ཆེ། ། ནས་སྐུ་གསུམ་དངོས་གྲུབ་ཐོབ་པར་འགྱུར། ། ཞེས་སོ། ། གཉིས་པ་ནི། དེ་ནས་ཡང་བཅོམ་ལྡན་
ནས། སྐད་ཅིག་གིས་ནི་སངས་རྒྱས་འཐོབ་ཞེས་སོ། ། གསུམ་པོ་རྫོགས་རིམ་པས་ལག་པའི་ཕྱག་རྒྱ་མི་བཅིང་བ་
ནི། དེ་ནས་ཕྱག་ན་རྡོ་རྗེས་ནས། རྒྱལ་བ་རྣམས་ཀྱང་མི་འདའོ། ། ཞེས་སོ། ། བཞི་བ་ཕྱག་རྒྱ་མ་ལ་བརྟེན་
པའི་སྐུ་གསུང་ཐུགས་ཀྱི་དམ་ཚིག་ལ་གསུམ། རིག་མ་དང་སྙོམས་པར་ཞུགས་པས་བསྐྱེད་པའི་བདུད་རྩི་ཟོས་
པའི་བཅུད་ལེན་གྱིས་ལུས་སྟོབས་རྒྱས་པར་བྱ་བ། གསུང་རྡོ་རྗེའི་ལྕེས་རྩ་བསྐུལ་ནས་བདེ་བ་བསྐྱེད་པ་དེ་ལས་
བྱུང་བའི་བདུད་རྩི་ལྕེས་མྱང་བ། པདྨ་ཅན་ལ་སོགས་པའི་ཕྱག་རྒྱ་རྣམས་ཀྱིས་ཡིད་དགའ་བར་བྱ་ཞིང་དེ་རྣམས་
ཀྱི་ཐུགས་ཀུན་མི་དབྱུང་བ་མཇུག་སྡུད་དང་བཅས་པའོ། ། དང་པོ་ནི། དེ་ནས་ཡང་ཕྱག་ན་རྡོ་རྗེས་ནས།
གསང་འདི་རྡོ་རྗེ་གསུམ་བྱུང་ཡིན། ། ཞེས་སོ། ། གཉིས་པ་ནི། དེ་ནས་ཡང་བཅོམ་ལྡན་ནས། གསུང་གི་རྡོ་
རྗེ་མི་སྨད་དོ། ། ཞེས་སོ། ། གསུམ་པ་ནི། དེ་ནས་ཡང་ཕྱག་ན་རྡོ་རྗེས་ནས། དེ་སྐད་ཅེས་བཀའ་སྩལ་
ཏོ། ། ཞེས་སོ། ། ལྔ་བ་བདག་ཉིད་ལྷར་བལྟ་བའི་དམ་ཚིག་ནི། དེ་ནས་ཡང་ཕྱག་ན་རྡོ་རྗེས་ནས། དེ་སྐད་
ཅེསབཀའ་སྩལ་ཏོ་ཞེས་སོ། ། བཞི་བ་བླ་མར་བསྙེན་བཀུར་ཚུལ་ལ་གསུམ། འཁོར་རྣམས་ལ་དྲིས་ལན་གྱི་
སྐབས་དབྱེ་བའི་ཕྱིར་སྟོན་པ་འོད་གསལ་དུ་ཞུགས་པ། དེའི་ཚེ་འཁོར་རྣམས་ཀྱིས་དྲིས་ལན་ཇི་ལྟར་མཛད་པ།
དེ་ནས་བྱང་ཆུབ་སེམས་དཔའ་རྣམས་ཐེ་ཚོམ་ཆོད་ནས་ཐུགས་རངས་པ་ཐོབ་པའོ། ། དང་པོ་ནི། དེ་ནས་
བཅོམ་ལྡན། ནས། མི་གསུང་བར་གྱུར་ཏོ། ཞེས་སོ། ། གཉིས་པ་ལ་བཞི། བྱམས་པས་འདུས་པའི་སློབ་
དཔོན་ལ་ཇི་ལྟར་བལྟ་ཞེས་འཁོར་གྱི་དེ་བཞིན་གཤེགས་པ་རྣམས་ལ་ཞུས་པ། བྱམས་པ་ལ་དེའི་ལན་མཛད་པ།
འཁོར་གྱི་དེ་བཞིན་གཤེགས་པ་ལྔས་བྱང་ཆུབ་སེམས་དཔའ་རྣམས་ལ་བླ་མའི་བསྔགས་པ་བསྟན་པ། སྐུ་གསུང་
ཐུགས་ཀྱི་དངོས་གྲུབ་གང་ལ་གནས་པའི་དྲིས་ལན་ནོ། ། དང་པོ་ནི། དེ་ནས་ཡང་བྱང་ཆུབ་ནས། ཇི་ལྟར་
བལྟ་བར་བགྱི། ཞེས་སོ། ། གཉིས་པ་ནི། རིགས་ཀྱི་བུ་ནས། ཅང་མི་སྨྲ་བར་གྱུར་ཏོ། ། ཞེས་སོ། །
གསུམ་པ་ནི།དེ་ནས་དེ་བཞིན་གཤེགས་པ་ནས། ཡེ་ཤེས་ཀྱི་བདག་པོ་ཡིན་པའི་ཕྱིར་རོ། ། ཞེས་སོ། ། བཞི་བ་
ལ་གསུམ། དངོས་གྲུབ་ཀྱི་རྩ་བ་གང་ཡིན་ཞུས་པ། དེ་བླ་མ་ཡིན་པར་བསྟན་པའི་ལན། བླ་མའི་རྡོ་རྗེ་གསུམ་
ཡང་རྡོ་རྗེ་འཆང་ལ་གནས་པར་བསྟན་པའོ། ། དང་པོ་ནི། དེ་ནས་བྱང་ཆུབ་ནས། དངོས་གྲུབ་རྣམས་ཅི་ལ་
གནས་ཞེས་སོ། ། གཉིས་པ་ནི། དེ་བཞིན་གཤེགས་པ་ནས། རྡོ་རྗེ་ལ་གནས་སོ། ། ཞེས་སོ། ། གསུམ་པ་
ནི། བྱང་ཆུབ་ནས། གང་ལ་ཡང་མི་གནས་སོ། ། ཞེས་སོ། ། གསུམ་པ་བྱང་སེམས་རྣམས་ཐེ་ཚོམ་ཆོད་པ་ནི།
287



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དེ་ནས་བྱང་ཆུབ་ནས། ཅང་མི་སྨྲ་བར་འཁོད་དོ། ། ཞེས་སོ། ། ལྔ་བ་བསམ་པ།ཏན་གྱི་དཀྱིལ་འཁོར་ལ་
བརྟེན་ནས་དབང་བསྐུལ་ཚུལ་ལ་བཞི། སྟོན་པ་འོད་གསལ་ལས་བཞེངས་ནས་བསམ་གཏན་གྱི་དཀྱིལ་འཁོར་
ཉན་པར་བསྐུལ་བ། འཁོར་རྣམས་ཀྱིས་དེ་བཤད་པར་གསོལ་བ། གསོལ་བ་བཏབ་པའི་དོན་བཤད་པ། དོན་
བསྡུ་བའོ། ། དང་པོ་ནི། བཅོམ་ལྡན་ནས། ཏིང་ངེ་འཛིན་དཀྱིལ་འཁོར་ཉོན་ཅིག །ཅེས་སོ། ། གཉིས་
པ་ནི། དེ་ནས་ཡང་དེ་བཞིན་གཤེགས་པ་ནས། བཤད་དུ་གསོལ་ཞེས་སོ། ། གསུམ་པ་ལ་བཞི། བསམ་
གཏན་གྱི་དཀྱིལ་འཁོར་སྒྲུབ་པའི་སྔོན་དུ་བདག་བསྐྱེད་སྒོམ་ཚུལ། དེ་ནས་ཕྱག་རྒྱ་དང་སྙོམས་པར་ཞུགས་ཏེ་
བསམ་གཏན་གྱི་དཀྱིལ་འཁོར་སྒྲུབ་ཅིང་མཆོད་པ། སློབ་མ་ལ་དབང་བསྐུར་བ་ལྷག་མའི་མཚོན་བྱེད་ནང་དབང་
བསྐུར་བ། དབང་བསྐུར་བའི་ཕན་ཡོན་ནོ། ། དང་པོ་ནི། ནམ་མཁའི་དབྱིངས་ཀྱི་དབུས་བསམ་པ། །
ནས། འཁོར་ལོ་ཅན་ཀུན་གཞུག་པར་བྱ། ། ཞེས་སོ། ། གཉིས་པ་ནི། མཆོད་པའི་ནས། རྟོག་ཏུ་བྱ་ཞེས་
སོ། ། གསུམ་པ་ནི། སློབ་དཔོན་སྙིང་ཁར་རབ་བསྒོམས་ནས། ། ནས། ཐམས་ ཅད་ཆོ་ག་བཞིན་དུ་
དབབ། ། ཞེས་སོ། ། བཞི་བ་ནི། སེམས་ཅན་ཀུན་ལ་ཕན་འདོད་པའི། ། ནས། འགྲུབ་པར་འགྱུར་ཞེས་
སོ། ། བཞི་པ་དོན་བསྡུ་བ་ནི། སངས་རྒྱས་དང་ནས། བསམ་གཏན་གྱི་དཀྱིལ་འཁོར་རོ། ༑ཞེས་སོ། །
དྲུག་པ་ལས་ཚོགས་མཆོད་པ་དམ་ཚིག་རྣམས་སྤེལ་ནས་བསྟན་པ་ལ་དྲུག རྡོ་རྗེ་མཁའ་འགྲོའི་རྣལ་འབྱོར་གྱིས་
གདུག་པ་རྣམས་ཚར་གཅད་པ། མཆོད་པའི་ཆོ་ག་ལུས་བརྟས་པར་བྱེད་པའི་ཆོ་ག རྫོགས་རིམ་པའི་ལུས་ངག་
གི་དམ་ཚིག ལེའུ་བཅོ་ལྔ་བ་ལས་གསུངས་པའི་ལས་ཕྲ་མོའི་ལྷག་མ། ལས་ཀྱི་མཐར་རྡོ་རྗེ་ཨལྔ་ན་སྒྲུབ་པའི་ཆོ་
ག་བསྟན་པའོ། ། དང་པོ་ནི། དེ་ནས་ཡབ་ཕྱག་ན་རྡོ་རྗེ་ནས། རྡོ་རྗེའི་སྦྱོར་བས་གདབ་པར་བྱ། ། ཅེས་
སོ། ། གཉིས་པ་ལ་ལྔ། ནང་གི་སྦྱིན་སྲེག་གི་མཆོད་པ། ཡིད་དུ་འོང་བའི་ཡུལ་ལྔའི་ཐུན་མོང་གི་མཆོད་པ།
རིགས་ཀྱི་སྲས་བསྐྲུན་ཏེ་བསྲུང་བ་དང་གསོ་བ་ལ་སོགས་པའི་ཁྱད་པར་གྱི་མཆོད་པ། སེམས་ཅན་ཐམས་ཅད་ཀྱི་
དོན་དུ་དམིགས་ནས་ས་ལ་ལོངས་སྤྱོད་པས་ཕུལ་དུ་བྱུང་བའི་མཆོད་པ། མཆོད་པ་རྣམས་སྒྲུབ་པ་མཚན་འཛིན་
གྱི་དྲི་མ་དག་པར་བྱ་བའི་ཐབས་བསྟན་པའོ། ། དང་པོ་ནི། དེ་ནས་ཡང་ཕྱག་ན་རྡོ་རྗེས་ནས། ཆོ་ག་བཞིན་དུ་
ཡོངས་སུ་བརྟག ཅེས་སོ། ། གཉིས་པ་ནི། དེ་ནས་ཡང་ནས། དམ་ཚིག་ཤིན་ཏུ་འདའ་དཀའ་བའོ། །
ཞེས་སོ། ། གསུམ་པ་ནི། དེ་ནས་ཡང་ནས། སངས་རྒྱས་བྱང་ཆུབ་ཐོབ་པར་འགྱུར་ཞེས་སོ། ། བཞི་བ་ནི།
དེ་ནས་ཡང་ནས། སྡོམ་པ་འདི་ནི་རྨད་པོ་ཆེ། ། ཞེས་སོ། ། ལྔ་བ་ནི། དེ་ནས་ཡང་ནས། འདིར་ནི་ཡོད་ཡེ་
འཇིག་པར་འགྱུར། ། ཞེས་སོ། ། གསུམ་པ་ལུས་བརྟས་པའི་ཆོ་ག་ནི། དེ་ནས་ཡང་ཕྱག་ན་རྡོ་རྗེས་ནས།
288



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
འགྱུར་བར་འདི་ནི་དོགས་པ་མེད། ། ཅེས་སོ། ། བཞི་བ་ནི། དེ་ནས་ཡང་ནས། རྡོ་རྗེ་གསུམ་མཆོག་ཕྱག་མི་
བྱའོ། ། ཞེས་སོ། ། ལྔ་བ་ལས་ཕྲ་མོའི་ལྷག་མ་བསྟན་པ་ལ་གཉིས། དུག་བསལ་བ་ལ་སོགས་པའི་ཆོ་ག་དང་།
དེ་ལྟར་བྱེད་པའི་སྔགས་པས་གཞན་བསྲུང་བའི་ཆོ་ག་བསྟན་པའོ། ། དང་པོ་ནི། དེ་ནས་ཡང་ནས། ས་བོན་
གསང་གསུམ་ལས་བྱུང་བའོ། ། ཞེས་སོ། ། གཉིས་པ་ནི། དེ་ནས་ཡང་ནས། གསང་བ་གསུམ་གྱི་གནས་
བསྡུས་པའོ། ། ཞེས་སོ། ། དྲུག་པ་ལས་ཀྱི་མཐར་རྡོ་རྗེ་ཨཉྫ་ན་སྒྲུབ་པའི་ཆོ་ག་བསྟན་པ་ནི། དེ་ནས་ཡང་ནས།
ཀུན་དུ་བཟང་བོས་གསུངས་སོ་ཞེས་སོ། ། བདུན་པ་རྒྱུད་ཀྱི་ཆེ་བ་ལ་བཞི། རྒྱུད་འདི་ལ་དད་ཅིང་སྒོམ་པ་ལ་
སངས་རྒྱས་ཐམས་ཅད་ཀྱི་གསང་བ་གསུམ་གྱི་གནད་རྟོགས་དགོས་པར་བསྟན་པ། རྒྱུད་ཤིན་ཏུ་རྙེད་དཀའ་བར་
བསྟན་པ། རྒྱུད་འདི་ལ་བརྟེན་ནས་ཚེ་འདིར་མཆོག་འགྲུབ་པར་བསྟན་པ། རྒྱུད་ཤིན་ཏུ་ཟབ་པ་ བསྟན་
པའོ། ། དང་པོ་ནི། དེ་ནས་བཅོམ་ལྡན་འདས་ནས། ཅང་མི་གསུང་བར་གྱུར་ཏོ་ཞེས་སོ། ། གཉིས་པ་ནི།
དེ་ནས་ཕྱག་ན་རྡོ་རྗེ་ནས། སེམས་ཅན་རྣམས་ལ་སྐལ་བ་མེད་པའི་ཕྱིར་རོ་ཞེས་སོ། ། གསུམ་པ་ནི། འོན་ཀྱང་
ནས། གྲངས་སུ་འགྲོའོ་ཞེས་སོ། ། བཞི་བ་ལ་གསུམ། རྗེས་འཇུག་གི་གང་ཟག་བཞིས་རྒྱུད་མ་ལུས་པ་ཉན་
ཡང་དོན་མ་རྟོགས་པར་བསྟན་པའི་ཕྱིར་སྔོན་བྱུང་ལ་བྱང་ཆུབ་སེམས་དཔའ་རྣམས་བཤུམས་པ། རྗེས་འཇུག་ལ་
རིན་པོ་ཆེ་ལྟ་བུའི་གང་ཟག་གིས་དེ་རྣམས་དབུགས་འབྱིན་པ་བསྟན་པའི་ཕྱིར་བྱང་ཆུབ་སེམས་དཔའ་རྣམས་ཀྱི་མྱ་
ངན་བསལ་བའི་དྲི་ལན། རིན་པོ་ཆེ་ལྟ་བུའི་གང་ཟག་གིས་དེ་དག་གི་རབ་རིབ་བསལ་བས་དེ་དག་གིས་ཀྱང་དེ་ཁོ་
ན་ཉིད་རྟོགས་པར་བསྟན་པའོ། །དང་པོ་ནི། དེ་ནས་བྱང་ཆུབ་ནས། རབ་ཏུ་དུས་སོ་ཞེས་སོ། ། གཉིས་པ་
ནི། དེ་ནས་དེ་བཞིན་གཤེགས་པ་ནས། གསང་བའི་ཡི་གེ་རྣམ་པར་དག་པའི་ཕྱིར་རོ་ཞེས་སོ། །གསུམ་པ་ནི།
དེ་ནས་བྱང་ཆུབ་ནས། གནས་པར་གྱུར་ཏོ་ཞེས་སོ། ། བརྒྱད་པ་ཐེ་ཚོམ་ཆོད་ནས་ཉམས་སུ་བླངས་པའི་འབྲས་
བུས་བསྟན་པ་ལ་ལྔ། ཐོབ་བྱའི་འབྲས་བུ་བསྟན་པའི་ཕྱིར་གཙོ་བོ་འོད་གསལ་དུ་ཞུགས་པ། དེ་ལ་ལྷ་མོ་བཞིའི་
གླུས་བཞེངས་པར་བསྐུལ་བ། འོད་གསལ་ལས་བཞེངས་ནས་རིགས་བཞིའི་ངོ་བོས་སྤྱན་སོགས་དང་སྙོམས་པར་
ཞུགས་པ། དེའི་འོག་ཏུ་རྡོ་རྗེ་གསུམ་གྱིས་ནམ་མཁའི་ཁམས་ཐམས་ཅད་གང་བར་བསྟན་པ། སྟོན་པ་ཡེ་ཤེས་ཀྱི་
ཕྱག་རྒྱ་དང་སྙོམས་པར་འཇུག་པས་འགྲོ་བའི་དོན་མཛད་ཚུལ་ལོ། ། དང་པོ་ནི། དེ་ནས་བཅོམ་ལྡན་འདས་
ནས། རྡོ་རྗེ་བཙུན་མོའི་བྷ་ག་ལ་ཞུགས། ། ཞེས་སོ། ། གཉིས་པ་ནི། དེ་ནས་དེ་བཞིན་གཤེགས་པ་ནས།
དགྱེས་པར་མཛད་དུ་གསོལ་ཞེས་སོ། ། གསུམ་པ་ནི། དེ་ནས་བཅོམ་ལྡན་འདས་ནས། མི་གསུང་བར་གྱུར་ཏོ་
ཞེས་སོ། ། བཞི་བ་ནི། དེ་ནས་ནམ་མཁའི་དབྱིངས་ནས། གནས་པར་གྱུར་ཏོ་ཞེས་སོ། ། ལྔ་བ་ལ་བཞི།
289



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྙོམས་པར་ཞུགས་པའི་ཡེ་ཤེས་ཀྱི་འོད་ཟེར་གྱིས་སེམས་ཅན་རྣམས་ལ་དབང་བསྐུར་བས་དེ་རྣམས་ཀུན་ཏུ་བཟང་
པོའི་མིང་ ཅན་དུ་གྱུར་བ། སེམས་ ཅན་ཀུན་དུ་བཟང་པོར་མཉམ་པ་ཉིད་དུ་བསྟན་པ་འཁོར་རྣམས་ཀྱིས་
གཟིགས་ཚུལ། དེ་ལ་འཁོར་རྣམས་ངོ་མཚར་ནས་ཞུ་བ། འདོད་ཆགས་ཀྱི་རང་བཞིན་འོད་གསལ་ཉིད་ཡིན་པ་
ངོ་མཚར་བར་བསྟན་པའོ། ། དང་པོ་ནི། དེ་ནས་རྡོ་རྗེ་ནམ་མཁའི་དབྱིངས་འདི་ནས། དབང་བསྐུར་བར་
གྱུར་ཏོ་ཞེས་སོ། ། གཉིས་པ་ནི། དེ་ནས་དེ་བཞིན་གཤེགས་པ་ནས། བདེ་བར་གཤེགས་པ་མཐོང་ལགས་
སོ། ། ཞེས་སོ། ། གསུམ་པ་ནི། དེ་ནས་བཅོམ་ལྡན་ནས། ངོ་མཚར་ཏོ་ཞེས་སོ། ། བཞི་བ་ནི། དེ་ནས་
ཕྱག་ན་རྡོ་རྗེ་ནས། ཅང་མི་གསུང་བར་གྱུར་ཏོ་ཞེས་སོ། ། དགུ་བ་རྒྱུད་ཡོངས་སུ་གཏད་པ་ལ་གསུམ། འདུས་
པ་སངས་རྒྱས་བྱང་སེམས་རྣམས་ལ་སྤྱིར་གཏད་པ། བྱེ་བྲག་ཏུ་རྡོ་རྗེ་ཆོས་ལ་གཏད་དེ་ཞལ་གྱིས་བཞེས་པ་རྒྱུད་
གཏད་པའི་འོག་ཏུ་འཁོར་རྣམས་རྡོ་རྗེ་གསུམ་དུ་གྱུར་བར་བསྟན་པའོ། ། དང་པོ་ནི། དེ་ནས་བཅོམ་ལྡན་
འདས་ནས། འདི་ལ་སྐལ་བ་ཡོད་པའི་ཕྱིར་རོ། ། ཞེས་སོ། ། གཉིས་པ་ནི། དེ་ནས་ཕྱག་ན་རྡོ་རྗེ་ནས།
ཅང་མི་གསུང་བར་གྱུར་ཏོ་ཞེས་སོ། ། གསུམ་པ་ནི། དེ་ནས་དེ་བཞིན་གཤེགས་པ་ནས། དམིགས་ནས་ཅང་
མི་གསུང་བར་གྱུར་ཏོ་ཞེས་སོ། ། བཞི་བ་མཇུག་སྡུད་ནི། དེ་སྐད་ཅེས་བཀའ་སྩལ་ཏོ་ཞེས་སོ། ། གཉིས་པ་
མཚན་དོན་ནི། དེ་བཞིན་གཤེགས་པ་ཐམས་ཅད་ཞེས་པ་ནས། ལེའུ་སྟེ་བཅུ་བདུན་པའོ། ། ཞེས་པའི་བར་
རོ། ། བཞི་བ་མཇུག་གི་དོན་རྒྱུད་འདི་གང་གིས་བསྒྱུར་བ་ནི། རྒྱ་གར་གྱི་མཁན་པོ། ཞེས་པ་ནས། གཡར་
ཁྲལ་དུ་འཚལ་བའོ། ། ཞེས་པའི་བར་རོ། ། དེ་ཡན་ཆད་ནི་རྩ་རྒྱུད་ཀྱི་གཞུང་ཚན་སོ་སོའི་ངོས་འཛིན་གྱི་
བསྡུས་དོན་ཡིན་ནོ། །
༈ །སྐད་ནི་ལེའུ་བཅོ་བརྒྱད་པ་རྒྱུད་ཕྱི་མའི་གཞུང་སོ་སོའི་དོན་ཚན་ངོས་བཟུང་གི་བསྡུས་དོན། དཔལ་ནཱ་
རོ་བའི་འགྲེལ་བ་དང་བསྟུན་ནས་བཤད་པར་བྱ་སྟེ། དེ་ལ་གསུམ། རྒྱུད་ཀྱི་དོན་ལ་དྲི་བ་ཞུ་བའི་སྔོན་འགྲོ་དང་
།
ཞུས་ལན་དངོས་དང་། ཞུས་ཟིན་པའི་སྐོར་རོ། ། དང་པོ་ལ་གཉིས། བྱམས་པ་སོགས་ཀྱིས་རྩ་རྒྱུད་ཀྱི་དོན་
གསན་པས་ཐུགས་སུ་ཆུད་ནས་དགའ་བས་བསྟོད་ཅིང་བསྔགས་པ་དང་། དེ་བཞིན་གཤེགས་པ་རྣམས་ཀྱིས་དེ་
ལ་དོན་དང་མཐུན་པའི་ལན་གནང་བའོ། ། དང་པོ་ནི། དེ་ནས་བྱམས་པ་ལ་སོགས་པ་ཞེས་པ་ནས།, ཨེ་མའོ་
མཆོག་ཏུ་མྱ་ངན་འདས། ། ཞེས་པའི་བར་རོ། ། གཉིས་པ་ནི། དེ་ནས་དེ་བཞིན་གཤེགས་པ་ནས། སེམས་
དཔའ་ཆེན་པོ་དེ་དེ་ བཞིན་ནོ། ། ཞེས་ སོས། ༈ གཉིས་པ་ལ་གཉིས། ཞུ་བ་དང་། དེའི་ལན་གསུངས་
པའོ། ། དང་པོ་ལ་གསུམ། མཆོད་དེ་ཞུ་བའི་སྙན་གསན་དབབ་པ་དང༌
། དེ་ལ་ལེགས་པའི་ལན་གསུངས་པ་
290



༄༅། །འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
དང་། དོན་ཚན་སོ་སོར་ཕྱེ་ནས་ཞུས་པའོ། ། དང་པོ་ནི། དེ་ནས་བྱང་ཆུབ་སེམས་དཔའ་ཆེན་པོ། ། ནས།
མགོན་པོ་ཁྱོད་ལ་གསོལ་པ་འཚལ། ཞེས་སོ། ། གཉིས་པ་ནི་དེ་ནས་དེ་བཞིན་གཤེགས་པ་ནས། ཡོན་ཏན་
འབྱུང་གནས་ལེགས་སོ་ལེགས། ། ཞེས་སོ། ། གསུམ་པ་ལ་གཉིས། དགའ་སྟེ་ཕྱག་བཙལ་བ་དང་། སོ་སོར་
ཞུས་པ་དངོས་སོ། ། དང་པོ་ནི། དེ་ནས་བྱང་ཆུབ་སེམས་དཔའ་ཀུན། ། ནས། འདི་ཡི་སོམ་ཉི་ཞུས་པར་
གྱུར། ། ཞེས་སོ། ། གཉིས་པ་ནི། གསང་བ་ཞེས་འདིར་གང་ལ་བགྱི། །ནས། སྣ་ཚོབ།ས་ཇི་ལྟར་བྱེད་པར་
འགྱུར། །ཞེས་པའི་བར་ཏེ། འདི་ལ་རྩ་རྒྱུད་ལས་གསུངས་པའི་གསང་བ་ཞེས་པའི་དོན་ཞུས་པ་དང༌། དེ་
བཞིན་དུ་འདུས་པ་དང་། རྒྱུད་ཀྱི་འགྲེལ་བ་དང་། རྣམ་འབྱོར་དང༌། རྒྱུད་དང་། དེ་ཉིད་རིགས་ལྔ་དང་།
གསང་བ་རྣམ་པ་གསུམ་དང་
། གསང་ཆེན་རིགས་གཅིག་དང་། དམ་པ་རིགས་བརྒྱས་དབྱེ་བ་དང་། བྱང་
ཆུབ་ཀྱི་སེམས་དང་། རིག་པའི་སྐྱེས་བུ་དང༌། བཛྲ་དྷིཀ་སོགས་སྙིང་པོ་ལྔ་དང་། རིག་དང་། མོ་ཧ་སོགས་
བཞི་དང་། ར་ཏི་དང༌། ཕུན་ཚོགས་དང་། ལ་མནྟ་ཀྲི་ཏ་སོགས་ཁྲོ་བོའི་བཞིའི་སྙིང་པོ་དང་། ཀུནཏུ་སྤྱོད་པ་
དང་། སྔགས་ཀྱི་སྤྱོད་པ་དང་། བཟླས་པ་དང༌། རྒྱས་གདབ་པ་དང༌། ཆོས་འབྱུང་དང་། སྡོམ་པ་དང་།
རིགས་གསུམ་གྱིས་དོན་མཛད་ཚུལ་དང་། དཀྱིལ་འཁོར་དང་། ཕྱག་རྒྱ་ དགོད་ པ་དང་། མེ་ཏོག་དང་
།
མཆོད་རྟེན་དང་། ཡེ་ཤེས་ཀྱི་འཁོར་ལོ་དང་། གནས་དང་། བསྐུལ་བ་དང་། གཏོང་བ་དང་། སྤྱན་དྲངས་
པ་དང་། བཅིང་བ་དང་། དབང་བསྐུར་དང་། རིག་པའི་བརྟུལ་ཞུགས་དང༌། བདུད་རྩི་ལྔ་དང་། དཔའ་
བོ་ལྔ་དང་། དངོས་གྲུབ་ ཐ་ མ་ དང་། དངོས་ གྲུབ་མཆོག་ དང་ དེའི་ ཐབས་ དང་། ཐབས་བྱུང་ དང་།
བཀའ་ཇི་ལྟར་བསྒོ་བ་དང་། ལས་ཚོགས་ཇི་ལྟར་བྱེད་པ་སྟེ་ང་གསུམ་གྱི་གྲོངས་ཞུས་སོ། ། གཉིས་པ་དེའི་ལན་
སོ་སོར་གསུངས་པ་ལ་ལྔ། དེ་བཞིན་གཤེགས་པ་རྣམས་ཀྱིས་འཁོར་གྱིས་ཞུས་པའི་ཚིག་གསན་ནས་དོན་གྱིས་
འཆད་པར་ཞལ་བཞེས་གནང་སྟེ་ཅང་མི་གསུང་བར་བཞུགས་པ་དང༌། བྱང་ཆུབ་སེམས་དཔའ་རྣམས་དགའ་
ནས་ཡིད་ཀྱིས་བསྐུལ་བ་དང་། དེ་བཞིན་གཤེགས་པས་འཁོར་ལ་ཉན་པར་བསྐུལ་བ་དང་། ཉན་པར་ཁས་
བླངས་ཏེ་ལེགས་སོ་ཕུལ་ནས་ཅང་མི་སྨྲ་བར་འཁོད་པ་དང་། ལན་སོ་སོར་གསུངས་པ་དངོས་སོ། ། དང་པོ་ནི།
དེ་ནས་དེ་བཞིན་གཤེགས་པ་ནས། ཅང་མི་གསུང་བར་གྱུར་ཏོ་ཞེས་སོ། ། གཉིས་པ་ནི། དེ་ནས་བྱང་ཆུབ་
སེམས་དཔའ་ཆེ། ནས། མགོན་ལ་ཡང་དང་ཡང་དུ་བསྐུལ། །ཞེས་སོ། ། གསུམ་པ་ནི། དེ་ནས་དེ་
བཞིན་གཤེགས་པ་ནས། ཞུས་པ་རྒྱ་ཆེན་ཉན་པར་གྱིས། ། ཞེས་སོ། ། བཞི་བ་ནི། དེ་ནས་བྱང་ཆུབ་སེམས་
དཔའ་ནས། ཅང་མི་སྨྲ་བར་གྱུར་ཏོ་ཞེས་སོ། ། ལྔ་བ་ནི། དེ་ནས་དེ་བཞིན་གཤེགས་པ་དེ་དག་ཐམས་ཅད་
291



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནས་མི་གསུང་བར་བཞུགས་པར་གྱུར་ཏོ། ། ཞེས་པའི་བར་ཏེ། དེ་ཡང་དེ་ནས་དེ་བཞིན་གཤེགས་པ་ནས།
གསུང་གཅིག་གིས་བཀའ་སྩལ་བ་ཞེས་མཚམས་སྦྱར་ཏེ། དང་པོ་གསང་བའི་དོན་ནི། སྐུ་གསུང་ཐུགས་ནི་རྣམ་
པ་གསུམ། གསང་བ་ཞེས་ནི་བསྟན་པ་ཡིན། ། ཞེས་སོ། གཉིས་པ་ནི། སངས་རྒྱས་ཐམས་ཅད་ཅེས་བྱ་བ་
ཚོགས་པ་འདུས་པ་ཡིན་པར་བཤད། ། ཅེས་སོ། ། གསུམ་པ་འབྲེལ་བ་ནི། ལྔ་བ་དང་ནི་དགུ་བ་དང་། །
ནས། བསྟན་པ་ཡོངས་སུ་གྲོལ་བ་ཡིན། ། ཞེས་སོ། ། དེ་ནས་རྣལ་འབྱོར་དང་རྒྱུད་གཉིས་སོ་སོར་བྱས་ན།
བཞི་བ་ནི། ཐབས་དང་ཤེས་རབ་སྙོམས་འཇུག་པ། ། ནས། ཐབས་ནི་དངོས་པོའི་མཚན་ཉིད་དོ། ། ཞེས་
སོ། ། ལྔ་བ་ནི། རྒྱུད་ནི་རྒྱུན་ཞེས་བྱ་བར་གྲགས། ། ནས། གསུམ་གྱིས་རྒྱུད་ཀྱི་དོན་བསྡུས་པའོ། ། ཞེས་
སོ། ། དེ་ནས་རིགས་ནི་ལྔ་དང་གསུམ་དག་དང་
། ནས། དེ་ནི་ཕྱི་མའི་རྒྱུད་དུ་འདོད་ཅེས་ལྷའི་རིགས་ཀྱི་རྣམ་
དབྱེ་མདོར་བསྟན་ནས། དྲུག་པ་རིགས་ལྔ་ནི། དེ་ཉིད་རྣམ་པ་ལྔ་རུ་བཤད། ། ཅེས་སོ། །བདུན་པ་ནི།
གསང་བ་དམ་པ་གསུམ་དུ་བཤད། ། ཅེས་སོ། ། བརྒྱད་པ་རིགས་གཅིག་ན། ལྷག་པའི་ལྷ་ནི་གསང་ཆེན་
ཏེ། ། ཞེས་སོ། ། དགུ་བ་ནི། དམ་པའི་རིགས་ནི་རྣམ་པ་བརྒྱ། ། ཞེས་སོ། ། བཅུ་བ་བྱང་ཆུབ་ཀྱི་སེམས་
ནི། ཐོག་མ་ཐ་མ་མེད་ཞི་བ། ། ནས། བྱང་ཆུབ་སེམས་ཞེས་བྱ་བ་ཡིན། ། ཞེས་སོ། ། བཅུ་གཅིག་པ་རིག་
པའི་སྐྱེས་བུ་ནི། སྐུ་གསུང་ཐུགས་ཀྱི་རྡོ་རྗེ་ཡིས། ། ནས། རིག་པའི་སྐྱེས་བུ་ཞེས་བརྗོད་དོ། ། ཞེས་སོ། །
བཅུ་གཉིས་པ་རིགས་ལྔ་ལས་བཛྲ་དྷཱིཀ་ནི། རྒྱུ་ལྔ་དང་ནི་འབྲས་བུ་ལྔ། ། ནས། རྣམ་ཤེས་རྡོ་རྗེ་འཛིན་དུ་
འདོད། ། ཅེས་སོ། ། བཅུ་གསུམ་པ་ཛི་ན་ཀི་ཀ་ནི། ཡོད་དང་མེད་དང་དབུས་ལས་འདས། ། ནས། སྐྱེ་
ལས་རྒྱལ་བ་ཛི་ན་ཛིཀ ། ཅེས་སོ། ། བཅུ་བཞི་པ་རཏྣ་དྷིཀ་ནི། དོན་རྣམས་ཐམས་ཅད་ནས། རཏྣ་དྷིཀ་ཏུ་
བརྗོད་ཅེས་སོ། ། བཅོ་ལྔ་པ་ཨཱ་རོ་ལི། ཀ་ནི། མཚན་གཞི་མཚན་ཉིད་ནས། ཨཱ་རོ་ལིཀ་ཅེས་བཤད་པ་
ཡིན། ། ཞེས་སོ། ། བཅུ་དྲུག་པ་པྲ་ཛྙཱ་དྷིཀ་ནི། རྣམ་ཤེས་རབ་མཐའ་ནས། ཤེས་རབ་འཛིན་ཞེས་བྱ་བར་
བཤད། །ཅེས་སོ། ། བཅུ་བདུན་པ་རིགས་ཀྱི་ཁྱད་པར་ནི། རིགས་ནི་རྒྱུད་ཅེས་བྱ་བར་བཤད། ། ནས།
དེ་ནི་ཡིན་པར་བཤད་ཅེས་སྤྱིར་བསྟན་པ། རིགས་དེ་ལ་དབྱེ་ན་ཞེ་སྡང་གི་རིགས་ལ་སོགས་པ་ལ་ཡོད་ཅེས་སྟོན་པ་
ནི། རྒྱུ་འབྲས་གཉིས་ལ་སྡང་བས་ན། ། ནས། འདུ་བྱེད་རྟག་ཏུ་ ཕྲག་དོག་ཡིན། །ཞེས་གསུངས་ནས།
དེའི་དོན་བསྡུ་བ་ནི། བྱང་ཆུབ་སེམས་ཀྱི་ངོ་བོ་ཉིད། ། སེམས་འདི་འདོད་ཆགས་ཞེས་བྱར་བཤད། ། ཅེས་
སོ། ། བཅོ་བརྒྱད་པ་མོ་ཧ་ནི། དམ་ཚིག་སྣ་ཚོགས་འདྲ་བ་ཡིས། ། ནས། ང་རྒྱལ་བྱེད་པ་རྨོངས་ཞེས་
བཤད། ཅེས་སོ། བཅུ་དགུ་པ་དེ་ཥ་ནི། དེ་ལ་ཕན་ཚུན་འཛེར་བ་ནི། ། ཞེ་ལྡང་ཞེས་ནི་བྱ་བར་
292



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
བཤད། ། ཅེས་སོ། ། ཞི་ ཤུ་བ་རཱ་ག་ནི། མཚན་ཉིད་འདོད་ཆགས་ཞེན་པ་ཡིན། ། ཞེས་སོ། ། ཉེར་
གཅིག་པ་བཛྲ་ནི། ཡེ་ཤེས་འདི་ནི་རྡོ་རྗེར་བཤད། ། ཅེས་སོ། ། ཉེར་གཉིས་པར་ཏི་ནི། དགའ་བ་རྫོགས་
པའི་ལོངས་སྤྱོད་མཆོག །ཅེས་སོ། །ཉེར་གསུམ་པ་ཕུན་ཚོགས་ནི། བུད་མེད་བདེ་མཆོག་ཕུན་སུམ་
ཚོགས། ནས། རྡོ་རྗེ་ཐེག་པ་ཞེས་བཤད་དོ། ། ཞེས་སོ། ། ཉེར་བཞི་བ་ཡ་མནྟ་ཀྲི་ཏ་ནི། མི་འཇིག་
བདག་ཉིད་ཆོས་རྣམས་ནི། ། ནས། དེ་ཉིད་གཤིན་རྗེ་མཐར་བྱེད་དོ། ། ཞེས་སོ། ། ཉེར་ལྔ་བ་པྲ་ཛྷ་ཏ་ཀྲི་
ཏ་ནི། རྣམ་ཤེས་མིན་བདག་ནས། ཤེས་མཐར་བྱེད་ཅེས་སོ་ ། ཉེར་དྲུག་པ་པདྨ་ན་ཀྲི་ཏ་ནི། བརྗོད་མེད་
བདག་ཉིད་ནས། པད་མཐར་བྱེད་ཅེས་སོ། ། ཉེར་བདུན་པ་པྲ་ཛཱ་ཏ་ཀྲི་ཏ་ནི། མི་རྟོག་བདག་ཉིད་ནས།
བགེགས་མཐར་བྱེད་ཅེས་སོ། ། ཁྲོ་བོ་བཞིའི་སྔགས་དོན་སོ་སོར་བསྟན་པ་དེའི་དོན་བསྡུ་བཞི། མི་འཇིག་རྣམ་
པར་ནས། བདེ་བ་ཐོབ་པར་འགྱུར་ཞེས་སོ། ། ཡང་དྲང་ངེས་དང་སྦྱར་ཏེ་འཆད་པ་ནི། གཏི་མུག་གཏི་མུག་
ལོངས་སྤྱོད་པས། ། ནས། ལས་སྐྱེས་འབྲས་བུ་རྣམ་པར་དག །ཅེས་སོ། ། དེའི་ཞར་ལ་ཁྲོ་བོ་དྲུག་སྟོན་པ་
ནི། གཟུང་དང་ཆགས་པ་ཉིད་དང་ནི། ། ནས། ཁྲོ་བོའི་དབང་བོར་རྣམ་པར་གྲགས། །ཞེས་སོ། ། ཡང་
ཞར་ལ་སེམས་དཔའ་དྲུག་སྟོན་པ་ནི། དམ་ཚིག་རྡོ་རྗེ་ལ་སོགས་དྲུག ། ཅེས་སོ། ། ཡང་ཡུམ་བཞི་དང་འཇམ་
དཔལ་ནི། ས་ལ་སོགས་པ་རྣམ་པ་ལྔ། ། ཞེས་སོ། །འབྱུང་དང་འབྱུང་ལས་གྱུར་བར་གྲགས་ནི། འབྱུང་བ་
ནི་ཡུམ་བཞི་དང་། འབྱུང་བ་ལས་གྱུར་བ་ནི། སའི་སྙིང་པོ་སོགས་སེམས་དཔའ་དྲུག་སྟེ། ། རིག་པའི་རྒྱལ་བོ་
ཞེས་བཤད་དོ། ། ཞེས་པའི་རིག་པ་ནི་ཡུམ་དང་རྒྱལ་པོ་ནི་སེམས་དཔའ་རྣམས་སོ། ། ཡང་གཟུགས་རྡོ་རྗེ་ལ་
སོགས་དྲུག་ནི་རྡོ་རྗེ་མ་ལྔ་དང་ཀུན་དུ་བཟང་པོ་སྟེ་དྲུག་གོ ། རྡོ་རྗེ་བདག་པོ་ཞེས་བཤད་དོ་ནི་རྡོ་རྗེ་འཆང་དཀྱིལ་
འཁོར་གྱི་བདག་པོར་བསྟན་ཏོ། ། ལྷདེ་རྣམས་རྡོ་རྗེ་འཆང་གི་སྐུ་གསུང་ཐུགས་ལས་བྱུང་བ་ནི། སྐུ་གསུང་
ཐུགས་ཀྱི་རྡོ་རྗེ་ལས། བདག་ཉིད་ཆེན་པོ་ཀུན་དུ་བྱུང་། ། ཞེས་སོ། །ཕྱི་མ་འདི་རྣམས་བྲི་བའི་སྐབས་སུ་མི་
བསལ་ཡང་ལན་གྱིས་ཁ་བསྐང་ཏེ་ལྷ་སོ་གཉིས་ཚང་བར་གསུངས་སོ། ། ཉེར་བརྒྱད་པ་ནི་ཐབས་དང་ཤེས་རབ་
ལས་བྱུང་བའི། ནས། ཀུན་དུ་སྤྱོད་པ་ཞེས་བཤད་དོ། །ཞེས་སོ། ། ཉེར་དགུ་བ་སྔགས་ཀྱི་སྤྱོད་པ་ནི།
དབང་བོ་དང་ནི་ཡུལ་རྣམས་ཀྱི། ། ནས། སྔགས་ཀྱི་སྤྱོད་པ་ཞེས་བཤད་དོ། །ཞེས་སོ། །སུམ་ཅུ་བ་བཟླས་
པ་ནི། རང་རང་གི་ནི་ངོ་བོ་ཉིད། ། ནས། དེ་ཉིད་བསྐུལ་བ་སྨྲ་བའོ། ། ཞེས་སོ། སོ་གཅིག་པ་རྒྱས་
གདབ་པ་ནི། ཇི་ལྟར་ཐུགས་སོགས་བྱིན་རློབ་པ། ། ནས། བསྐལ་པ་བྱེ་བར་འབྱུང་མི་འགྱུར། ། ཞེས་པའི་
བར་ཏེ། འདིར་སྐུ་གསུང་ཐུགས་བྱིན་གྱིས་རློབ་པ་དང་། ཡེ་ཤེས་སེམས་དཔའ་བསྒོམ་པ་སྟེ་ལོངས་སྤྱོད་བཞི་
293



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དང་། ལྷ་སོ་སོའི་རིགས་བདག་གིས་དབང་བསྐུར་བ་དང་། འབྲུ་གསུམ་དང་བཅས་པ་རྣམས་སྟོན་པ་འབྱུང་
ངོ༌། ། སོ་གཉིས་པ་ཆོས་འབྱུང་སྲུང་འཁོར་ནི། ལོངས་སྤྱོད་བཞི་དང་ཡང་དག་ལྡན། ཞེས། མི་གཡོ་བ་དང་
མཚུངས་པར་འཁོར། ། ཞེས་སོ། ། དེ་ཡེ་ཤེས་ཀྱི་བདག་ཉིད་དུ་སྟོན་པ་ནི། དེ་ལྟར་ཆོས་འབྱུང་ནས། རབ་
ཏུ་འབྱུང་ཞེས་སོ། ། སོ་གསུམ་བརྒྱུད་སྡོམ་ནི། རྡོ་རྗེ་ཅན་གྱིས་དེར་སྟོན་པ་ནས། རིམ་པའི་དབྱིངས་ཕྱེ་བ་
ཡིན། ། ཞེས་པའི་བར་ཏེ། འདིས་རིམ་པ་གཉིས་དང་། དཀྱིལ་འཁོར་སྒྲུབ་པ་དང་། སྙིང་པོ་བསྐུལ་བ་དང་།
རྣལ་འབྱོར་གྱི་སྤྱོད་པ་དང༌། རྨད་དུ་བྱུང་བའི་སྤྱོད་པ་དང་། དམ་ཚིག་དང་སྡོམ་པ་རྣམས་ཀྱི་རིམ་པ་རྩ་རྒྱུད་
ལས་གསུངས་པ་བསྡུས་ནས་སྟོན་ནོ། ། སོ་བཞི་བ་ནི། གཟུགས་སྒྲ་ལ་སོགས་འདོད་པ་ནི། ནས། གྲུབ་པའི་
བགྲོད་པ་གཞན་ཡིན་ནོ། ། ཞེས་པའི་བར་རོ། སོ་ལྔ་བ་དཀྱིལ་འཁོར་ནི། བྷ་གའི་དཀྱིལ་འཁོར་ཞེས་
གྲགས་དང་། ། ནས། གསུམ་པོ་དཀྱིལ་འཁོར་ཡིན་པར་གསུངས། ། ཞེས་སོ། ། སོ་དྲུག་པ་ནི། ཕྱག་རྒྱ་
དགོད་པ་ནི། ཕུང་བོ་སྐྱེ་མཆེད་ཁམས་རྣམས་ནི། ། ནས། རིགས་ཀྱི་ཁ་དོག་དག་གིས་བརྟག ། ཅེས་
སོ། ། སོ་དྲུག་པ་མེ་ཏོག་གི་དོན་ནི། ལྷ་མོ་དགུ་དང་ནམ་མཁའི་ཁམས། ། ནས། རིགས་ཀྱིས་རིམ་གྱིས་
དགོད་པར་བྱ། ། ཞེས་སོ། ། སོ་བདུན་པ་ནི། མཆོད་རྟེན་སངས་རྒྱས་ཐམས་ཅད་ཀྱི། ། བཞུགས་གནས་
ཕོ་བྲང་ཡིན་པར་བཤད། ། ཅེས་སོ། ། སོ་བརྒྱད་པ་ཡེ་ཤེས་ཀྱི་འཁོར་ལོ་ནི། ཡེ་ཤེས་སེམས་དཔས་གང་རེག་
པ་དང་། ཡེ་ཤེས་འཁོར་ལོ་ཞེས་བཤད་དོ། ། ཞེས་སོ། ། སོ་དགུ་བ་གནས་ནི། མི་འགྱུར་རྡོ་རྗེ་གསུམ་ཡི་
གི། ། ས་བོན་ཡི་གེ་གནས་ཞེས་བཤད། །ཅེས་སོ། ། བཞི་བཅུ་བ་བསྐུལ་བ་ནི། སྐུ་གསུང་ཐུགས་ཀྱི་དེ་ཉིད་
ནི། སད་པར་བྱ་བ་བསྐུལ་བ་ཡིན། ཞེས་སོ། ། ཞེ་གཅིག་པ་གཏོང་བ་ནི། ཕྱོགས་བཅུའི་ནས་གཏོང་བ་ཡིན་
ཞེས་སོ། ། ཞེ་གཉིས་པ་སྤྱན་དྲང་བ་ནི། རྡོ་རྗེ་ཅན་ཀུན་ནས། སྤྱན་དྲང་བའོ་ཞེས་སོ། ། ཞེ་གསུམ་པ་བཅིང་
བ་ནི། རྡོ་རྗེ་ཅན་གྱི་གནས་དེ་ཡི། ། ནས། བཅིང་བ་ཡིན་པར་བཤད་ཅེས་སོ། ། ཞེ་བཞི་བ་དབང་བསྐུར་ལ་
དབང་བཞི་བསྐུར་བ་མདོར་བསྟན་པ་དང་། གསང་དབང་བསྐུར་ཚུལ་རྒྱས་པར་བཤད་པ་གཉིས་ཀྱི་དང་པོ་ནི།
སྐུགསུང་ཐུགས་ཀྱི་རྡོ་རྗེ་ཡི། ། ནས། དེ་ཡང་བཞི་བ་དེ་བཞིན་ནོ། ། ཞེས་དང་། གཉིས་པ་ནི། མིག་
ཡངས་སྔགས་ཀྱི་སྣོད་དུ་རུང་། ། ནས། ཤེས་རབ་ཡེ་ཤེས་བདག་ཉིད་འགྱུར། ། ཞེས་སོ། ། ཞེ་ལྔ་བ་རིག་
པའི་བརྟུལ་ཞུགས་ནི། རིག་པའི་ལྷ་མོ་དེ་ཉིད་ནི། ། ནས། དེ་ཡི་དངོས་གྲུབ་མཆོག་མི་འགྱུར། ། ཞེས་
སོ། ། ཞེ་དྲུག་པ་བདུད་རྩི་ལྔ་ནི། ཐ་མལ་ལུས་ཀྱི་ཆོས་ལ་ནི། ། ནས། བཟའ་བའི་སྦྱོར་བས་བཟའ་བར་
བྱ། ། ཞེས་སོ། ། ཞེ་བདུན་པ་དཔའ་བོ་ལྔ་ནི། བསྒྲུབ་བྱའི་དངོས་གྲུབ་ཆོ་ག་ཡིས། ། ནས། གཞན་དུ་དེ་
294



༄༅། ། འདུས་པའི་རྩ་རྒྱུད་ཕྱི་མ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
ནི་འགྲུབ་མི་འགྱུར། ། ཞེས་སོ།ཞེ་བརྒྱད་པ་དངོས་གྲུབ་ཐ་མ་ནི། མི་སྣང་ལ་སོགས་དངོས་གྲུབ་ནི། ། ཐ་མལ་
བ་ཞེས་བཤད་པ་ཡིན་ཞེས་སོ། ། ཞེ་དགུ་པ་དངོས་གྲུབ་མཆོག་ནི། སངས་རྒྱས་ཉིད་བསྒྲུབ་སངས་རྒྱས་
ཀྱིས། ། དངོས་གྲུབ་མཆོག་ཅེས་གསུངས་པ་ཡིན། ། ཞེས་སོ། ། ལྔ་བཅུ་བ་གནས་མདོར་བསྟན་རྒྱས་བཤད་
གཉིས་ཀྱི་དང་པོ་ནི། ཐབས་ནི་རྣམ་པ་བཞི་པ་དག ། ནས། བསྒྲུབ་པ་ཆེན་པོ་བཞི་བའོ་ཞེས་སོ། ། རྒྱས་
བཤད་ལ་བསྐྱེད་རྫོགས་གཉིས་ཏེ། ཐུན་མོང་མཆོག་གི་བྱེ་བྲག་གིས། ། བསྙེན་པ་རྣམ་པ་གཉིས་སུ་འགྱུར། །
རྡོ་རྗེ་བཞི་བོ་ཐུན་མོང་སྟེ། ཡེ་ཤེས་བདུད་རྩི་མཆོག་ཡིན་ནོ། ། གསུངས་ནས། བསྐྱེད་རིམ་པའི་བསྙེན་སྒྲུབ་
ཡན་ལག་བཞི་བ་དགོས་པ་དང་བཅས་པ་ནི། དང་པོ་སྟོང་ཉིད་བྱང་ཆུབ་སྟེ། ། ནས། ཐ་མལ་བསྒྲུབ་ལ་
བསྙེན་པར་བྱ། ། ཞེས་སོ། ། རྫོགས་རིམ་པའི་དེ་བཞི་ལས་བསྙེན་པ་སྦྱོར་བ་ཡན་ལག་དྲུག་དགོས། མཆོག་
ནི་ཡེ་ཤེས་བདུད་རྩ་ཉིད། ༈ སྦྱོར་བ་དྲུག་གིས་བྱ་བ་ཡིན། ། ཞེས་གསུངས་ནས། བསྙེན་པ་ཡན་ལག་དྲུག་
གིས་ནི། ། ནས། འབྱུང་མི་འགྱུར་ཞེས་པས་དེ་མེད་ན་མཆོག་མི་འགྲུབ་པར་བསྟན་ཅིང་། དྲུག་པོ་སོ་སོར་
འཆད་པ་ལ་དབྱེ་བ་དང༌། རྒྱས་བཤད་གཉིས་ཀྱི་དང་པོ་ནི། སོ་སོར་སྡུད་དང་བསམ་གཏན་དང་། ། ནས།
སྦྱོར་བ་ཡན་ལག་དྲུག་ཏུ་བཤད། ། ཅེས་གསུངས་སྟེ། སོ་སོར་རྒྱས་པར་བཤད་པ་ནི། དབང་བོ་བཅུ་བོ་
རྣམས་ཀྱི་ཡང་། ། ནས། ཏིང་ངེ་འཛིན་ཅེས་བྱ་བར་བཤད། ། ཅེས་སོ། ། དེའི་ཕན་ཡོན་ནི། སོ་སོར་
སྡུད་ལ་སྙོམས་འཇུག་ན། ནས། སྒྲིབ་པ་རྣམས་དང་བྲལ་བར་འགྱུར། ། ཞེས་སོ། ། ཉེར་བསྒྲུབ་ནི། སྙིང་
པོ་དེ་ནི་ཐུགས་ཀ་རུ། ནས། བསྒོམ་པ་ཉེར་བར་སྒྲུབ་པའོ། ། ཞེས་སོ། ། སྒྲུབ་པ་ནི། ཇི་སྲིད་མཐོང་བ་དེ་
སྲིད་དུ། ནས། ཐམས་ཅད་དུ་ནི་རྟག་ཏུ་བྱ།ཞེས་སོ། ། སྤྱོད་པའི་ཏིང་ངེ་འཛིན་སྤྱིར་བསྟན་ནས། དབོག་
ཆོག་ནི། གལ་ཏེ་ཟླ་དྲུག་གིས་ནི། ནས། འགྲུབ་པ་ངེས་པར་ཉེ་བར་འགྱུར། ། ཞེས་སོ། ། ཡང་ཕུར་གདབ་
ནི། རིགས་ཀྱི་དབྱེ་བའི་སྦྱོར་བས་ནི། རྡོ་རྗེ་ཕུར་བུས་ཕུར་བུ་གདབ། ། ཅེས་སོ། ། དབང་དུ་བྱ་བ་དང་།
བསྲུང་བ་དང་། འདོད་པ་ལོངས་སྤྱོད་པའི་ཏིང་ངེ་འཛིན་ནི། དེ་ནས་དབང་དུ་བྱ་བ་དང་། ནས། བསྒྲུབ་
པར་བྱ་བའི་ལུས་ལ་འགོད། ། ཅེས་སོ། ། མི་བསྐྱོད་པས་བསྡུས་པའི་ཏིང་ངེ་འཛིན་གཙོ་བོར་སྟོན་པ་ནི།
ཡོངས་སུ་གྱུར་ལས་ཕྱག་རྒྱ་བཞི། ། ནས། དེ་འོག་བྱང་ཆུབ་བསྒྲུབ་པར་བྱ། ། ཞེས་སོ། ། ལྷ་མོ་བཞིས་རྡོ་རྗེ་
འཆང་འོད་གསལ་ལས་བཞེངས་པར་བསྐུལ་བ་ནི། བསྐུལ་བའི་གླུ་དབྱངས་བཞི་ཡིས་ནི། ། ནས། ལུས་
བསྒོམ་མོ་ཞེས་སོ། ། བཞེངས་ནས་འགྲོ་བའི་དོན་མཛད་ པ་ནི། བཞི་ཡི་ཁ་ཏོག་རྣམ་པར་དབྱེ། ། ནས།
ཆོས་ཀྱི་ཕྱག་རྒྱས་སོ་ཞེས་སོ། ། སེམས་ཅན་ཐམས་ཅད་ལ་དབང་བསྐུར་བས་ཀུན་དུ་བཟང་པོར་གྱུར་བ་ནི།
295



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཁོར་ལོ་སྒྱུར་པའི་རྒྱལ་བོ་དྲུག །ནས། གཉིས་སུ་མེད་པར་བྱེད་པ་སྒྲུབ་པ་ཞེས་སོ། ། དེ་ནས་སྒྲུབ་པ་ཆེན་
པོ་ནི། སྔར་བཤད་པ་ཡི་རིམ་གྱིས་ནི། ནས། སྒྲུབ་པ་ཆེན་པོ་ཞེས་སོ་བཤད་དོ་ཞེས་སོ། ། ཡང་བསྐྱེད་རིམ་
པའི་ལས་ཀྱི་བསྙེན་སྒྲུབ་བཞི་ལས་བསྙེན་པ་ནི། བསྙེན་པའི་དུས་སུ་གཙུག་ཏོར་ཆེ། སྦྱོར་བ་ཉིད་ཀྱི་གཟུགས་སུ་
དམིགས། ། ཞེས་སོ། ། ཉེར་སྒྲུབ་ནི། ཉེ་བར་སྒྲུབ་པའི་དུས་སུ་ནི། བདུད་རྩི་འཁྱིལ་བའི་གཟུགས་ཀྱི་
བར། ། ཞེས་སོ། ། སྒྲུབ་པ་ནི། སྔགས་པས་ཆོ་ག་ཤེས་པ་ཡིས། སྒྲུབ་པ་རང་ལྷའི་སྦྱོར་བས་བྱ། ། ཞེས་
སོ། ། སྒྲུབ་ཆེན་ནི། སྒྲུབ་པ་ཆེན་པོའི་དུས་སུ་ནི། ། ནས། ངེས་པར་འབྱུང་བར་མི་འགྱུར་རོ། ། ཞེས་
སོ། ། སྙོམས་འཇུག་གི་དུས་ཀྱི་སྒྲུབ་པ་བཞི་ནི། བསྒྲུབ་བྱ་སྒྲུབ་པར་ཡང་དག་སྦྱོར། ། ནས། སྒྲུབ་པ་ཆེན་པོ་
ཞེས་བཤད་དོ་ཞེས་སོ། ། དེ་རྣམས་ཀྱིས་ཐབས་ སོ་སོར་བསྟན་པ། ང་གཅིག་པ་ ཐབས་ལས་བྱུང་བ་ནི།
དཔལ་ལྡན་སངས་རྒྱས་ཀུན་གྱི་བདག ། ནས། དེ་ཉིད་ཆོས་རྣམས་ཆོས་ཉིད་དོ་ཞེས་སོ། ། ང་གཉིས་པ་
བཀའ་བསྒོ་བ་ནི། ལས་དང་རྗེས་མཐུན་གང་གང་གིས། ། ནས། རང་གི་འཁོར་ལོ་བཀའ་ཡང་བསྒོ། །
ཞེས་སོ། ། ང་གསུམ་པ་ལས་ཆོ་གས་ཇི་ལྟར་བྱེད་པ་ནི། བསྒྲུབ་བྱའི་ལུས་ངག་ཡིན་པ་ལའང་། ཞེས་པ་ནས།
ཁྲོ་ལ་གཏུམ་པས་རབ་ཏུ་བསྒྲུབ། །ཞེས་པའོ། ། ཞེས་པའི་བར་ཏེ། འདིས་ཁ་སྦྱར་དབྱེ་བ་བྱེད་ཚུལ་དང་
བཅས་དྲག་ལས་ཞིག་གསལ་བར་བསྟན་ནས། ལས་གཞན་རྣམས་མདོར་བསྡུས་ཏེ་གསུངས་སོ། ། གསུམ་པ་
ཞུས་ཟིན་མཇུག་གི་སྐོར་ལ། དེ་ནས་བཅོམ་ལྡན་འདས་ནས། མི་གསུང་པར་བཞུགས་པར་གྱུར་ཏོ། ། ཞེས་
པས་ཞུས་པའི་ལན་དེ་བཞིན་གཤེགས་པས་གསུངས་ཟིན་ནས་ཅང་མི་གསུང་བར་བཞུགས་པར་བསྟན། དེ་ནས་
བྱང་ཆུབ་སེམས་དཔའ་སེམས་དཔའ་ཆེན་པོ་ནས། གལ་ཏེ་གོས་གྱུར་འབྲས་བུ་གང་ཞེས་པས་དེ་བཞིན་གཤེགས་
པ་ལ་བྱང་ཆུབ་སེམས་དཔའ་རྣམས་ཀྱིས་བསྟོད། དེ་ནས་དེ་བཞིན་གཤེགས་པ་ནས། བྱས་ནས་ལས་རྣམས་
བརྩམ་པར་བྱ། ཞེས་པས་དེ་བཞིན་གཤེགས་པ་རྣམས་ཀྱིས་ལེགས་སོ་དང་བཅས་ཏེ་ལན་གནང་། དེ་ནས་བྱུང་
ཆུབ་སེམས་དཔའ་ནས། སངས་རྒྱས་ཉིད་ཀྱི་འབྲས་བུ་སྩོལ་ཞེས་པས་བྱང་སེམས་རྣམས་ཀྱི་དེ་བཞིན་གཤེགས་ལ་
ཆོས་བསྟན་པའི་ལེགས་སོ་དང་བཅས་པ་ཕུལ། དེ་ནས་དེ་བཞིན་གཤེགས་པ་ནས། ཡོངས་སུ་སྤང་བར་མི་བྱའོ་
ཞེས་པས་དེ་བཞིན་གཤེགས་པ་རྣམས་ཀྱིས་བྱང་སེམས་རྣམས་དབུགས་དབྱུང་སྟེ་རྒྱུད་བཟུང་བར་གདམས། དེ་
ནས་བྱང་ཆུབ་སེམས་དཔའ་ནས། བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ་ཞེས་དཀྱིལ་འཁོར་བའི་ལྷ་
རྣམས་བསྟོད་ཕྱག གང་ཞིག་ཐོགས་མ་མེད་དངོས་སོགས་རྐང་པ་བཞིས་རྒྱུད་གསུངས་པའི་སྒོ་ནས་བསྟོད་ཕྱག
གང་ཞིག་དངོས་གྲུབ་མཆོག་གི་ཐབས་ནི་འདི་སྒོམ་ཞིང་། ། ཞེས་སོགས་ཚིགས་བཅད་ལྔས་རྒྱུད་འཛིན་པའི་
296



༄༅། །འདུས་པའི་རྩ་རྒྱུད་ཕྱི་མོ་དང་བཅས་པའི་གཞུང་གི་དོན་ཚན་སོ་སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག།
སྒྲུབ་པ་བོ་རྣམས་ལ་བསྟོད་ཕྱག་མཛད་ལ། བསྟོད་པའི་ཚིག་ནི་ཞི་བ་འདིས། ཞེས་པ་ནས། རྒྱུད་འདི་ལེགས་
པར་གསུངས་པ་ཡིན། ཞེས་པའི་བར་གྱིས་བསྟོད་པའི་ཕན་ཡོན་དང་། རྗེས་སུ་ཡིད་རང་བ་དང་། རྒྱུད་
རྫོགས་པར་གསུངས་པ་ལ་དགའ་ཞིང་བསྔགས་སོ། །དེ་བཞིན་གཤེགས་པ་དེ་དག། ཞེས་པ་ནས། ཅང་མི་
གསུང་བར་གྱུར་ཏོ་ཞེས་པའི་བར་གྱིས། ། དེ་བཞིན་གཤེགས་པ་རྣམས་དང་བྱང་ཆུབ་སེམས་དཔའ་རྣམས་ཀྱིས་
རྒྱུད་ཀྱི་འཆད་ཉན་རེ་ཞིག་རྫོགས་ནས་ཐུགས་བསམ་གཏན་ལ་བཞུགས་པར་བསྟན། དེ་ནས་དེ་བཞིན་གཤེགས་
པ་ཐམས་ ཅད་ཞེས་པ་ནས། ལེའུ་བཅོ་བརྒྱད་པ་རྫོགས་ སོའི་བར་ནི་ལེའུ་མཚན་ནོ། ། རྒྱ་གར་གྱི་མཁན་
པོ། ། ཞེས་པ་ནས། ཞུས་ཏེ་གཏན་ལ་ཕབ་པའོ་ཞེས་པའི་བར་ནི་འགྱུར་བྱུང་ངོ༌། །
སྨྲས་པ། རྒྱུད་སྡེ་སྟོང་ཕྲག་གསུམ་ཅུ་གསུམ་རྩ་དང་། ། ཆོས་ཀྱི་ཕུང་བོ་བརྒྱུད་ཁྲི་བཞི་སྟོང་གི་ ། རྩེ་མོ་
འདུས་པའི་རྒྱུད་ཀྱི་དོན་ཚན་རྣམས། ། སོ་སོའི་ངོས་འཛིན་གསལ་བར་ཕྱ་འདིར་ལྟོས། ། ཅེས་འདུས་པའི་རྩ་རྒྱུད་
དང་དེའི་རྒྱུད་ཕྱི་མའི་དོན་ཚན་རྣམས་ཀྱང་། ༧རྗེ་ནཱ་རོ་བའི་འགྲེལ་བ་དང་བསྟུན་ནས་གཞུང་གི་དོན་ཚན་སོ་
སོའི་ངོས་འཛིན་རྒྱུད་ཀྱི་སྒོ་འཕར་འབྱེད་པའི་ལྡེ་མིག་ཅེས་པ་འདི་འང་། ཤཱཀྱའི་དགེ་སློང་གྲགས་པ་བཤད་སྒྲུབ་
ཀྱིས་བསྟན་པའི་མངའ་བདག་ཀོའུ་ཤི་ནང་སོ་ཡེས་ཀྱིས་གསར་དུ་བཙུགས་པའི་རྒྱུད་པའི་འཆད་ཉན་སྤྱི་དང་།
ཁྱད་པར་དུ་འདུས་པའི་རྒྱུད་ཀྱི་འཆད་ཉན་གྱི་རྒྱུན་ལ་ཕན་པར་བསམས་ནས་སྦྱར་བ་ལས༔ ཕྱིས་ཀོའུ་ཤྲི་ཡེས་ཉིད་
ཀྱིས་པར་བསྒྲུབས་པའོ། ། །། མངྒ་ལཾ། །
207



༄༅། ། འཇམ་དཔལ་གཤིན་རྗེ་གཤེད་ཀྱི་རྒྱུད་རྟོག་བདུན་
གྱི་བསྡུས་དོན་ཊཱིཀྐ་རྒྱུད་ཀྱི་སྒོ་འབྱེད་ཅེས་
བྱ་བ་བཞུགས་སོ། །
ན་མོ་མལྕཤྲཱི་ཡེ། རྒྱལ་བའི་ཡབ་གཅིག་འཇམ་དཔལ་ཞི་བའི་སྐུ། ། མ་རུངས་གདུལ་ཕྱིར་དྲག་པོའི་སྐུར་
བསྟན་པ། ། བཅོམ་ལྡན་བླ་མ་གཤིན་རྗེ་གཤེད་པོ་ལ། ། བཅུད་ནས་དེ་ཡི་རྒྱུད་ཀྱི་བསྡུས་དོན་བྲི། ། དེ་ཡང་
གྲུབ་ཆེན་ལ་ལི་ཏས་གཤིན་རྗེ་གཤེད་ཀྱི་རྒྱུད་རྒྱས་པ་ལས་ལོགས་སུ་ཕྱུང་བ་རྟོག་བདུན་དུ་གྲགས་པ་འདིས་བརྗོད་
བྱ་ཇི་ལྟར་བསྟན་པའི་ཚུལ་ཙམ་ཞིག་སློབ་དཔོན་མི་བསྐྱོད་པ། སོ་ན་ཤི། རྡོ་རྗེ་གྲུབ་པ། གཞོན་ནུ་ཟླ་བ་རྣམས་
ཀྱི་དཀའ་འགྲེལ་དང་། མཁས་གྲུབ་རིན་པོ་ཆེའི་མན་ངག་ལ་བརྟེན་ནས་ཅུང་ཟད་བརྗོད་པར་བྱ་སྟེ། འདི་ལ་
རྟོག་པའམ་ལེའུ་བདུན་ཡོད་པའི་དང་པོ་དཀྱིལ་འཁོར་བསྟན་པའི་རྟོག་པ། གཉིས་པ་ལས་ཐམས་ཅད་གྲུབ་པའི་
རྟོག་པ། གསུམ་པ་སྔགས་བཏུ་བ་བསྟན་པའི་རྟོག་པ། བཞི་བ་ལྷ་བསྒོམ་པའི་རྟོག་པ། ལྔ་བ་བྲིས་སྐུའི་ཆོ་གའི་
རྟོག་པ། དྲུག་པ་སྦྱིན་སྲེག་གི་ལས་ཀྱི་ཆོས་རྒྱ་ཆེ་བའི་རྟོག་པ། བདུན་པ། བསམ་གཏན་གྱི་ལས་བསྒྲུབ་པ་
བརྟག་པའི་རྟོག་པའོ། །དེ་ཡང་ལེའུ་དང་པོས་གནས་ཀྱི་ཁྱད་པར་སོགས་བསྟན་པའི་གནས་ནི། དེ་ལ་ཐོག་
མར་སྔགས་ པས་ཡིད་དུ་འོང་བའི་གནས་གང་ཡང་རུང་བར་གནས་ ལ་ དགོས་ པ་ ཐམས་ ཅད་བསྒྲུབ་ པར་
བྱའོ། ། དེ་ལ་ནས་གསུངས་པ་ནི་དུར་ཁྲོད་དམ། ཞེས་པ་ནས། ཕྲེང་ལ་སོགས་པའི་གནས་སུ་སྔགས་པ་
གནས་ཏེ་ཞེས་པའི་བར་དང་། སྔགས་པའི་ཁྱད་པར་ནི། དཔལ་རྡོ་རྗེ་འཇིགས་བྱེད་ཆེན་པོར་དབང་བསྐུར་
བའི་རྣལ་འབྱོར་བས་ཞེས་དང་། ལས་རབ་འབྱམས་ཀྱི་ཁྱད་པར་ནི། དཔང་དང་དགུག་པ་དང་བསད་པ་དང་
བསྐྲད་པ་དང་དབྱེ་བ་དང་རེངས་པ་དང་རལ་གྲི་དང་། ཞེས་པ་ནས། ཆོ་ག་འདིས་བསྒྲུབ་པར་བྱའོ་ཞེས་པའི་
བར་དང༌། སློབ་དཔོན་གྱི་འབྱུང་བར་ནི། དེ་ལ་ཆོ་ག་ནི་དང་པོ་རེ་ཤིག་སྔགས་པས་ཐལ་ཆེན་གྱིས་ལུས་བྱུགས་
ཏེ། ཞེས་པ་ནས། མ་ཧེའི་གདོང་ཅན་གྱི་རྣལ་འབྱོར་གྱིས་ཞེས་པའི་བར་རོ། ། དཀྱིལ་འཁོར་གྱི་ཁྱད་པར་ནི།
298



༄༅། ། འཇམ་དང་ལ་གཤིན་རྗེ་གཤེད་ཀྱི་རྒྱུད་རྟོག་བདུན་གྱི་བསྡུས་དོན་ཊཱིཀྐ་རྒྱུད་ཀྱི་སྒོ་འབྱེད། །
དུར་ཁྲོད་ལ་སོགས་པར་དཀྱིལ་འཁོར་བྲིས་ཏེ། གྲུ་བཞི་བ་ལ་སྒོ་བཞི་བ། ། རྟ་བབས་བཞི་ཡིས་རྣམ་པར་
བརྒྱན། །དྲིལ་བུ་དར་ཀྱི་འཕན་ལ་སོགས། ། མི་ཏོག་ཕྲེང་བས་རྣམ་པར་ཀླུབས། ། གྲྭ་རྣམས་དག་ནི་
ཐམས་ཅད་དང་། ། སྒོ་འཁྱུད་ཀྱི་ནི་མཚམས་རྣམས་སུ། ། རྡོ་རྗེ་རིན་ཆེན་གྱིས་སྨྲས་པའི། ། ཟླ་བ་ཕྱེད་པ་དེ་
བཞིན་ནོ། ། དེ་དབུས་འཁོར་ལོ་བྲི་བ་ནི། ། རེའུ་མིག་དགུ་བ་ཟླུམ་པོའོ། ། སྒོ་གཅིག་པ་ནི་དབྱེ་བར་
བྱ། ། ལྷག་མ་ཡོངས་སུ་བཅད་པར་བྱ། ། དེ་དབུས་མ་རེ་དྲི་བར་བྱ། ། ཤར་དུ་མགོ་བོ། ། ལྷོར་ལག་པ།
ནུབ་ཏུ་རྒྱུ་མ། བྱང་དུ་ཤང་བ། ཤར་ལྷོའི་གྲྭར་ཐོད་པ། ལྷོ་ནུབ་ཏུ་ཐོད་ཚལ། ནུབ་བྱང་དུ་དུར་ཁྲོད་ཀྱི་རས།
བྱང་ཤར་དུ་སྐྱེས་བུ་གསལ་ཤིང་ལ་བཙུགས་པ། དེ་དག་ནི་འཁོར་ལོའི་དབུས་སུ་མཚན་མའི་ཕྱག་རྒྱའོ། ། དེ་
ནས་འཁོར་ལོའི་ཕྱི་རོལ་གྱི་ཕྱག་རྒྱ་རྣམས་ནི། ཤར་ཕྱོགས་གྱི་སྣམ་བུ་གྲི་གུག་དང་། མཚོན་རྩེ་གཅིག་པ་དང་།
གཏུན་ཤིང་དང་། ཆུ་གྲི་དང་། རྡོ་རྗེ་རྩེ་གཅིག་པ་དང་། ལྕགས་ཀྱུ་ལ་སོགས་པ་རྣམས་བྲིའོ། ། ལྷོ་ཕྱོགས་ཀྱི་
སྣམ་བུ་ལ་སྟ་རེ་དང་། མདའ་དང་། ཁ་ཊཾ་ག་དང་
། དབྱིག་ཐོ་དང་། འཁོར་ལོ་དང་། རྡོ་རྗེ་ཞགས་པ་ལ་
སོགས་པའོ། ། ནུབ་ཕྱོགས་ཀྱི་སྣམ་བུ་ལ་རྡོ་རྗེ་དང་། ཏེའུ་ཆུང་དང་། ཕུབ་དང་། གཞུ་དང་། དྲིལ་བུ་དང་།
རླུང་གི་རས་ལ་སོགས་པ་དྲིའོ། །བྱང་ཕྱོགས་ཀྱི་སྣམ་བུ་ལ་བསྡིགས་མཛུབ་དང་། འཕན་རྩེ་གསུམ་པ་དང་།
གླང་པོའི་པགས་པ་དང་
། རྡོ་རྗེ་ཐོ་བ་དང་། མདུང་དང་། མེ་ཐབ་ལ་སོགས་པ་བྲིའོ། །ཞེས་གསུངས་ཏེ།
སོགས་ཀྱི་སྒྲ་བཞིས་ཤར་དུ་མ་ཧེ་དང་བ་གླང་། ལྷོར་ཕག་དང་བོང་བུ། ནུབ་ཏུ་རྔ་མོ་དང་ཁྱི། བྱང་དུ་མེ་ཐབ་
དང་ལུག་སྟེ་གཉིས་རེ་བསྣོན་དགོས་པ་སྟོན་ནོ། ། དེ་ནས་སྒོ་བཞི་དང་གྲྭ་རྣམས་སུ་རོ་ལངས་ཆེན་པོ་རྡོའོ། །
ཞེས་པའི་དོན་འོག་ཏུ་འཆད་པར་འགྱུར་རོ། ། དཀྱིལ་འཁོར་འདིའི་དོན་ལ་རྒྱ་གཞུང་ཁ་ཅིག་ཏུ་དབུས་ཀྱི་
མཚན་མ་འཇིགས་བྱེད་དཔའ་གཅིག་དང་རོ་ལངས་བརྒྱད་དུ་བསྐྱེད་ནས་མཚན་མ་གཞན་ལྷར་བསྐྱེད་པའི་ཚུལ་
མ་བཤད་ལ། ལ་ལི་ཏའི་དགོངས་པ་ལྟར་མཁས་ཁྲུབ་རིན་པོ་ཆེ་སོགས་ཀྱིས་ལྷར་བསྐྱེད་པར་མཛད་དེ་ཞེ་དགུ་མ་
དང་སྦྱར་རོ། ། འདི་ལ་རྒྱུའི་ལྷ་དང་འབྲས་བུའི་ལྷགཉིས་ལས། རྒྱུའི་ལྷ་ཞེ་དགུ་ནི་དབུས་སུ་འཇམ་དཔལ།
འཁོར་ལ་ནང་གི་ཤར་དུ་གཏི་མུག་རྡོ་རྗེ། ལྷོར་སེར་སྣ། ནུབ་ཏུ་འདོད་ཆགས། བྱང་དུ་ཕྲག་རྡོ་རྗེ་དང་། ནང་
གི་ཤར་ལྷོར་སེམས་མ་རྡོ་རྗེ་མ། ལྷོ་ནུབ་ཏུ་རིན་ཆེན། ནུབ་བྱང་དུ་ཆོས། བྱང་ཤར་དུ་ལས་ཀྱི་རྡོ་རྗེ་མ་དང་།
ཕྱིའི་ལྷ་རྣམས་ཤར་སྒོའི་གཡས་གཡོན་གྱི་ཕྱོགས་སུ། རྡོ་རྗེ་རྣོན་པོ། རྡོ་རྗེ་རལ་གྲི། བྱམས་པ་འཇམ་དཔལ།
ཡེ་ཤེས་སྐུ། ངག་གི་དབང་ཕྱུག ཟླ་བའི་འོད། ཡེ་ཤེས་མཚོ་དང་། ལྷོ་སྒོའི་ཕྱོགས་སུ་རྡོ་རྗེ་སྣ་ཚོགས། དེ་
བཞིན་དུ་གནོད་སྦྱིན། ཁུ་ཚུར། ཆོས། སྲུང་བ། རྣོན་པོ། རྒྱུ། དྲ་བའི་འོད་དང་། ནུབ་སྒོའི་ཕྱོགས་སུ་རྡོ་
299



- ༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྗེ་སྨྲ་བ། དེ་བཞིན་དུ་སེམས་དཔའ། རྒྱལ་པོ། ། ཆགས་པ། ལེགས་པ་རིན་ཆེན། ཉི་མའི་འོད། ཉི་མ་
དང༌། བྱང་སྒོའི་ཕྱོགས་སུ་རྡོ་རྗེ་དཔལ། དེ་བཞིན་དུ་བཞད་པ། སྤོས་ཀྱི་གླང་པོ། །ཡེ་ཤེས་ཏོག ཐབས་
ཀྱིས་འགྲོ་བ། རྒྱ་མཚོའི་བློ་གྲོས། བློ་གྲོས་མི་ཟད་པ། བདུད་རྩིའི་འོད་དང་། སྒོ་བཞིར་རྡོ་རྗེ་ལྕགས་ཀྱུ།
ཞགས་པ། ལྕགས་སྒྲོག དྲིལ་བུ། ཕྱིའི་མཚམས་བཞིར་རྡོ་རྗེ་གནོད་མཛེས། གཙུག་ཏོར། ཧཱུྃ་མཛད།
གཞན་གྱིས་མི་ཐུབ་པ་སྟེ། ཞེ་དགུའོ། ། འབྲས་བུའི་ལྷ་ཞེ་དགུ་ནི་དབུས་སུ་འཇིགས་བྱེད་དང་། འཁོར་དུ་
ནང་གི་ཕྱོགས་བཞིར་རྡོ་རྗེ་མགོ་བོ། ། རྡོ་རྗེ་ལག་པ། རྡོ་རྗེ་རྒྱུ་མ། རྡོ་རྗེ་རྐང་པ་སོགས་གོང་གི་མཚན་མ་བཀོད་
པ་དང་མཐུན་པའི་མིང་ཅན་གྱི་ལྷ་མ་ཧེའི་གདོང་ཅན་ནག་པོ་ཞལ་གཅིག་ཕྱག་གཉིས་པ་ཞེ་བརྒྱད་དོ། ། འདིར་
སྒོ་བཞི་དང་གྲྭ་བཞིར་རོ་ལངས་ཆེན་པོ་བརྒྱད་ཁྲི་བར་བཤད་པའི་དོན་ལ། མཚན་མ་འགོད་པའི་ཚེ་སྒོ་བཞིར་བྱ་
རྒོད་འུག་པ་བྱ་རོག་ནེའུ་ཙོ་བཞི་དང་། མཚམས་བཞིར་བྱ་ཆེན་པོ་ཁྲ་ཁྱིམ་བྱ་བཞད་རྣམས་བཀོད་ནས་སྔར་ལྟར་
རང་རང་གི་མིང་ཅན་ཀྱི་ལྷ་བརྒྱད་བསྐྱེད་པར་མཛད་དེ། ལྷ་ཞེ་དགུའི་གྲངས་སུ་འདྲེན་ལ། ཡང་ཞེ་དགུའི་
གྲངས་ལ་མི་འདྲེན་པར་རོ་ལངས་བརྒྱད་སྟེ་བའི་ཐ་སྙད་མཛད་པ་ཞིག་ཀྱང་སྣང་སྟེ། མཁས་གྲུབ་ཀྱིས་བསྐྱེད་
རིམ་ཆེན་མོར་སྐབས་འདིར་འཇིགས་བྱེད་ལ་རོ་ལངས་བརྒྱད་ཀྱིས་བསྐོར་བའི་དཀྱིལ་འཁོར་ཟུར་བ་ཞིག་ཀྱང་
བསྟན་པར་བཞེད་པའི་ཕྱིར་རོ། ། དམ་པ་འགའ་ཞིག་གོང་གི་རེའུ་མིག་དགུ་པ་ཟླུམ་པོའོ། ། ཞེས་པ་འདིས་
དཔའ་བོ་གཅིག་པའི་དཀྱིལ་འཁོར་ལའང་རེའུ་མིག་དགུ་བྱར་རུང་བའི་ཁུངས་སུ་མཛད་དེ་བརྟག སྒོ་གཅིག་པ་
ནི་དབྱེ་བར་བྱ། ། ལྷག་མ་ཡོངས་སུ་བཅད་པར་བྱ། ། ཞེས་པའི་དོན་ལ་སྤྱིར་བཤད་ཚུལ་མི་འདྲ་བ་སྣང་ཡང་
འདིའི་འགྲེལ་བ་མང་བོར་ལྷོ་སྒོ་དབྱེ་བ་དང་། སྒོ་གཞན་གསུམ་བཅད་པའི་དོན་དུ་བཤད་དོ། ། དཀྱིལ་འཁོར་
ལ་མཆོད་པ་དང་ཉེར་སྤྱད་ཀྱི་ཁྱད་པར་ནི། གལ་ཏེ་མཆོག་གི་དངོས་གྲུབ་འདོད་ན་མར་ཁུ་ཆེན་པོའི་མར་མེ་
དབུལ་ལོ། ། མི་དང་བོང་བུ་དང་རྔ་མོ་དང་། ཞེས་པ་ནས། ལྷ་བཤོས་ཐམས་ཅད་དབུལ་བར་བྱའོ་ཞེས་པའི་
བར་དང་
། སྒྲུབ་པ་པོ་ཆས་འཇུག་བྱས་ཏེ་དཀྱིལ་འཁོར་དུ་ཞུགས་ནས་སྒྲུབ་ཅིང་མཆོད་པ་དང་སྒྲུབ་པའི་ཚུལ་ནི།
དེ་ནས་སྔགས་པས་སྔོན་དུ་སྤྱད་པར་བྱས་ཏེ། ཞེས་པ་ནས་དེ་ལ་དཔལ་རྡོ་རྗེ་འཇིགས་བྱེད་ཆེན་པོ་དགྱེས་སོ་ཞེས་
པ་དང་། དངོས་གྲུབ་བླང་བ་ནི། དགྱེས་ནས་ཁྱོད་ཅི་འདོད་ཅེས་གསུང་བ་དང་། ཞེས་པ་ནས། དེ་ལ་ཐེ་ཚོམ་
མེད་པར་སྩོལ་ལོ་ཞེས་དང་། གལ་ཏེ་ཆེན་པོ་མ་གྲུབ་ཀྱང་ཕྲ་མོ་འགྲུབ་པ་ནི། བརྒྱ་ཞིག་ལ་སྔགས་པས་དེ་དག་མ་
གྲུབ་ནའང་དེའི་ཕྲ་མོའི་ལས་ཐམས་ཅད་ངེས་པར་འགྲུབ་པོ། ། ཞེས་གསུངས་ཏེ་རྟོག་པ་དང་པོའི་བཤད་
པའོ། །
300



༄༅། ། འཇམ་དཔལ་གཤིན་རྗེ་གཤེད་ཀྱི་རྒྱུད་རྟོག་བདུན་གྱི་བསྡུས་དོན་ཊཱིཀྐ་རྒྱུད་ཀྱི་སྒོ་འབྱེད། །
རྟོག་པ་གཉིས་པས་ལས་ཚོགས་ཀྱི་ཁྱད་པར་རྣམས་སྟོན་ཏེ། དེ་ནས་ལས་ཀྱི་ཚོགས་ཀྱི་ཆོ་ག་རབ་ཏུ་བཤད་
དེ། ། རིམ་པ་བཞིན་དུ་བསད་པ་དང་བསྐྲད་པ་ལ་སོགས་པ་ཞེས་སོགས་གསུངས་ཤིང་
། དེ་ཡང་གསང་བའི་
ལས་དྲུག་དང་། བསྐྲད་པའི་ལས་ལྔ་ དང་། དབྱེ་བའི་ལས་བཞི་དང་
། རིམས་ནད་ཀྱིས་འཛིན་པ་དང་།
རེངས་པར་བྱ་བ་གསུམ་དང་། མནན་པ་དང་། དབང་དུ་བྱ་བ་དང་། དགུག་པ་དང་། སྨྱོ་བར་བྱ་བ་དང་།
བུ་མོ་དབང་དུ་བྱ་བ་དང་། ཞི་བའི་ལས་དང་། འཁྲུལ་འཁོར་སྤ་བའི་གནས་དང་། སྦྱོར་བ་དགྲོལ་ཐབས་དང་།
ལས་དེ་རྣམས་ཀྱི་བྱ་བ་གསལ་བར་བྱེད་པའི་ཚུལ་རྣམས་བསྟན་ཏེ། ལས་དེ་རྣམས་ཀྱི་གོ་རིམས་ནི་འཁྲུགས་
བསྡེབས་སུ་བྱས་པ་ཡིན་གྱི། མཐར་ཆགས་སུ་མིན་ཏེ། དེའང་འདིའི་ལས་ནི་ཞེས་པ་ནས། ཐེ་ཚོམ་མེད་པར་
འཆིའོ་ཞེས་པའི་བར་གྱིས་གསད་པའི་ལས་གཅིག་བསྟན་ཏེ་བར་དུ། གཞན་ཡང་རིམས་ནད་ཀྱིས་ཐེབས་པར་
འདོད་ན་ཞེས་སོགས་ཀྱིས་རིམ་གྱིས་འཛིན་ཚུལ་བསྟན་ལ། དེའི་ཕྲོར་དེ་ལ་ལེ་ཚེ་བཅུ་དྲུག་པའི་རབ་ཏུ་སྦྱོར་བ་
ཞེས་སོགས་ཀྱིས་གསད་ལས་གཅིག་བཤད་པའི་རྗེས་སུ། ཤིང་གཅིག་གི་དྲུང་དུ་སྦས་ན་སྐྱོད་པར་འགྱུར་རོ་ཞེས་
སོགས་ཀྱིས་བསྐྲད་པ་དང་དབྱེ་བ་དང་གྲོལ་བའི་ལས་ཀྱང་བསྟན་ཏོ། ། དེ་ནས་གཞན་ཡང་རབ་ཏུ་སྦྱོར་
གསུངས་པ་གཤིན་རྗེའི་འཁོར་ལོ། ། ཞེས་པ་ནས། བྱས་ན་ཉི་མ་བདུན་གྱིས་འཆིའོ་ཞེས་པས་གསད་ལས་དང་།
ཕྱུང་ནས་བཀྲུས་ན་ཐར་བར་འགྱུར་རོ་ཞེས་པས་གྲོལ་ཐབས་ཀྱང་བཤད་དོ། ། དེའི་ཕྲོར་དེ་ནས་རེངས་པའི་
རབ་ཏུ་སྦྱོར་བ་གསུངས་ཏེ། ཞེས་པ་ནས། ཞག་གཅིག་གིས་རེངས་པར་བྱེད་དོ་ཅེས་པའི་བར་གྱིས་རེངས་
ཐབས་དང་། གཞན་ཡང་དབྱེ་བའི་རབ་ཏུ་སྦྱོར་བ་ནི་ཞེས་པ་ནས། ཞགས་གསུམ་གྱིས་འབྱེད་པར་བྱེད་དོ་ཞེས་
པས་དབྱེ་བའི་ལས་དང༌། དེ་ནས་སྔགས་པས་བསྐྲད་པར་འདོད་ན་ཞེས་པ་ནས། ཞག་བདུན་གྱིས་ཐེ་ཚོམ་མེད་
པ་སྐྱོད་པར་བྱེད་དོ་ཞེས་པས་བསྐྲད་ལས་དང་། དེ་ནས་གཞན་ཡང་རབ་ཏུ་སྦྱོར་བ་གསུངས་ཏེ། ཞེས་པ་ནས།
སྐད་ཅིག་གིས་དེ་སྐྱོད་དོ་ཞེས་པས་བསྐྲད་ལས་གཅིག་དང་། དེ་ནས་གཞན་ཡང་ཞེས་པ་ནས། གང་གི་མགོར་
བླུགས་པ་དེ་སྐྱོད་པར་འགྱུར་རོ་ཞེས་པས་ཀྱང་བསྐྲད་ལས་གཅིག་བསྟན་ལ། གཞན་ཡང་དབྱེ་བའི་རབ་ཏུ་སྦྱོར་
བ་ནི་ཞེས་པ་ནས། འབྱེད་པར་བྱེད་དོ་ཞེས་དང༌། དེ་ནས་དུར་ཁྲོད་ཅེས་པ་ནས་འཐབ་པར་འགྱུར་རོ་ཞེས་
པས་དབྱེ་བ་དང་འཐབ་པའི་ལས་སྦྱོར་ཀྱང་བསྟན་ཏོ། ། དེ་ནས་གསང་པར་འདོད་པ་ནི་ཞེས་པ་ནས་དེ་སྐད་
ཅིག་གིས་འཆིའོ་ཞེས་པས་གསང་བའི་ལས་སྦྱོར་ཞིག་དང་། དེ་ནས་བསྐྲད་པར་འདོད་པས་ཞེས་པ་ནས་ཤིང་ལ་
རྒྱལ་མཚན་བཞག་ན་དེ་སྐྱོད་པར་འགྱུར་རོ་ཞེས་པས་བསྐྲད་ལས་གཅིག་དང་། དེ་ནས་རེངས་པར་འདོད་པས་
ཞེས་པ་ནས་བྲིས་ལ་བཞག་ན་རེངས་པར་འགྱུར་རོ་ཞེས་པས་རེངས་པའི་ལས་གཅིག་དང་། གལ་ཏེ་སྔགས་པས་
301



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དབང་དུ་བྱ་བར་འདོད་ན་ཞེས་གནས་བརྒྱ་བྱིན་ཡང་དབང་དུ་འགྱུར་ན་ཕྲ་མོའི་མི་ལྟ་ཅི་སྨོས་ཞེས་པས་དབང་དུ་
བྱ་བའི་ལས་དང་། དེ་ནས་ཡང་དགུག་པར་འདོད་ཞེས་པ་ནས་འགུགས་པར་འགྱུར་རོ་ཞེས་པས་འགུགས་ལས་
དང་། དེ་ནས་སྔགས་པས་སྨྱོ་བར་བྱ་བར་འདོད་ན་ཞེས་པ་ནས་ཞག་བདུན་གྱིས་སྨྱོ་བའམ་འཆིའོ་ཞེས་པས་སྨྱོ་
བའི་ལས་དང་། དེ་ནས་གཞན་ཡང་ཞེས་པ་ནས་བསྲེགས་ན་དེ་མྱུར་དུ་འཆིའོ་ཞེས་པས་གསད་ལས་དང་། དེ་
ནས་དབྲལ་བའི་རབ་ཏུ་སྦྱོར་བ་ཞེས་པ་ནས་འབྲལ་བར་འགྱུར་རོ་ཞེས་པས་དབྱེ་བའི་འབྲེལ་བའི་ལས་དང་། དེ་
ནས་གཤིན་རྗེ་ཞེས་པ་ནས་མཚོན་གྱིས་འབུགས་པར་འགྱུར་རོ་གནོད་པའི་ལས་དང་། དེ་ནས་བུ་མོ་རེངས་པའི་
རབ་ཏུ་སྦྱོར་བ་ནི་ཞེས་པ་ནས་རེངས་པར་འགྱུར་རོ་ཞེས་པས་བུ་མོ་རེངས་པའི་ལས་རྣམས་བསྟན་ཏེ། འཁྲུལ་
འཁོར་སྤ་བའི་གནས་དང་ཕྱོགསལ་བའི་ལས་སྔ་མའི་ཞོར་ལ་སོང་ངོ༌། ། དེ་ནས་འདིའི་ལས་རྣམས་དེ་གཞན་དུ་ཡང་
སྨྲ་བར་མི་བྱའོ་ཞེས་སོགས་ཀྱིས་ལས་འདི་རྣམས་གང་ལ་བྱ་མི་བྱ་བའི་ཁྱད་པར་དང་བསམ་པའི་ཁྱད་པར་དང་
བཅས་བཤད་དོ། །
རྟོག་པ་གསུམ་པ་ལས་སྔགས་བཏུ་བའི་ཚུལ་སྟོན་ཏེ། དེ་ནས་གོ་རིམ་ཇི་ལྟ་བའི་ཆོ་གས་ཞེས་པ་ནས་
སྔགས་བཏུ་བར་བྱ་སྟེ་ཞེས་མཚམས་སྦྱར་ནས། ཇི་ལྟར་དྲུག་པའི་དང་པོ་དང་། ། ལྔ་བ་ཡི་ནི་ལྔ་བ་དང་། །
དྲུག་པ་ཡི་ནི་གཉིས་པ་ལ། །ཞེས་པ་ནས། མ་ཧེའི་གདོང་ཅན་རྩ་སྔགས་ཏེ། ། འབུམ་བཟླས་པ་ཡིས་ལས་
ཀུན་བྱེད། ། འདི་ནི་སྔགས་ཀྱི་རྒྱལ་པོ་སྟེ། ། མ་བྱུང་འགྱུར་བར་མི་འགྱུར་རོ། ། ཞེས་པས་རྩ་སྔགས་འཐུ་
ཚུལ་བསྟན་ཏེ། འདིར་དྲུག་པའི་དང་པོ་ཞེས་པ་ནི་གསལ་བྱེད་ཀྱི་སྡེ་ཚན་ལྔ་རྫོགས་པའི་རྗེས་མ་ཡ་ར་ལ་ཝ་ཤ་ས་
ཧའི་སྡེ་ཚན་ནི་དྲུག་པ་སྟེ། དེའི་དང་པོ་ནི་ཡའོ། ། ལྔ་བ་བ་སྡེའི་ལྔ་བ་མ་དང་། དྲུག་པ་ཡ་ར་ལ་ཝའི་ར་སྟེ་
གཞན་རྣམས་ཀྱང་ཚུལ་ངེས་ཤེས་པར་བྱའོ། ། བཏུས་པའི་སྔགས་ནི་ཡ་མ་རཱ་ཛ་ས་དོ་མེ་ཡ། ཞེས་སོགས་སུ་
འགྱུར་རོ། ། དེ་ནས། བདུན་པ་ཡི་ནི་བཞི་བ་ལ། ། དབྱངས་ཡིག་བཞི་བ་ཡང་དག་ལྡན། ། ཞེས་པ་ནས་
ལས་ཀྱི་སྔགས་སུ་གྲགས་པ་སྟེ། ། སུམ་འབུམ་བཟླས་ན་ལས་ཀུན་བྱེད། ། ཅེས་པའི་བར་གྱིས་ལས་སྔགས་ཡི་གེ་
བཅུ་བ་འཐུ་ཚུལ་ བསྟན་ཏེ། འདིའི་བདུན་པ་ནི་ ཡ་ ནས་ བགྲང་ སའི་ ཧའོ། ། དབྱངས་ཡིག་ བཞི་བ་ནི་
ཡིན། ། མེའི་ས་བོན་ནི་རའོ། ། དེས་གཞན་ཡང་ཤེས་པར་བྱའོ། ། དེ་ནས་དྲུག་པ་ཡི་ནི་དང་པོ་དང་། །
ལྔ་བ་ཡི་ནི་ལྔ་བ་ལ། །ཞེས་པ་ནས། སྙིང་པོའི་སྔགས་སུ་རབ་ཏུ་གྲགས། ། ཡི་གེ་རེ་རེ་འབུམ་བཟླས་ན། །
འཇིག་རྟེན་གསུམ་གྱི་ལས་ནི་གང་། ། ཅི་ཡང་རུང་བ་ཐམས་ཅད་ཀྱང་། ། ཅེས་པའི་བར་གྱིས་ཡ་མཱནྡྷ་ཀ་འཐུ་
ཚུལ་བསྟན་ཏེ། འདིའི་དྲུག་པའི་དང་པོ་ནི་ཡའོ། ། ལྔ་བའི་ལྔ་བ་ནི་མའོ༔ དེས་གཞན་ཡང་ཤེས་སོ། །
302



༄༅། ། འཇམ་དཔལ་གཤིན་རྗེ་གཤེད་ཀྱི་རྒྱུད་རྟོག་བདུན་གྱི་བསྡུས་དོན་ཊཱིཀྐ་རྒྱུད་ཀྱི་སྒོ་འབྱེད། །
ལས་སྔགས་ཀྱི་མཇུག་ཏུ། དང་པོར་རྣམ་པར་སྣང་མཛད་སྦྱིན། ། ཞེས་པས་མགོར་ཨོ་དང༌། ཡ་སོགས་བརྒྱད་
པའི་ས་བོན་ལ། ཞེས་སོགས་རྣམ་པ་གཉིས་ཀྱིས་སྔགས་གསུམ་པོར་མཐར་ཕྱོགས་དང༌། ལྔ་བ་ཡི་ནི་གཉིས་པ་དང་
ཞེས་པ་གཉིས་ཀྱིས་མཐར་ཕཊ་སྦྱོར་བར་བསྟན་ཏོ། ། སློབ་དཔོན་རྡོ་རྗེ་གྲུབ་པའི་དཀའ་འགྲེལ་སོགས་འགའ་
ཞིག་ཏུ། སྐབས་འདིར་ཡ་ཡིག་ཞེ་སྡང་ཉིད་དུ་འགྱུར། ། ཀླུ་ཡི་ཡི་གེ་གཏི་མུག་བརྗོད། ། ཅེས་པ་ནས། ཎ་
ཡོའི་ནི་རའི་རང་བཞིན་ཡང་། ། ཐོད་པ་གཤིན་རྗེ་འཇོམས་པའོ། ། ཞེས་པའི་པར་དྲངས་ནས་ཡི་གེ་བཅུ་
བདུན་ལྷ་བཅུ་བདུན་གྱི་བདག་ཉིད་དུ་བསྒོམ་པར་བཤད་ཅིང་། འོན་ཀྱང་ཎ་ཡོ་ནི་རའི་ཡི་གེ་བཞི་ལྷའི་ངོ་བོ་ཐོད་
པ་བཞིར་བསྐྱེད་པ་སྟེ་བཅུ་གསུམ་མ་དང་སྦྱོར་རོ། །
དེ་ནས་རྟག་པ་བཞི་བ་ལས་ལྷ་སྒྲུབ་པའི་ཡན་ལག་འཆད་དེ། དེ་ནས་རྡོ་རྗེ་འཇིགས་བྱེད་ཀྱི་ཞེས་སོགས་
མཚམས་སྦྱར་ནས་ཐོག་མར་བདག་མང་བའི་དོན་བསྒོམ་པར་བསྟན་ཏེ། དེ་ཡང་དང་པོར་རེ་ཞིག་རང་བཞིན་
གྱིས་དག་པའི་སྔགས་བརྗོད་པས། ཆོས་ཐམས་ཅད་བདག་མེད་པའི་ངོ་བོར་བྱས་ནས་ཞེས་པས་སྭཱ་བྷཱ་ཝ་དང་ཤུ་
ནྱ་ཏའི་སྔགས་བརྗོད་ནས་དེའི་དོན་བསྒོམ་པར་བཤད་ཅིང་། དེ་ནས་ནམ་མཁའི་དཀྱིལ་དུ་ཡཾ་གྱི་རྣམ་པ་ལས་
གྲུབ་པའི་རླུང་གི་དཀྱིལ་འཁོར་མདོག་དུ་བའི་རྣམ་པར་བསམ་མོ། ། དེའི་སྟེང་དུ་དང་པོའི་དབྱངས་ཡིག་ལས་
གྱུར་པའི་ཟླ་བའི་དཀྱིལ་འཁོར་དམིགས་ཏེ། དེའི་སྟེང་དུ་དྷཱིའི་རྣམ་པ་ལས་འཇམ་དཔལ་གཞོན་ནུའི་གཟུགས་
སུ་གྱུར་བར་མཉམ་པར་བྱའོ། ། དེར་ཨའི་རྣམ་པ་ལས་གྲུབ་པའི་ཉི་མའི་དཀྱིལ་འཁོར་བསམས་ཏེ། ཞེས་པའི་
མཇུག་ཏུ་དེ་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བོ་དང་རིག་པའི་ཚོགས་
རྣམས་བཞུག་ནས་ཉི་མའི་དཀྱིལ་འཁོར་ལ་ཞུགས་པས། ། འོད་ཟེར་ཀྱིས་དཔག་ཚད་སྟོང་ཕྲག་བརྒྱར་ཁྱབ་པའི་
ཉི་དཀྱིལ་དུ་བསམས་པ་དང་། དེའི་སྟེང་ས་བོན་ཧཱུྃ་ལས་ཁྲོ་བོའི་རྡོ་རྗེར་བསྐྱེད་པའི་འོད་ཟེར་བསྡུས་ཏེ་རྡོ་རྗེ་དེ་
ལ་ཐིམ་པས་འཇིགས་བྱེད་དུ་གྱུར་བར་བསམ་པར་གཤད་དེ་མངོན་རྟོགས་ལྟར་རོ། །གོང་དུ་དྷཱི ལས་རཊ་་
གྲིར་བསྐྱེད་ཚུལ་མི་གསལ་ཡང་བསྐྱེད་པ་ནི་གཞན་གྱི་ཡན་ལག་གིས་ཁ་བསྐང་བའོ། ། འཇིགས་བྱེད་ཀྱི་སྐུའི་
ཉམས་དང་ཕྱག་མཚན་ཞབས་འོག་གི་སྲོག་ཆགས་སོགས་ཀྱང་བཤད་དེ། མངོན་རྟོགས་དང་བསྐྱེད་རིམ་སོགས་
སུ་གསལ་ལོ། ། དེའི་རྗེས་སུ་རྣལ་འབྱོར་བས་དེ་ནས་ཕྱི་ནས་སྔ་གོས་བཟླ་བར་བྱ་སྟེ་ཞེས་སོགས་ཀྱིས་བསྙེན་པ་བྱ་
ཚུལ་དང་། གནས་དང་། །ཁ་ཟས་ཀྱང་བཤད་དོ། ། སྐབས་འདིར་དངོས་སུ་ནི་དཔའ་བོ་གཅིག་པ་བསྒོམས་
པའི་ཚུལ་སྟོན་ཏེ། རྟོག་པ་དང་པོར་བཤད་པ་དང་སྦྱར་ན་ཞེ་དགུ་མ་དང་རོ་ལངས་བརྒྱད་སྐོར་གྱི་གཙོ་བོ་ལ་སྟོན་
པ་ཡིན་ནོ། ། ཡུམ་དངོས་སུ་མི་གསལ་ཡང་ཡོད་པའི་སྐབས་སྲིད་པའི་སྒྲུབ་བྱེད་ནི་རྗེ་ཉིད་ཀྱིས་བཅུ་གསུམ་མ་
303



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གསུམ་གྱི་དཀྱིལ་ཆོག་ཏུ་ལེགས་པར་བཤད་ཅིང་། དེ་ལ་གཞན་གྱིས་ཀླན་ཀ་བཏང་བའི་ལན་མཁས་གྲུབ་རྗེའི་
འཇིགས་བྱེད་ཀྱི་བསྐྱེད་རིམ་ཆེན་མོར་ལུང་རིགས་ཡང་དག་གིས་རྒྱས་པར་བསྒྲུབས་པ་ལྟར་རོ། ། སྐུ་དང་ཕྱག་
མཚན་དང་ཞབས་འོག་གི་སྲོག་ཆགས་དང་བཅས་པའི་དག་པ་རྒྱས་པར་ལ་ལི་ཏའི་གཞུང་དང་། སོན་ཤྲཱི་དང་།
རྡོ་རྗེ་གྲུབ་པའི་འགྲེལ་བར་བཤད་དེ་མ་བྲིས་སོ། །
རྟོག་པ་ལྔ་བ་ལས་རས་བྲིས་ཀྱི་ཆོ་ག་བཤད་དེ། དེ་ནས་དཔལ་རྡོ་རྗེ་འཇིགས་བྱེད་ཆེན་པོས་བསྟན་པའི་
བྲིས་སྐུའི་ཆོ་ག་རབ་ཆུ་གསུངས་པ། དཔའ་བོའི་རས་སམ་ཞེས་སོགས་ཀྱིས་འཇིགས་བྱེད་ཞལ་ཕྱག་ཡོངས་རྫོགས་
དུར་ཁྲོད་དང་བཅས་པ་འབྲི་ཚུལ་དང་། འབྲི་ཚུལ་དེ་ཡང་གང་བྱུང་དུ་མ་ཡིན་པར་དབེན་པར་འབྲི་བ་སོགས་ཀྱི་
ཁྱད་པར་རྣམས་བསྟན་ཏེ། དུར་ཁྲོད་འབྲི་བར་བཤད་པ་འདི་ལྟར་ན་གཞལ་ཡས་ཁང་འབྲི་བར་མི་གསལ་ཡང་
འབྲི་བར་ཐོབ་པོ། ། སྐབས་འདི་དག་ཏུ་གཞལ་ཡས་ཁང་གི་རྣམ་གཞག་མི་གསལ་བའི་རྐྱེན་གྱིས་རྒྱ་གར་བའི་
མཁས་པས་མཛད་པའི་སྒྲུབ་ཐབས་སུ་གཞལ་ཡས་ཁང་མེད་པའི་འཇིགས་བྱེད་ཀྱི་སྒྲུབ་ཐབས་མང་དུ་བྱུང་སྟེ་མི་
འགལ་ལོ། ། འདི་ནི་གསང་བའི་བྲིས་སྐུ་སྟེ། གནས་གཅིག་ཏུ་ལེགས་པར་བཞག་ལ། ཤ་ཆེན་གྱི་སྤོས་དབུལ་
ཞེས་པས་སྐུ་མཆོད་ཚུལ་དང་། དེ་ནས་ཕྲེང་བའི་རྒྱུ་དང་། ཐུན་མཚམས་ཀྱི་བྱ་བ་དང་། ཁ་ཟས་བསྟན་ཚུལ་
དང་། བདུག་སྤོས་འབུལ་བ་དང་བཅས་པ་བཤད་དོ། །
རྟོག་པ་དྲུག་པ་ལས་སྦྱིན་སྲེག་གི་ཆོ་ག་བཤད་དེ། དེ་ནས་སྦྱིན་སྲེག་གི་ལས་ཀྱི་ཆོ་ག་གསུངས་པ་ཞེས་
མཚམས་སྦྱར་ནས་ཇི་ལྟར་སྔོན་གྱི་རིམ་པ་སྟེ། དང་པོར་རེ་ཤིག་ཅེས་པ་ནས་ཐམས་ཅད་བྱའོ་ཞེས་པས་སྤྱིར་
བསྟན་ནས། གལ་ཏེ་གསད་པར་འདོད་ན་ཞེས་ནས་དེ་ཉིད་འགྲུབ་པོ་ཞེས་པའི་བར་གྱིས་གསད་པའི་སྦྱིན་སྲེག་
དང་། དེ་ནས་དབྲལ་བར་འདོད་ན་ཞེས་པ་ནས་མེ་ལ་བསྲེགས་ན་དེས་འབྲལ་བར་འགྱུར་རོ་ཞེས་པས་དབྱེ་བའི་
སྦྱིན་སྲེག་དང༌། ཡང་ན་དུར་ཁྲོད་ཀྱི་ཞེས་པ་ནས་ཉེས་བདུན་གྱིས་འབྲལ་ལོ་ཞེས་པས་ཀྱང་དབྱེ་བའི་སྦྱིན་སྲེག་གི་
ཚུལ་གཅིག་དང་། དེ་ནས་བསྐྲད་པར་འདོད་ན་ཞེས་པ་ནས་གཞན་དུ་མ་ཡིན་ནོ་ཞེས་པས་བསྐྱེད་པ་དང་། དེ་
ནས་རེངས་པར་འདོད་ན་ཞེས་པ་ནས་རེངས་པར་འགྱུར་རོ་ཞེས་པས་རེངས་པ་དང་། དེ་ནས་གྲོང་བསྐྲད་པར་
འདོད་ན་ཞེས་པ་ནས་གཞན་དུ་ན་སྔགས་པ་རང་ཉིད་ལ་འབབ་པར་འགྱུར་རོ་ཞེས་པས་གྲོང་ཆེན་པོ་བསྐྲད་པ་
དང་། དེ་ནས་བུ་མོ་རེངས་པར་འདོད་ན་ཞེས་པ་ནས་རེངས་པ་ལས་གཞན་ལ་ཡིན་ནོ་ཞེས་པས་བུ་མོ་རེངས་པ་
དང་། དེ་ནས་ཞི་བར་འདོད་ན་ཞེས་སོགས་དང་། རྒྱས་པར་འདོད་ན་ཞེས་སོགས་དང་། དགུག་པར་འདོད་
ན་ཞེས་སོགས་དང་། སྨྱོ་བར་འདོད་ན་ཞེས་སོགས་ཀྱིས་དེ་རྣམས་ཀྱི་སྦྱིན་སྲེག་དང་། དེ་ནས་ནོར་ནོར་མ་ཡིན་
304



༄༅། ། འཇམ་དཔལ་གཤིན་རྗེ་གཤེད་ཀྱི་རྒྱུད་རྟོག་བདུན་གྱི་བསྡུས་དོན་ཊཱིཀྐ་རྒྱུད་ཀྱི་སྒོ་འབྱེད། །
པར་བྱ་བར་འདོད་ན་ཞེས་སོགས་ཀྱིས་ནོར་རྫས་གཞན་དུ་བསྒྱུར་བ་དང་། ཨ་རུ་ར་བསྲེགས་དེ་སླར་རྫས་དེ་ཉིད་
དུ་འགྱུར་རོ་ཞེས་པས་ནོར་དེ་སླར་རང་སོར་བསྒྱུར་བ་དང་། རྗེ་བཙུན་གྱི་མདུན་དུ་ཞེས་སོགས་ཀྱིས་ཡུལ་གྱི་
བདག་པོར་འགྱུར་བ་དང་། བ་ལང་ཤ་དང་ཞེས་སོགས་ཀྱིས་བྲན་དུ་བསྒྱུར་བ་དང་། ཁྱི་ཤ་རྡོ་རྗེ་ཞེས་སོགས་
ཀྱིས་ནོར་བདག་ཏུ་འགྱུར་བ་དང་། གླང་པོའི་ཤ་ཞེས་སོགས་ཀྱིས་རྒྱལ་བོ་དབང་དུ་བྱེད་པ་དང༌། ཉ་ཤ་ཞེས་
སོགས་ཀྱིས་རྡོ་རྗེ་འཛིན་ལྟ་བུར་འགྱུར་བ་དང་། དེ་ནས་བྱ་རོག་ཅེས་སོགས་ཀྱིས་བསྐྱེད་པ་དང་། སེང་ལྡེང་གི་
ཞེས་སོགས་ཀྱིས་དབང་དུ་བྱ་བ་དང་། དེ་ནས་འགུག་པར་འདོད་ན་ཞེས་སོགས་ཀྱིས་དགུག་པའི་སྦྱིན་སྲེག་
རྣམས་བསྟན་ཏེ། དེ་རྣམས་ཀྱང་སྦྱིན་སྲེག་གིས་བྱ་བའོ། ། ལས་འདི་རྣམས་ནི་ཞེས་པ་མན་གྱིས་བསྒོམ་བཟླས་
སོགས་ཀྱི་སྒོ་ནས་ནུས་པ་ཐོབ་པའི་གང་ཟག་གིས་བྱ་བ་དང་། དམ་ཚིག་དང་ལྡན་དགོས་པར་བཤད་དོ། །
རྟོག་པ་བདུན་པ་ལས་བསམ་གཏན་གྱི་ཆོ་ག་འཆད་དེ། དེ་ནས་བསམ་གཏན་གྱི་ལས་ཀྱི་ཆོ་ག་ཇི་ལྟ་བ་
ཡང་དག་པར་གསུངས་ཏེ་ཞེས་མཚམས་སྦྱར་ནས། གང་ཟག་ཁྱད་པར་ཅན་གྱིས་རྫས་སོགས་ལ་མ་ལྟོས་པར་
བསམ་གཏན་ཙམ་གྱི་སྒོ་ནས་གསད་པ་དང་དབྱེ་བ་བསྐྲད་པ་ལ་སོགས་པའི་ལས་བྱ་ཚུལ་ནི། བསམ་གཏན་དང་
སྔགས་ཀྱི་རབ་ཏུ་སྦྱོར་བས་ཞེས་པ་ནས་ལས་ཐབས་བྱའོ་ཞེས་སྤྱིར་བསྟན་ནས། རེ་བ་ལས་ཡོངས་སུ་གྱུར་བའི་
མེའི་དཀྱིལ་འཁོར་ཞེས་པ་ནས། རྡོ་རྗེ་འཛིན་པ་ཡང་ཞག་བདུན་གྱིས་འཆི་ན་ཕྲ་མོའི་སྲོག་ཆགས་ལྟ་ཅི་སྨོས་ཞེས་
པའི་བར་གྱི་གསད་ལས་གཅིག་དང་། དེ་ནས་གཞན་ལས་ཞེས་པ་ནས་སྔགས་པས་བསམ་གཏན་བྱའོ་ཞེས་པས་
ཀྱང་གསད་ལས་ཞིག་དང་། དེ་ནས་འབྲེལ་བར་འདོད་ན་ཞེས་པ་ནས་གཞན་དུ་མ་ཡིན་ནོར་ཞེས་པས་དབྱེ་བའི་
ལས་སྦྱོར་དང་། དེ་ནས་བསྐྲད་པར་འདོད་ན་ཞེས་སོགས་དང་། གཞན་ཡང་བསམ་གཏན་གྱི་རབ་ཏུ་སྦྱོར་བ་ནི་
ཞེས་པ་ནས་ཞག་བདུན་ནས་སྐྱོད་པར་འགྱུར་རོ་ཞེས་པས་སྐྱོད་པའི་ལས་གཉིས་དང་། དེ་ནས་འགུག་པར་
འདོད་ན་ཞེས་པ་ནས་བུད་མེད་བཀུག་པ་ལ་རོལ་བར་བྱའོ་ཞེས་པས་བུད་མེད་འགུགས་པའི་ལས་སྦྱོར་དང་། དེ་
ནས་སྦྲུལ་གྱིས་ཟིན་པ་བླང་བའི་རབ་ཏུ་བྱེད་པ་ཞེས་པ་ནས་ཁམས་གསུམ་ཡོངས་སུ་གང་བའི་དུག་ཀྱང་མེད་པར་
འགྱུར་རོ། ཞེས་པས་དུག་གསོ་བའི་ལས་དང་། དེ་ཞུ་བའི་བསམ་གཏན་གྱི་ཞེས་པ་ནས་ཞུ་བར་བསམ་པར་བྱའོ་
ཞེས་སོགས་ཀྱིས་བུད་མེད་ལས་བདུད་རྩིའི་དཀྱིལ་འཁོར་ཞུ་བའི་ལས་དང་། དེ་ནས་རྒྱལ་བོ་འམ་རྒྱལ་བོའི་བློན་
པོ་དབང་དུ་བྱ་བར་འདོད་ན་ཞེས་པ་ནས་མི་གཡོ་བའི་བསམ་གཏན་གྱིས་བྱའོ་ཞེས་པའི་བར་གྱིས་རྒྱལ་བོ་སོགས་
དབང་དུ་བྱ་བའི་ལས་སྦྱོར་དང་། དེ་ནས་རྒྱུད་གང་ལ་ཡང་མི་སྦྱིན་ནོ་ཞེས་པ་ནས་དམ་ཚིག་ཉམས་པར་འགྱུར་རོ་
ཞེས་པའི་བར་གྱིས་དམ་ཚིག་གི་སྐོར་རྣམས་བཤད་དོ། ། རྒྱུད་གང་ལ་ཡང་མི་སྦྱིན་ནོ་ཞེས་གསུངས་པ་ནི། རྒྱུད་
305



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀྱི་དོན་དྲག་པོའི་ལས་འདི་རྣམས་ཀྱི་མན་ངག་གསལ་བར་གང་ཡིན་ལ་མི་སྦྱིན་པའི་དོན་ཡིན་གྱི། དད་ཅིང་དམ་
ཚིག་དང་ལྡན་ན་སྦྱིན་པར་བཤད་དེ སྟེར་ན་དམ་ཚིག་མ་ཉམས་པ་དང་། རྣམ་པར་རྟོག་པ་མེད་པ་དང་།
དམ་པའི་བརྟུལ་ཞུགས་ཅན་དཔའ་བོ་བླ་མ་ལ་གུས་པ་དུལ་བ་ཅན་ཞེས་པ་ནས། བླ་མས་ད་ལྟ་བུའི་སློབ་མ་ལ་
དཔལ་རྡོ་རྗེ་འཇིགས་བྱེད་ཀྱི་རྒྱུད་ཆེན་པོ་སྦྱིན་ནོ་ཞེས་པའི་བར་གསུངས་པའི་ཕྱིར་རོ། ། ལས་སྦྱོར་གྱི་འཁྲུལ་
འཁོར་རྒྱས་པར་ནི་བཤད་རྒྱུད་རྟོག་གསུམ་ལས་བཤད་དོ། ། ། ། སྨྲས་པ། ཡབ་གཅིག་འཇམ་དཔལ་ཁྲོས་
པའི་གར་མཛད་པ། །བཅོམ་ལྡན་ཁྲོ་རྒྱལ་གཤིན་རྗེ་གཤེད་པ་ཡི། ། རྒྱུད་དོན་ཅུང་ཟད་བཤད་པའི་རབ་
དཀར་དགོས། ། སྐྱེ་ཀུན་འཇམ་དཔལ་ཞི་ཁྲོས་རྗེས་འཛིན་ཤོག ། ཅེས་པ་འདི་ཡང་། ཤཱཀྱའི་དགེ་སློང་
བཤད་སྒྲུབ་མིང་ཅན་གྱིས་རྟོག་བདུན་དང་དེའི་འགྲེལ་བ་སོགས་ལ་འདྲིས་པར་བྱས་ནས་དད་པས་སྦྱར་བ་སྟེ།
ཡི་གེ་བ་ནི་གནས་བརྟན་རི་ཁྲོད་པ་ཤེས་རབ་བཀྲ་ཤིས་སོ། ། ། ། མངྒ་ལཾ། །
306



༄༅། ། འདུས་པའི་བདག་བསྐྱེད་བཞུགས་སོ། །
འདུས་པའི་རྩ་བརྒྱུད་ཀྱི་བླ་མ་རྣམས་དང་བཅོམ་ལྡན་འདས་མི་བསྐྱོད་རྡོ་རྗེའི་དཀྱིལ་འཁོར་བའི་ལྷ་ཚོགས་
ཐམས་ཅད་ལ་ཕྱག་འཚལ་ཞིང་སྐྱབས་སུ་མཆིའོ། ། འདིར་འདུས་པའི་གོ་ཆའི་ངག་འདོན་བྱ་ཚུལ་འཇུག་པ་
བདེ་བར་དགོད་པ་ལ། གནས་ཡིད་དང་མཐུན་པར་རྡོར་དྲིལ་མཆོད་རྫས་སོགས་ཚོགས་པར་བྱས་ཏེ་ཐོག་མར།
རང་ཉིད་ཞེ་སྡང་རྡོ་རྗེ་སྐུ་མདོག་མཐིང་ནག་ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་
ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། རང་དང་འདྲ་བའི་རེག་བྱ་རྡོ་རྗེ་མས་འཁྱུད་པ། གཉིས་
ཀའང་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། སྐུ་སྟོད་ལྷ་རྫས་ཀྱི་གོས་ཀྱིས་ག་ཤལ་བྱས་ཤིང་སྐུ་སྨད་ལྷ་རྫས་ཀྱི་
དར་གྱི་ཤམ་ཐབས་འཕྱར་བར་གྱུར། རྡོར་དྲིལ་བྱིན་བརླབ་བྱ་བ་ནི།རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ་
དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། ། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡེ་
ཏིཥྛ་ཨེ་ཀ་ཏྭཾ་དྷཱ་ར་ཡཱ་མི་བཛྲ་སཱ་ཏཱ་ཧིཾ་ཧཾ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཕཊ་སྭཱཧཱ། ཨོཾ་བཛྲ་གྷཎྜ་ཧཱུྃ༑ རྡོ་རྗེ་སེམས་དཔའ་ལ་
སོགས་པ་རྣམས་མཉེས་པར་བྱའོ། །ཧཱུཾ་སེམས་ཅན་རྨོངས་དང་འགྲེལ་བ་ཡི། ། རྡོ་རྗེ་གསོར་བ་མཛེས་པ་
ཡིས། ། རྣམ་པར་ཆོས་ཀྱི་བྱ་བ་སྟེ། ། སྤྲོ་བ་དང་བཅས་པས་རྡོ་རྗེ་གཟུང་། །ཧཱུཾ་ཧཱུཾ་ཧཱུཾ་ཧོ་ཧོ་ཧོ། །ཨོཾ་བཛྲ་
དྷརྨཱ་ར་ཎི་ཏ་པྲ་ར་ཎི་ཏེ་སཾ་པྲ་ར་ཎི་ཏ་སརྦ་བུདྡྷ་ཀྵེ་ཏྲ་པྲ་ཙ་ལི་ནེ་པྲ་ཛྙཱ་བཱ་ར་མི་ཏ་ནཱ་ད་སྭ་བྷཱ་ཝེ་བཛྲ་སཏྭཱ་ཀྲྀ་ད་ཡ་
སནྟོ་ཥ་ཎི་ཧཱུཾ་ཧཱུཾ་ཧཱུཾ་ཧོ་ཧོ་ཧོ་སྭཱཧཱ། ནང་མཆོད་བྱིན་བརླབ་ནི། ཨོཾ་ཨཱ་བིགྷན་ཏ་ཀྲིཏ་ཧཱུཾ། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་
བྷཱ་བ་ཨཱཏྨ་ཀོ྅་ཧཾ། སྟོང་བ་ཉིད་དུ་གྱུར། སྟོང་བའི་ངང་ལས་ཧཱུཾ་ཡཾ་ཧཱུཾ་གི་ཡཾ་སྔོ་སྐྱ་ལས་བྱུང་བའི་རླུང་གི་དཀྱིལ་
འཁོར་ལྗང་སྔོན་ཟླ་ག་མ་ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱིས་ཕྱོགས་གཉིས་བརྒྱན་པ། དེའི་སྟེང་དུ་ཧཱུཾ་རཾ་ཧཱུཾ་
གི་རཾ་དམར་པོ་ལས་བྱུང་བའི་མེའི་དཀྱིལ་འཁོར་དམར་པོ་གྲུ་གསུམ་པ་ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱིས་
ཕྱོགས་གཉིས་བརྒྱན་པ། དེའི་སྟེང་དུ་ཨོཾ་ཨཱཿ ཧཱུཾ་ལས་བྱུང་བའི་མི་མགོའི་སྒྱེད་བུ་གསུམ་གྱི་སྟེང་དུ་ཨཱཿ ལས་བྱུང་
བའི་ཐོད་པ་ཕྱི་དཀར་ལ་ནང་དམར་པའི་ནང་དུ་ཨཱཿ ལས་བྱུང་བའི་པདྨ་དམར་པོ་འདབ་མ་བརྒྱད་པ་ཟེའུ་འབྲུ་
ལས་ཨཱཿ ས་མཚན་པ། དེའི་དབུས་སུ་ཧཱུཾ་ལས་མིའི་ཤ་ཧཱུཾ་གིས་མཚན་པ། ཤར་དུ་ཧཱུཾ་ལས་གྱིས་མཚན་པ། ལྷོར་
307



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ༀལས་རྟའི་ཤ་ཧཱུཾ་གིས་མཚན་པ། ནུབ་ཏུ་ཛི་ལས་བ་ལང་གི་ཤ་དྲི་གིས་མཚན་པ། བྱང་དུ་ཁཾ་ལས་ཁྱིའི་ཤ་ཁཾ་གིས་
མཚན་པ། སླར་ཡང་དབུས་སུ་ཧཱུྃ་ལས་དྲི་ཆུ་ཧཱུྃ་གིས་མཚན་པ། ཤར་དུ་བྲུ་ལས་དྲི་ཆེན་ཧཱུཾ་གྱིས་མཚན་པ། ལྷོར་
ཨོཾ་ལས་རཀྟ་ཧཱུཾ་གིས་མཚན་པ། ནུབ་ཏུ་ཛཾ་ལས་བྱང་སེམས་དཀར་པོ་དྲི་གིས་མཚན་པ། བྱང་དུ་ཁཾ་ལས་ཤ་ཆེན་
ཁཾ་གིས་མཚན་པ། བདུད་རྩི་ལྔ་ལ་ཐུན་མོང་དུ་ཨོཾ་ཡིག་གིས་མཚན་པ། དེ་དག་གི་སྟེང་གི་བར་སྣང་ལ་ཉི་མའི་
དཀྱིལ་འཁོར་གྱི་སྟེང་དུ་ཧཱུྃ་ཡིག་ལས་སྐྱེས་པའི་རྡོ་རྗེ་དཀར་པོ་རྩེ་ལྔ་བ་ལྟེ་བ་ལ་ཧཱུཾ་གིས་མཚན་པ། དེ་ལ་འོད་
འཕྲོས། རླུང་གཡོས། མེ་སྦར། ཐོད་པའི་ནང་གི་རྫས་རྣམས་ཞུ་ཞིང་ཁོལ་བའི་ནང་དུ་རྡོ་རྗེ་ཉི་གདན་དང་
བཅས་པ་ལྷུང་ནས་དཀྲུགས་པས་རྡོ་རྗེ་དང་རྫས་རྣམས་རོ་མཉམ་དུ་གྱུར། དྲི་མ་ཐམས་ཅད་སྦྱངས། ཤེལ་ལྟར་
དག་པར་གྱུར། པདྨ་ཡཿ དང་བཅས་པ་ཞུ་བས་ཉི་མ་ལྟར་འབར་བའི་འོད་ཀྱིས་ཡེ་ཤེས་ཀྱི་བདུད་རྩིའི་ངོ་བོར་
རྟོགས་པར་བྱས། ཨོ་ཡིག་གིས་འོད་ཟེར་ལྕགས་ཀྱུ་ལྟ་བུས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་ཡེ་
ཤེས་ཀྱི་བདུད་རྩི་བཀུག་ནས་བསྣན་པས་མང་བོར་སྤར་ཞིང་སྤེལ་བར་གྱུར། ཨོཾ་ཨཱཿ ཧཱུྃ། ལན་གསུམ་མམ་
བདུན་བརྗོད། སྔོན་འགྲོའི་མཆོད་པ་བྱིན་བརླབ་ནི། ཨོཾ་ཨཱཿ བིགྷན་ཏ་ཀྲྀ་ཏ་ཧཱུཾ། ཨོཾ་ཤུ་ནྱ་ཏཱ་ཞེས་པ་ནས། ཧཾ་
སྟོང་བ་ཉིད་དུ་གྱུར། སྟོང་བའི་ངང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོ་པཱི་པཾ་
ལ་སོགས་པ་སོ་སོའི་མིང་ཡིག་དང་པོ་ཐིག་ལེས་བརྒྱན་པ་ཞུ་པ་ལས་བྱུང་བའི་མཆོད་ཡོན། ཞབས་བསིལ། ཞལ་
བསིལ། བསང་གཏོར། མེ་ཏོག བདུད་སྤོས། མར་མེ། དྲི། ཞལ་ཟས། རོལ་མོ་རྣམས་རང་བཞིན་བདེ་
སྟོང་། རྣམས་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་
བསྐྱེད་པར་གྱུར། ཨོཾ་ཨགྷཾ་ཨཱཿ ཧཱུྃ། ཨོཾ་པཱ་དྱ་ཨཱ༔ ཧཱུྃ། ཨོཾ་ཨཱཉྩ་མ་ཎཾ་ཨཱཿ ཧཱུྃ། ཨོཾ་བྲོག་ཎཾ་ཨཱ༔ ཧཱུྃ། དེ་བཞིན་དུ་
སྦྱར་ཏེ། པུཥྛ། དྷུ་པེ། ཨ་ལོ་ཀེ ། གནྡྷ། ནི་ཝི་ཏེ། ཤཔྟ་ཨཱ་ཧཱུཾ། དེ་ནས་སྔོན་འགྲོའི་གཏོར་མ་ནང་མཆོད་
ལྟར་བྱིན་གྱིས་བརླབས་ཏེ། གཏོང་མགྲོན་སྤྱན་དྲང་ནས་གསལ་གདབ་པ་ནི། རང་གི་ཐུགས་ཀའི་ཧཱུཾ་སྔོན་པོ་འོད་
ཟེར་ལྕགས་ཀྱུའི་རྣམ་པ་ཅན་གྱིས། ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་སྟེ་ཕྱོགས་མཚམས་རྣམས་སུ་
གནས་པ་ནི། ཤར་དུ་རྡོ་རྗེ་མཚོན་ཆ་སེར་པོ་མིག་སྟོང་པ། ས་སྲུང་དཀར་པོ་ལ་ཞོན་པ། རྡོ་རྗེ་འཛིན་པ།
དེའི་གཡས་སུ་སྒྱུ་མ་རྡོ་རྗེ་ནག་པོ་ནམ་མཁའ་ལྡིང་ལ་ཞོན་པ། གཡས་གཉིས་འཁོར་ལོ་དང་དབྱུག་ཏོ། གཡོན་
གཉིས་དུང་དང་ནོར་བུ་ཀོ་སྐུ་ལྷ་ཐོགས་པ། མེར་རྡོ་རྗེ་མེ་དམར་པོ་སྨིན་མ་དང་རལ་བའི་ཐོད་དང་སྨྲ་ར་འབར་
ཞིང་འཁྲུག་པ། ཤིན་ཏུ་ཚོ་བ། ར་ལ་ཞོན་པ། གཡས་གཉིས་སྐྱབས་སྦྱིན་དང་བགྲང་ཕྲེང་། གཡོན་གཉིས་
རིལ་བ་དང་དབྱུ་ཀུ་འཛིན་པ། ལྷོར་རྡོ་རྗེ་དུས་ནག་པོ་མ་ཧེའི་གདན་ལ་གཡས་བརྐྱང་གིས་བཞུགས། སྐྲ་གྱེན་དུ་
308



༄༅། ། འདུས་པའི་བདག་བསྐྱེད་བཞུགས་སོ། ། མ་
འབར་ཞིང་ཁྲོས་པ། གཡས་དབྱུག་པ་དང་། གཡོན་སྡིགས་མཛུབ་མཛད་པ། ལྷོ་ནུབ་ཏུ་རྡོ་རྗེ་གཏུན་ཤིང་ནག་
པོ་རོ་ལ་གནས་པ། གཅེར་བུ་མི་རུས་ཀྱིས་བརྒྱན་ཅིང་མཆེ་བ་གཙིགས་པ། གཡས་གྲི་གུག་དང་། གཡོན་ཐོད་
པ་འཛིན་པ། ནུབ་ཏུ་རྡོ་རྗེ་ཀླུ་དཀར་པོ་གདེངས་ཀ་བདུན་དང་ལྡན་པ། སྦྲུལ་ཞགས་འཛིན་པ། ནུབ་བྱང་དུ་
རྡོ་རྗེ་རླུང་ལྗང་གུ་ཨེ་ན་ཡ་སེར་པོ་ལ་གནས་པ། རླུང་རས་འཛིན་པ། བྱང་དུ་རྡོ་རྗེ་འཇིགས་བྱེད་སེར་པོ་མི་ལ་
གནས་ཤིང་སྦོམ་པ། གཡས་ནེའུ་ལེ་དང་། གཡོན་པི་ཛ་བྷུ་ར་འཛིན་པ། དེའི་གཡས་སུ་རྡོ་རྗེ་སྣ་རིང་དཀར་པོ་
གླང་པོ་ཆེའི་གདོང་བ་ཅན་ཕྱི་བ་ལ་གནས་པ། གཡས་གཉིས་ལ་ཕུག་དང་དབྱུག་པ། གཡོན་གཉིས་ལ་དུ་དང་
ཕྲེང་བ་འཛིན་པ། བྱང་ཤར་དུ་རྡོ་རྗེ་ཁྲོ་བོ་དཀར་པོ་ཁྱུ་མཆོག་ལ་གནས་པ། རལ་བའི་ཐོར་ཚུགས་དང་རུས་
པའི་རྒྱན་དང་ལྡན་པ། གཡས་རྩེ་གསུམ་པས་མཚན་པའི་ཁ་ཊཾ་ག་དང་། གཡོན་ཅང་ཏེའུ་འཛིན་པ། དབང་
ལྡན་དང་ཉེ་དབང་གི་བར་དུ་རྡོ་རྗེ་འཁྱིལ་བ་དམར་པོ་ཤིང་རྟ་ལ་གནས་པ། བཟོད་པར་དཀའ་བའི་འོད་ཟེར་
ཅན། པདྨ་འཛིན་པ། རྡོ་རྗེ་འོད་དཀར་པོ་འཁོར་ལོ་ལ་གནས་པ། གཡས་ཀུ་མུ་ད་དང་གཡོན་བགྲང་ཕྲེང་
འཛིན་པ། མི་སྨྲ་རྡོ་རྗེ་སེར་པོ་ངང་བ་ལ་གནས་པ། གཡས་གཉིས་པདྨ་དང་སྐྱབས་སྦྱིན། གཡོན་གཉིས་བགྲང་
ཕྲེང་དང་དབྱིག་པ་འཛིན་པ། ཆུ་ལྷ་དང་བདེན་བྲལ་གཉིས་ཀྱི་བར་དུ་ཐག་བཟང་རིས་ནག་པོ་ཤིང་རྟ་གནས་པ།
རལ་གྲི་འཛིན་པ། སའི་ལྷ་མོ་སེར་མོ་པདྨ་ལ་གནས་པ། པདྨ་འཛིན་པ། དབང་བོ་ལ་སོགས་པའི་འཇིག་རྟེན་
པ་ཐམས་ཅད་སྐད་ཅིག་གིས་འོད་གསལ་དུ་གཅུག་པ་ལས་འདུས་པའི་ལྷ་ཤེས་རབ་མ་དང་བཅས་པའི་སྐུར་
བཞེངས་པའི་མགྲོན་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྤུ་གུ་ཅན་རྣམས་སུ་
གྱུར། ཨོཾ་ཨཱཿ ཧཱི༔ བྲི་ཝ་ར་སད་ཀརཾ་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ཨཱཿ ཧཱུྃ༔ བྲ་ཝ་ར་སད་ཀ་རཾ་བཱ་ཏྱཾ་པྲ་ཏཱི་ཙྪ་ཧཱུཾ་སྭཱཧཱ།
ཨོཾ་ཨ༔ ཧཱི བ་ཝར་སད་ཀ་རཾ་ཨཱཉྩ་མ་ཎཾ་བྲ་ཏཱི་ཙྪ་ཧཱུྃ་སྭཱཧཱ། ཨོཾ་ཨཱ༔ཧི བྲ་ཝ་ར་ས་ཀ་རཾ་པྲ་ཀླུ་ཆི་པྲ་ཏཱི་ཙྪ་ཧཱུྃ་སྭཱཧཱ།
ཞེས་ཆུ་བཞི་ཕུལ་ནས། གཏོར་མ་འབུལ་ཞིང་འཕྲིན་ལས་བཅོལ་བ་ནི། ཨོཾ་ཨཱ དུས་གསུམ་སྐྱེས་པ་ཀུན་དང་
ཕྱོགས་བཅུ་ཡི། ། འཇིག་རྟེན་ཁམས་རྣམས་ནམ་མཁའི་མཐའ་ཀླས་པ། ། རྒྱ་མཚོ་སྤྲིན་གྱི་བཀོད་པ་རབ་
འབྱམས་ཀྱི། ། ཤིན་ཏུ་ཕྲ་བའི་རྡུལ་སྐྱེས་དཀྱིལ་འཁོར་ནི། །པན་ཚན་གཅིག་གི་ནང་དུ་གཅིག་སོན་པོ། །
སྙོམས་པར་འཇུག་པ་ཀུན་ཏུ་གནས་པ་ཡི། ། ཆོས་ཀྱི་དབྱིངས་སུ་ཡང་དག་པར་འདུ་ཞིང་། ། ནམ་མཁའི་
ཁམས་ཀྱི་ཡོངས་སུ་མཐར་ཐུག་པའི། ། དུས་གསུམ་སྐྱེས་པ་ཀུན་དང་ཕྱོགས་བཅུ་ཡི། ། འཇིག་རྟེན་ཁམས་
རྣམས་མཐའ་ཡས་སྤྲིན་བཀོད་པ། ། ནམ་མཁའ་རབ་འབྱམས་མཉམ་དང་འཇིག་རྟེན་སྐྱོང་། ། ཀུན་དང་
སེམས་ཅན་ཀུན་ཀྱང་འདི་ལྟ་སྟེ། ། རྡོ་རྗེ་མཚོན་ཆ་སྒྱུ་མ་རྡོ་རྗེ་དང་། ། རྡོ་རྗེ་མེ་དང་རྡོ་རྗེ་དུས་དང་ནི། ། རྡོ་
309



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རྗེ་གཏུན་ཤིང་རྡོ་རྗེ་ཀླུ་དག་དང་། ། རྡོ་རྗེ་རླུང་དང་རྡོ་རྗེ་འཇིགས་བྱེད་དང་། ། རྡོརྗེ་སྣ་རིང་རྡོ་རྗེ་ཁྲོ་བོ་
དང་། ། རྡོ་རྗེ་དཁྱིལ་བ་རྡོ་རྗེ་འོད་དང་ནི། ། མི་སྨྲ་རྡོ་རྗེ་དང་ནི་ཐག་བཟང་རིས། ། ས་ཡི་ལྷ་མོར་འཁོར་
དང་བཅས་པ་ལ། ། མེ་ཏོག་དག་དང་བདུག་ པ་མར་མེ་དང་། ། དྲི་དང་ལྷ་བཤེས་ལ་ སོགས་ ཡང་ དག་
ལྡན། ། ཉེ་བར་སྤྱོད་པ་དང་ནི་གཏོར་མ་འདི། ། སོ་སོར་བཞེས་ཤིང་ཉེ་བར་ལོངས་སྤྱད་ནས། ། བདག་གི་
དབྱིག་གསེར་ནོར་འབྲུ་ལང་ཚོ་ཚེ། ། ནད་མེད་པ་དང་བདེ་བ་དམ་པ་རྣམས། ། འཕྲོག་པར་བྱེད་པའི་
བགེགས་དང་ལོག་འདྲེན་ཀུན། །སྡང་དང་རབ་ཏུ་སྡང་བ་ཐམས་ཅད་དང་། ། མི་དང་མི་མ་ཡིན་རྣམས་
རྨོངས་པར་མཛོད། ། རེངས་དང་པཅིང་དང་རྣམ་པར་འཇིགས་པར་མཛོད། བདག་ལ་དབྱིག་གསེར་ནོར་
འབྲུ་ལང་ཚོ་ཚེ། ། ནད་མེད་པ་དང་བདེ་བ་དམ་པ་དང་། ། བདེ་བ་ཆེན་པོ་རབ་ཏུ་འཕེལ་བ་རྣམས། །ཇི་
སྲིད་བྱང་ཆུབ་སྙིང་པོའི་མཐར་ཐུག་པར། །གནང་བར་མཛད་ཅིང་རྟག་ཏུ་སྟོངས་གྲོགས་དང་། ། ཞི་བ་དང་
ནི་སྲུང་བར་མཛད་དུ་གསོལ། །ཧཱུཾ་སྭཱཧཱ། དེ་ནས་ཞབས་བསིལ་མཆོད་ཡོན་ཉེར་སྤྱོད་ནང་མཆོད་བཟོད་གསོལ་
སོགས་ནི་རིམ་པ་བཞིན། ཨོཾ་ཨཱ༔ ཧཱི པྲ་ཝ་ར་སད་ཀ་རོ་ཨཱཉྩ་མ་ཎཾ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ཨཱཿ ཧཱི པྲ་ཝ་རས་ད་ཀ་
རཾ་ཨགྷཾ་པྲ་ཏི་ཙྪ་ཧཱུྃ་སྭཱཧཱ། ཨོཾ་བཛྲ་ཧཾ་བུ་ལ་ཡེ་སྭཱཧཱ། ཨོཾ་ད་ཤ་དི་ཀ་ལོ་ག་པ་ལ་ས་པ་རི་ཝཱ་བ་བུམྨེ་བྲ་ཏཱི་ཙྪ་ཧཱུཾ་སྭཱཧཱ།
དེ་བཞིན་དུ་སྦྱར་ཏེ། ཤཔྟ་པྲ་ཏཱི་ཙྪ་ཧཱུཾ་སྭཱཧཱ། ཞེས་པའི་བར་བརྗོད། ཨོཾ་ད་ཤ་དི་ཀ་ལོ་ག་པུ་ལ་ས་པ་རི་ཝཱ་ར་ཨོཾ་
ཨཱ༔ ཧཱུྃ། ཨོཾ་བཛྲ་ས་ཏཱ། སོགས་ཡིག་བརྒྱ་ཉེར་གཅིག་བརྗོད། མ་རྙེད་ཡོངས་སུ་མ་ཤེས་དང་། ། གང་ཡང་
ནུས་པ་མ་མཆིས་པས། ། འདིར་ནི་བྱ་བ་གང་བགྱིས་པ། ། དེ་ཀུན་ཁྱེད་ཀྱིས་བཟོད་མཛོད་རིགས། ། ཨོཾ་
ཨཱ༔ ཧཱུྃ་བཛྲ་མུ ཕྱོགས་སྐྱོང་འཁོར་བཅས་ རང་གནས་སུ་གཤེགས་པར་གྱུར། ཅེས་བརྗོད་དེ་ སེ་གོལ་གཏོག
བདག་བསྐྱེད་མཆོད་པ་བྱིན་བརླབ་ནི། ཨོཾ་ཨཱཿ བིགྷཾན་ཏ་ཀྲྀཏ་ཧཱུཾ། ཨོཾ་བྷཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉ་ཧཾ།
སྟོང་བ་ཉིད་དུ་གྱུར། སྟོང་བའི་ངང་ལས། ཅེས་བྱ་ནས། རྒྱ་ཆེ་བ་རྣམས་ཀྱི་ནང་དུ། ཨོཾ་པོ་པོ་ལ་སོགས་པ།
ཞེས་པ་ནས། ༑ རོལ་མོ་ལ་སོགས་པ་རྣམས་རང་བཞིན་བདེ་སྟོང་
། ཞེས་པ་ནས། བསྐྱེད་པར་གྱུར། ཨོཾ་ཨརྒྱུ་
ཨཱ ཧཱུྃ། དེ་བཞིན་དུ་སྦྱར་ཏེ། པཱ་ཏྱཾ། པུ་ཤེ། དྷུ་པ། ཨཱ་ལོ་ཀེ ། གནྡྷེ། ནི་ཝི་དྱེ། ཤཔྟ། རཱུ་པ། ཤཔྟ།
གནྟེ། ར་ས། སྤ་རྨ་ཨ ཧཱུྃ། ཞེས་དང་། དེ་ནས་དཀྱིལ་འགོར་སྒྲུབ་པ་ལྟ་བུའི་སྐབས་མ་ཡིན་ན་མ་གཏོགས།
འདིར་མཎྜིལ་འབུལ་དགོས་པའི་ངེས་པ་མི་འདུག་ཀྱང་། འདོད་ན་གཞན་དུ་གསལ་བ་ལྟར། ཨོཾ་བཛྲ་བྷཱུ་མི་ཨཱཿ ཧཱུྃ།
ཞེས་པ་ནས། སེམས་ཅན་ཐམས་ཅད་ལ་བྱིན་གྱིས་རློབ་ཏུ་གསོལ། བདག་གཞན་ལུས་ངག་ཡིད་གསུམ་ལོངས་
སྤྱོད་དུས་གསུམ་དགེ་ཚོགས་བཅས། ། རིན་ཆེན་མཎྜལ་ བཟང་བོ་ཀུན་བཟང་མཆོད་པའི་ཚོགས་ བཅས་
310



༄༅། ། འདུས་པའི་བདག་བསྐྱེད་བཞུགས་སོ། །
པ། ། བློ་ཡིས་བསླངས་ནས་བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་
ནས་བདག་ལ་བྱིན་གྱིས་བརླབ་ཏུ་གསོལ། ། ཨི་དཾ་གུ་རུ་མཏྟཱ་མཎྜལ་ཀཾ་ནི་རྱ་ཏ་ཡཱ་མི།ཞེས་སྦྱར་བའི་རྒྱུས་པས་
ཚིགས་བཅད་སྔགས་དང་བཅས་པ་ཙམ་གྱིས་འབུལ་ལོ། ། སྐྱབས་སུ་མཚོ་ཞིང་སེམས་བསྐྱེད་པ་ནི། ཡིད་ཀྱི་རོལ་
བ་དྲི་མེད་ཟླ་འདྲས་བསྒྲུབས། ། སྙིང་རྗེ་དམ་པ་མཐའ་ཡས་པ་ཡི་ཐབས། ། རང་གི་ཡིད་ལ་ནས་པར་གྱུར་བ་
ཡི། །བདེ་གཤེགས་རྣམས་ལ་རྟག་ཏུ་སྐྱབས་སུ་མཆི། ། རྟོག་པ་མ་ལུས་པ་ལས་ངེས་གྲོལ་ཞིང་། ། སེམས་
དཔའ་དམ་པ་རྣམས་ཀྱི་ཕུན་ཚོགས་གཞི། ། དངོས་པོ་ཐམས་ཅད་རོ་གཅིག་ངོ་བོ་ཉིད། ། དམ་པའི་ཆོས་ལ་
རྟག་ཏུ་སྐྱབས་སུ་མཆི། །འཆིང་བ་རྣམས་ལས་ཡང་དག་གྲོལ་གྱུར་ཅིང་། ། སྙིང་རྗེས་མཆོག་གིས་བསྐྲུན་པའི་
དཔལ་དང་ལྡན། ། རབ་ཏུ་དགའ་བ་སོགས་ལ་རབ་བཞུགས་པ། ། བརྟུལ་ཞུགས་དབང་པོའི་ཚོགས་ལ་
སྐྱབས་སུ་མཆི། ། བསམ་དང་རྣམ་པར་སྨིན་པ་དག་གྱུར་བས། ། སྒྲིབ་པ་ཀུན་གྱི་བག་ཆགས་ཡང་དཔ་
འབྱིན། ། ལྷག་པར་མོས་པས་རྣམ་པར་བརྒྱན་པ་ཡི། ། སེམས་ནི་བྱང་ཆུབ་དམ་པར་བསྐྱེད་པར་བགྱི། །
དེ་ནས་རྡོ་རྗེ་སེམས་དཔའི་སྒོམ་བཟླས་ནི། རང་གི་སྤྱི་བོར་མི་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་
དུ་ཧཱུྃ་ལས་རྡོ་རྗེ་དཀར་པོ་རྩེ་ལྔ་བ་ལྟེ་བ་ཧཱུྃ་གིས་མཚན་པ། དེ་ལས་འོད་འཕྲོས། འདུས་ཡོངས་སུ་གྱུར་བ་ལས་རྡོ་
རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་ དྲིལ་བུ་འཛིན་པ། ཡུམ་རྡོ་རྗེ་
དབྱིངས་ཀྱི་དབང་ཕྱུག་མ་དཀར་མོ་ཞལ་གཅིག་ཕྱུག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་འཁྱུད་པ།
གཉིས་ཀའང་རིན་པོ་ཆེའི་རྒྱན་སྣ་ཚོགས་པས་སྤྲས་པ། ཡབ་རྡོ་རྗེ་དཀྱིལ་མོ་ཀྲུང་གིས་བཞུགས་པ། དེའི་ཐུག་
ཀར་ཟླ་བའི་སྟེང་དུ་ཧཱུྃ་ཡིག་དཀར་པོ། དེ་ལས་འོད་འཕྲོས། རང་འདྲའི་ཡེ་ཤེས་པ་སྤྱན་དྲངས། ཨོཾ་བཛྲ་སཏྭཱ་
ས་པ་རི་ཝཱར་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། ཞེས་པ་ནས། ཤཔྟ་པྲ་ཏཱི་ཙྪ་ཧཱུཾ་སྭཱཧཱ། ཛེ ཧཱུྃ་བཾ་ཧོ༔ གཉིས་སུ་མེད་པར་གྱུར།
སླར་ཡང་ཐུགས་ཀའི་ཧཱུྃ་ལས་འོད་འཕྲོས་དབང་གི་ལྷ་རྣམས་སྤྱན་དྲངས། ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྱུ་བྲ་ཏཱི་
ཙྪ་ཧཱུཾ་སྭཱཧཱ། ཞེས་པ་ནས། ཤཔྟ་པྲ་ཏཱི་ཙྪ་ཧཱུྃ་སྭཱཧཱ། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་
བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་
ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཊི་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་དབང་བསྐུར། སྐུ་ཡེ་ཤེས་ཀྱི་བདུད་རྩིས་གང་
མི་བསྐྱོད་པས་དབུ་བརྒྱན་པར་གྱུར། བཅོམ་ལྡན་འདས་རྡོ་རྗེ་སེམས་དཔའ་བདག་གཞན་སེམས་ཅན་ཐམས་
ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་པར་མཛད་དུ་གསོལ་ཞེས་གསོལ་བ་
བཏབ་པས་ཐུགས་ཀའི་ཧཱུཾ་ལས་འོད་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་སྲས་
311



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཅས་ལ་མཉེས་པའི་མཆོད་པ་ཕུལ། དེ་རྣམས་ཀྱི་ཡོན་ཏན་ཐམས་ཅད་འོད་ཀྱི་རྣམ་པར་བསྡུས་ནས་ཐུགས་
ཀའི་ཧཱུཾ་ལ་ཐིམ་པས་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཨོཾ་བཛྲ་ས་ཏྭ་ས་མ་ཡ། མ་ནུ་བ་འ་
ཡ། བཛྲ་ས་ཏྭ་ཏྭེ་ནོ་བ་ཏིཥྛ་ཌི་རྟོ་མེ་བྷ་ཝ། སུ་ཏོ་བྱོ་མེ་བྷཱ་བ། སུ་པོ་ཁྱོ་མེ་བྷཱ་ཝ། ཨ་ནུ་རཀྟ་མེ་བྷ་ཝ། སརྦ་
སིདྷི་མྨེ་པྲ་ཡ་ཙྪ། སརྦ་ཀརྨ་སུ་ཙ་མེ། ཙི་ཏྟཾ་ཤེ་ཡ་ཀུ་རུ་ཧཱུཾ། ཧ་ཧ་ཧ་ཧ་ཧོ༔ བྷ་ག་ཝཱན་སརྦ་ཏ་ཐཱ་ག་ཏ་བཛྲ་མ་མེ་
མཉྩ། བཛེ་བྷ་ཝ། མ་ཧཱ་ས་མ་ཡ་ས་ཏཱ་ཨཱཿ ཧཱུཾ་ཕཊ། བདག་ནི་མི་ཤེས་རྨོངས་པ་ཡི། ། དམ་ཚིག་ལས་ནི་
འགལ་ཞིང་ཉམས། ། བླ་མ་མགོན་པོས་སྐྱབས་མཛོད་ཅིག ། གཙོ་བོ་རྡོ་རྗེ་འཛིན་པ་སྟེ། ། ཐུགས་རྗེ་ཆེན་
པོའི་བདག་ཉིད་ཅན། ། འགྲོ་བའི་གཙོ་ལ་བདག་སྐྱབས་མཆི། ། རྡོ་རྗེ་སེམས་དཔའི་ཞལ་ནས། རིགས་ཀྱི་བུ་
ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་གོ ། ཞེས་གསུངས་ནས་རང་ལ་ཐིམ་
པས་རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་ཕྱེད་པར་གྱུར། དེ་ནས་ཚོགས་ཞིང་
སྤྱན་དྲངས་ཏེ་ཕྱག་འཚལ་ཞིང་མཆོད་པ་དང་སྡིག་བཤགས་སེམས་བསྐྱེད་ནི། རང་མི་བསྐྱོད་རྡོ་རྗེར་གསལ་བའི་
ཐུགས་ཀར་སྣ་ཚོགས་པདྨ་དང་ཉི་མ་ལ་གནས་པའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་རང་
བཞིན་གྱི་གནས་ནས་བླ་མ་དང་གཉིས་སུ་མེད་པའི་མི་བསྐྱོད་པའི་དཀྱིལ་འཁོར་སྤྱན་དྲངས། འོད་ཟེར་རང་གི་
སྙིང་གར་ཐིམ། ཨོཾ་སརྦ་ཏ་ཐཱ་ག་ཏ་ཨརྒྱུ་པཱུ་ཛ་མེ་ལྷས་མུ་དྲ་སྤུ་ར་ཎ་ས་མ་ཡ་ཤྲཱི་ཡེ་ཨཱཿཧཱུྃ། དེ་བཞིན་དུ། ཨ࿄་ཀྱི་
གནས་སུ། པཱ་ཛཱ། པུཥྛ། དྷུ་པེ། ཨཱ་ལོ་ཀེ། གནྡྷེ། ནེ་ཝི་དྱེ། ཤཔྟ། རླུ་པ། ཤབྷ། གཱནྟེ། ར་ས། སྤར་
ཤ། ཞེས་སྦྱར། གང་ཞིག་གཟུགས་དང་ཚོར་བ་འདུ་ཤེས་འདུ་བྱེད་དང་། ། རྣམ་པར་ཤེས་དང་སྐྱེ་མཆེད་
དྲུག་དང་དབང་བོ་དྲུག ། ས་ཆུ་མེ་དང་རླུང་དང་ནམ་མཁའ་ཐམས་ཅད་ནི། ། བྱང་ཆུབ་སེམས་འདྲ་རྒྱ་ཆེན་
དེ་ལ་ཕྱག་འཚལ་ལོ། ། གཏི་མུག་ཉེས་པ་འདོད་ཆགས་རྡོ་རྗེ་ཆོས་བཅས་གང་། ། རིག་པའི་སྦྱོར་བ་ལས་བྱུང་
རྟག་ཏུ་རབ་འབྲེལ་བར། ། རྣམ་པ་སྣ་ཚོགས་དགའ་བས་མྱོས་པའི་དངོས་གྱུར་བ། ། བྱང་ཆུབ་སེམས་འདྲ་རྒྱུ་
ཆེན་དེ་ལ་ཕྱག་འཚལ་ལོ། ། སྡུད་དང་དགའ་དང་རྣམ་པ་དེ་བཞིན་མི་འགྱུར་དང༌། ། རྒྱུ་དང་འབྲས་བུའི་
རང་བཞིན་སེམས་སུ་རྗེས་ཐོགས་ཆོས། ། རྨོངས་དང་ཞེ་སྡང་འདོད་ཆགས་སྒྲིབ་རྡོ་རྗེ་སྟེ། ། བྱང་ཆུབ་སེམས་
འདྲ་རྒྱ་ཆེན་དེ་ལ་ཕྱག་འཚལ་ལོ། ། གང་ཞིག་ཐོག་མེད་སྲིད་པའི་ཆུ་ཀློང་དུ། ། མ་ལུས་ཀུན་རྟོག་གིས་
བསགས་རྙོག་པ་རྣམས། ། ཐུགས་རྗེ་ཆེ་ལྡན་སྤྱན་སྔར་དེ་དག་ནི། ། ཆོ་ག་བཞིན་དུ་ཐམས་ཅད་བཤགས་པར་
བགྱི། ། རྫོགས་སངས་རྒྱས་དང་བྱང་ཆུབ་སེམས་དཔའ་དང་། ། འཕགས་པ་གཞན་གྱིས་དགེ་བ་གང་མཛད་
པ། ། དེ་དག་ཀུན་ལ་ཡང་དག་ཡི་རང་ཞིང་། ། བྱང་ཆུབ་ཏུ་ནི་ཡོངས་སུ་བསྔོ་བར་བགྱི། ། ཡིད་ཀྱི་རོལ་བ་
312



༄༅། ། འདུས་པའི་བདག་བསྐྱེད་བཞུགས་སོ། །
དྲི་མེད་ཟླ་འདུས་བསྒྲུབས། ། ཞེས་པ་ནས། སེམས་ནི་བྱང་ཆུབ་དམ་པར་བསྐྱེད་པར་བགྱི། ། བདེ་གཤེགས་
སྲས་བཅས་རྣམས་ཀྱི་ལམ་གཅིག་བུ། ། སྦྱིན་སོགས་རྣམ་བཅུ་དཀར་པོའི་ཡོན་ཏན་ཚུལ། །རྫོགས་སངས་
རྒྱུས་བདག་མ་ལུས་ངོ་བོའི་བློས། ། ཡང་དག་ཉིད་དུ་ད་ནི་གནས་པར་བགྱི་ ། དེ་ནས་རིགས་ལྔའི་སྡོམ་བཟུང་
ནི།སངས་རྒྱས་བྱང་ཆུབ་སེམས་དཔའ་ཀུན། ། བདག་ལ་དགོངས་པར་མཛད་དུ་གསོལ། ། བདག་མིང་འདི་
ཞེས་བྱ་བ་ནི། ། དུས་འདི་ནས་ནི་བཟུང་ནས་ནི། ། བྱང་ཆུབ་སྙིང་པོ་ཆོས་ཀྱི་བར། ། ཇི་ལྟར་དུས་གསུམ་
མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། ། བྱང་ཆུབ་སེམས་ནི་བླ་ན་མེད། ། དམ་པ་བདག་
གིས་བསྐྱེད་པར་བགྱི། ། ཚུལ་ཁྲིམས་ཀྱི་ནི་བསླབ་པ་དང་། ། དགེ་བའི་ཆོས་ནི་སྡུད་པ་དང་། ། སེམས་ཅན་
དོན་བྱེད་ཚུལ་ཁྲིམས་གསུམ། ། སོ་སོར་བརྟན་པོར་བདག་གིས་བཟུང་། ། སངས་རྒྱས་ཆོས་དང་དགེ་འདུན་
ཏེ; ། བླ་ན་མེད་པའི་དཀོན་མཆོག་གསུམ། ། སངས་རྒྱས་རྣལ་འབྱོར་ལས་སྐྱེས་པའི། ། སྡོམ་པ་དེང་ནས་
བདག་གིས་བཟུང་། ། རྡོ་རྗེ་རིགས་མཆོག་ཆེན་པོ་ཡི། ། རྡོ་རྗེ་དྲིལ་བུ་ཕྱག་རྒྱུ་ཡང་། ། ཡང་དག་ཉིད་དུ་
གཟུང་བར་བགྱི། ། སློབ་དཔོན་དག་ཀྱང་གཟུང་བར་བགྱི། ། རིན་ཆེན་རིགས་མཆོག་ཆེན་པོ་ཡི། ། དམ་
ཚིག་ཡིད་དུ་འོང་བ་ལ། །ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། ། བྱང་ཆུབ་ཆེན་
པོ་ལས་བྱུང་བའི། །པདྨའི་རིགས་ཆེན་དག་པ་ལ། །ཕྱི་དང་གསང་བ་ཐེག་པ་གསུམ། ། དམ་ཆོས་སོ་སོར་
གཟུང་བར་བགྱི། ། ལས་ཀྱི་རིགས་མཆོག་ཆེན་པོ་ལ། ། སྡོམ་པ་ཐམས་ཅད་ལྡན་པར་ནི། ། ཡང་དག་ཉིད་
དུ་སོ་སོར་བཟུང་། ། མཆོད་པའི་ལས་ནི་ཅི་ནུས་བགྱི། །བྱང་ཆུབ་སེམས་ནི་བླ་ན་མེད། ། དམ་པ་བད་ག་
གིས་བསྐྱེད་པར་བགྱི། ། སེམས་ཅན་ཀུན་གྱི་དོན་གྱི་ཕྱིར། ། བདག་གིས་སྡོམ་པ་མ་ལུས་བཟུང་། ། མ་
བསྒྲལ་བ་རྣམས་བདག་གིས་བསྒྲལ། ། མ་གྲོལ་བ་རྣམས་བདག་གིས་དགྲོལ། ། དབུགས་མ་ཕྱིན་པ་དབུགས་
ད་བྱུང་ཞིང་། ། སེམས་ཅན་མྱ་ངན་འདས་ལ་དགོང་། ། ཚོགས་ཞིང་རྣམས་རང་གནས་སུ་གཤེགས་པོར་གྱུར།
དེ་ནས་ཁྲོ་བཅུའི་བསྲུང་འཁོར་ཕུར་གདབ་དང་བཅས་པ་ནི། ཨོཾ་སྭ་བྷཱ་ཝ་ཤུདྡྷསརྦ་དྷརྨ སྭ་བྷཱ་ཝ་ཤུདྡྷོཉ་ཧཾ།
ཆོས་རྣམས་ཀྱི་ངོ་བོ་རྒྱུ་འབྲས་གསུམ་རང་གི་མཚན་ཉིད་ཀྱིས་གྲུབ་པས་སྟོངས་པའི་སྟོང་བ་ཉིད་དུ་གྱུར། སྟོང་
བའི་ངང་ལས་པཾ་ལས་སྣ་ཚོགས་པདྨའི་ལྟེ་བར་ཨཱ༔ ལས་བྱུང་བའི་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་སེར་པོ་ལས་
བྱུང་བའི་འཁོར་ལོ་སེར་པོ་རྩིབས་བཅུ་བ་གཡས་སྐོར་དུ་མགྱོགས་པར་འཁོར་བ། རྡོ་རྗེ་འབར་བའི་སྤྲིན་གྱི་
འཕྲེང་བ་ཕྱོགས་བཅུར་འཕྲོས། ལྟེ་བའི་ནང་གི་དབུས་སུ་སྣ་ཚོགས་པདྨ་དང་ཟླ་བའི་གདན། ཕྱོགས་མཚམས་
ཀྱི་རྩིབས་བརྒྱད་ཀྱི་རྩེ་མོ་དང་ལྟེ་བའི་ནང་གི་སྟེང་འོག་གི་རྩིབས་ལ་ཅུང་ཟད་མ་རེག་པར་སྣ་ཚོགས་པདྨ་དང་ཉི་
313



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མའི་གདན་རེ་རེ། གདན་དབུས་མའི་སྟེང་དུ་རང་ཉིད་རྡོ་རྗེ་འཆང་སྐུ་མདོག་དཀར་པོ་དཀར་ནག་དམར་བའི་
ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ་གཡོན་དྲིལ་བུ་རིན་ཆེན་རལ་གྲི་འཛིན་པ། མཚན་བཟང་པོ་
སུམ་ཅུ་རྩ་གཉིས་དང་དཔེ་བྱ་བཟང་པོ་བརྒྱད་ཅུས་བརྒྱན་པ། ཡུམ་རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ་
དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་
འཛིན་པ། ཡབ་ཡུམ་གཉིས་ཀའི་ཕྱག་དང་བོ་གཉིས་ཀྱིས་ཕན་ཚུན་དུ་འཁྱུད་པ། གཉིས་ཀའང་འོད་ཀྱི་དཀྱིལ་
འཁོར་གྱིས་རྣམ་པར་མཛེས་པ། རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན་དུ་གྱུར། རང་གི་ཐུགས་
ཀར་སྣ་ཚོགས་པདྨ་དང་ཟླ་བའི་གདན་ལ་ཡེ་ཤེས་སེམས་དཔའ་སྐུ་མདོག་དམར་པོ་ཞལ་གཅིག་ཕྱག་གཉིས་ཀྱིས་རྡོ་
རྗེ་དང་དྲིལ་བུ་འཛིན་པས་རང་སྣང་གི་ཤེས་རབ་མ་ལ་འཁྱུད་པ། དེའི་ཐུགས་ཀར་ཟླ་བའི་གདན་ལ་རྡོ་རྗེ་སྔོན་པོ་
རྩེ་ལྔ་བའི་ལྟེ་བའི་ནང་དུ་ཏིང་ངེ་འཛིན་སེམས་དཔའ་ཧཱུཾ་ཡིག་སྔོན་པོ། རང་གི་སྤྱི་བོར་སྐུ་རྡོ་རྗེ་ངོ་བོ་ཨོ་དཀར་
པོ༑ མགྲིན་པར་གསུང་རྡོ་རྗེའི་ངོ་བོ་ཨཱ༔ དམར་པོ། ཐུགས་ཀར་ཐུགས་རྡོ་རྗེའི་ངོ་བོ་ཧཱུཾ་སྔོན་པོ། ཡབ་ཡུམ་
སྙོམས་པར་ཞུགས་པའི་ཐུགས་ཀའི་ཏིང་ངེ་སེམས་དཔའི་འོད་ཟེར་གྱིས་མི་བསྐྱོད་པ་ལ་ཁྲོ་བོ་བཅུས་བསྐོར་བ་སྤྱན་
དྲངས། ཞལ་ནས་ཞུགས། རྡོ་རྗེའི་ལས་ནས་ཡུམ་གྱི་པདྨ་ཞུ་བའི་ཐིག་ལེ་བཅུ་གཅིག་ཧཱུྃ་རིང་བོ་བཅུ་གཅིག་ཏུ་
གྱུར། དེ་རྣམས་ཡོངས་སུ་གྱུར་བ་ལས་མི་བསྐྱོད་པ་དང་ཁྲོ་བོ་བཅུར་གྱུར་བའི་མི་བསྐྱོད་པ་ནག་པོ་ནག་དཀར་
དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ་གཡོན་དྲིལ་བུ་རིན་ཆེན་རལ་གྲི་འཛིན་པ། རང་
གི་ཐུགས་ཀར་དྲངས། བཛྲ་དྷིག་ཐུགས་ཀ་ནས་ཕྱིར་ཕྱུང་། ཕྱོགས་བཅུར་འཕྲོས། ཆོས་འཁོར་བསྐོར་བ་ལ་
སོགས་པའི་སངས་རྒྱས་ཀྱི་མཛད་པ་མཛད། ཁྱད་པར་དུ་ཡང་སེམས་ཅན་ཞེ་སྡང་ཅན་རྣམས་ཀྱི་ཞེ་སྡང་སྦྱངས།
མི་བསྐྱོད་པའི་གོ་འཕང་ལ་བཀོད། སྤྲུལ་བ་རྣམས་གཅིག་ཏུ་འདུས། མི་བསྐྱོད་པ་ཡེ་ཤེས་པ་དང་དབྱེར་མེད་དུ་
འདྲེས་ནས་རང་ལ་རྗེས་སུ་ཞུགས་པས་སྔར་གྱི་ཟླ་བ་ཉི་གདན་དུ་གྱུར་པའི་སྟེང་དུ་རང་ཉིད་ཞེ་སྡང་རྡོ་རྗེ་སྐུ་མདོག་
མཐིང་ནག་ཁྲོ་བ་དང་འདོད་ཆགས་ཆེན་པོ་འདྲེས་པའི་ཉམས་ཅན། མཆེ་བ་ཅུང་ཟད་གཙིགས་པ། རྩ་ཞལ་
ནག་པོ་དྲག་པོ། གཡས་ཞལ་དཀར་པོ་ཞི་བ་༑ གཡོན་ཞལ་དམར་པོ་ཆགས་པའི་ཉམས་ཅན། ཕྱག་དྲུག་གི་
གཡས་རྡོ་རྗེ་རྩེ་དགུ་བ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་བའི་ཐོར་ཚུགས་
ཅན། མཚན་བཟང་བོ་སུམ་ཅུ་རྩ་གཉིས་དང་དཔེ་བྱད་བཟང་བོ་བརྒྱད་ཅུས་བརྒྱན་པ། ། ཡུམ་རྡོ་རྗེ་དབྱིངས་
ཀྱི་དབང་ཕྱུག་མ་རེག་བྱ་རྡོ་རྗེ་མ་སྔོན་མོར་གྱུར་བ་ནི། སྔོ་དཀར་དམར་པའི་ཞལ་གསུམ་ཕྱག་དྲུག་གི་གཡས་རྡོ་རྗེ་
འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་བ་ཕྱེད་བཅིངས་སུ་བྱས་པ། ཤིན་ཏུ་
314



༄༅། ། འདུས་པའི་བདག་བསྐྱེད་བཞུགས་སོ། །
སྒེག་ཅིང་བཞིན་འཛུམ་པ་གདང་ལྡན་པ། ཟུར་གྱིས་བལྟ་བ་ལ་སོགས་པའི་རྣམ་འགྱུར་གྱིས་མཛེས་པ། ལང་ཚོ་
དར་ལ་བབ་ཅིང་འདོད་ཡོན་ལྔའི་དགའ་བས་རོལ་པ། ཡབ་ཡུམ་གཉིས་ཀའི་ཕྱག་དང་པོ་གཉིས་ཀྱིས་ཕན་ཚུན་
དུ་འཁྱུད་དང་། གཉིས་ཀའང་རིན་པོ་ཆེའི་དབུ་རྒྱུན་གསོལ་བ། རིན་པོ་ཆེའི་སྙན་རྒྱན་དང་། སྙན་གོང་
ཨུཏྤལའི་གདེངས་ཀ་དང་དར་དཔྱངས་ཀྱིས་མཛེས་པར་བྱས་པ། རིན་པོ་ཆེའི་མགུལ་རྒྱན་དང་། མུ་ཏིག་གི་སེ་
མོ་དོ་དང་། རིན་པོ་ཆེའི་དོ་ཤལ་དང་། ཕྱག་གདུབ་དང་། ཞབས་གདུབ་དང་། རིན་པོ་ཆེའི་འོག་བག་སྟེ་
རིན་པོ་ཆེའི་བརྒྱད་ཀྱིས་བརྒྱན་པ། སྐུ་སྟོད་ལྷ་རྫས་ཀྱི་གོས་ཀྱིས་ག་ཤལ་བྱས་ཤིང་། སྐུ་སྨད་ལྷ་རྫས་ཀྱི་དར་གྱི་
ཤམ་ཐབས་འཕྱར་བ། འོད་དམར་པོ་འབར་ཞིང་འཁྲུག་ པའི་ དབུས་ན་སྙོམས་པར་འཇུག་པའི་ཚུལ་ཀྱིས་
བཞུགས་པ། སེམས་དཔའ་གསུམ་གྱི་བདག་ཉིད་ཅན་དུ་གྱུར། གཤིན་རྗེ་གཤེད་ནག་པོ་རྣམ་སྣང་གི་དབུ་རྒྱུན་
ཅན། ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་དབྱུག་པ་འཁོར་ལོ་རྡོ་རྗེ། གཡོན་ཐུགས་གར་
ཞགས་པ་བཟུང་ནས་སྡིགས་མཛུབ་མཛད་ཅིང་དྲིལ་བུ་དགྲ་སྟ་འཛིན་པ། རང་གི་ཐུགས་ཀར་དྲངས། ཡ་མཱནྡ་
ཀྲྀ་ཏ་ཐུགས་ཀ་ནས་ཕྱིར་ཕྱུང༌། ཤར་གྱི་རྩིབས་ཀྱི་རྩེ་མོའི་སྟེང་གི་རང་གི་གདན་ལ་གཡོན་བརྐྱང་གིས་འཁོད།
ཤེས་རབ་མཐར་བྱེད་དཀར་པོ་རིན་འབྱུང་གི་དབུ་རྒྱན་ཅན། དཀར་ནག་དམར་བའིx། གཡས་རྡོ་རྗེ་རྡོ་རྗེས་
མཚན་པའི་དབྱུག་པ་དཀར་པོ་རལ་གྲི། གཡོན་ཐུགས་ཀར་ཞགས་པ་བཟུང་ནས་སྡིགས་མཛུབ་མཛད་ཅིང་དྲིལ་
བུ་དགྲ་སྟ་འཛིན་པ། རང་གི x| པྲ་བྷྱཱནྟ་ཀྲྀ་ཏx| ལྷོའོx། རྟ་མགྲིན་དམར་པོ་འོད་དཔག་མེད་ཀྱི་དབུ་རྒྱན་
ཅན། དམར་ནག་དཀར་བའིx། གཡས་པདྨ་རལ་གྲི་གཏུན་ཤིང་། གཡོན་དྲིལ་བུ་སྙེམས་པ་དང་བཅས་པས་
དཀུར་བརྟེན་ཅིང་དགྲ་སྟ་ཞགས་པ་འཛིན་པ། རང་གི x། པདྨནྟ་ཏ་ཀྲྀ་ཏx། ནུབ་ཀྱིx། བགེགས་མཐར་
བྱེད་ནག་པོ་དོན་གྲུབ་ཀྱི་དབུ་རྒྱན་ཅན། སྔོ་དཀར་དམར་བའིx། གཡས་སྣ་ཚོགས་རྡོ་རྗེ་འཁོར་ལོ་བཏུན་ཤིང་།
གཡོན་ཐུགས་གར་ཞགས་པ་བཟུང་ནས་སྡིགས་མཛུབ་མཛད་ཅིང་དྲིལ་བུ་དགྲ་སྟ་འཛིན་པ། རང་གི x/
བིགྷན་ཏ་ཀྲྀ་ཏx} བྱང་གི x མི་གཡོ་བ་ནག་པོ་རྣམ་སྣང་གི་དབུ་རྒྱན་ཅན། ནག་དཀར་དམར་བའི། །
གཡས་རལ་གྲི་རྡོ་རྗེ་འཁོར་ལོ། ། གཡོན་ཐུགས་ཀར་སྡིགས་མཛུབ་དགྲ་སྟ་ཞགས་པ་འཛིན་པ། རང་གིx། ཨ་
ཙ་ལ༑ ཤར་ལྷོའིx། འདོད་པའི་རྒྱལ་བོ་སྔོན་པོ་རིན་འབྱུང་གི་དབུ་རྒྱན་ཅན། ནག་དཀར་དམར་བའིx།
དང་པོ་གཉིས་ཀྱིས་ཧཱུྃ་མཛད་ཀྱི་ཕྱག་རྒྱ་འཆིང་ཞིང་ལྷག་མ་གཡས་རྡོ་རྗེ་རལ་གྲི། གཡོན་ཞགས་པ་ལྕགས་ཀྱུ་
འཛིན་པ། རང་གི x། ཊཀྐི་རཱ་ཛེ། ལྷོ་ནུབ་ཀྱིx། དབྱུག་སྔོན་ཅན་སྔོན་པོ་འོད་དཔག་མེད་ཀྱི་དབུ་རྒྱན་
ཅན། སྔོ་དཀར་དམར་བའིx། གཡས་རྡོ་རྗེས་མཚན་པའི་དབྱུག་པ་སྔོན་པོ་རལ་གྲི་འཁོར་ལོ། ། གཡོན་
315



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཐུགས་ཀར་ཞགས་པ་བཟུང་ནས་སྡིགས་མཛུབ་མཛད་ཅིང་པདྨ་དགྲ་སྟ་འཛིན་པ། རང་གིx། ནཱི་ལ་དཎྜx།
ནུབ་བྱང་གིx། སྟོབས་པོ་ཆེ་སྔོན་པོ་དོན་གྲུབ་ཀྱི་དབུ་རྒྱན་ཅན། ནག་དཀར་དམར་པའིx། གཡས་རྡོ་རྗེས་
མཚན་པའི་དབྱུག་པ་ནག་པོ་རྡོ་རྗེ་འཁོར་ལོ། གཡོན་ཐུགས་ཀའི་ཞགས་པ་བཟུང་ནས་སྡིགས་མཛུབ་མཛད་ཅིང་
རྩེ་གསུམ་དགྲ་ལྟ་འཛིན་པ། རང་གིx། མ་ཧཱ་བཱ་ལ། བྱང་ཤར་གྱིx། གཙུག་ཏོར་འཁོར་ལོས་བསྒྱུར་བ་སྔོན་པོ་
མི་བསྐྱོད་པའི་དབུ་རྒྱན་ཅན། སྔོ་དཀར་དམར་པའིx} དང་པོ་གཉིས་ཀྱིས་གཙུག་ཏོར་གྱི་ཕྱག་རྒྱ་འཆང་ཞིང་།
ལྷག་མ་གཡས་རྡོ་རྗེ་པདྨ། གཡོན་སྡིགས་མཛུབ་རལ་གྲི་འཛིན་པ། རང་གིx། ཨུ་རྞཱི་ཥ་ཙ་གྲ་ཝ་ཏིx། སྟེང་གི་
རྩིབས་ཀྱི་ནང་གིx། གནོད་མཛེས་རྒྱལ་བོ་སྔོན་པོ་མི་བསྐྱོད་པའི་དབུ་རྒྱན་ཅན། ནག་དཀར་དམར་བའི་ཞལ་
གསུམ་ཕྱག་དྲུག་གི གཡས་རྡོ་རྗེ་འཁོར་ལོ་རིན་པོ་ཆེ། གཡོན་ཐུགས་ཀར་ཞགས་པ་བཟུང་ནས་སྡིགས་མཛུབ་
མཛད་ཅིང་པདྨ་རལ་གྲི་འཛིན་པ། རང་གི་ཐུགས་ཀར་དྲངས། ། སུམྦྷ་རཱ་ཛ་ཐུགས་ཀ་ནས་ཕྱིར་ཕྱུང་། འོག་
གི་རྩིབས་ཀྱི་ནང་གི་རང་གི་གདན་ལ་གཡོན་བརྐྱང་གིས་འཁོད། ཁྲོ་བོ་བཅུ་བོ་ཐམས་ཅད་ཀྱང་དབུ་སྐྲ་དམར་
སེར་གྱེན་དུ་བརྫེས་ཤིང་སྨིན་མ་དང་སྨ་ར་དམར་སེར་རབ་ཏུ་འབར་བ། ཞལ་རེ་རེ་ཡང་དམར་ལ་ཟླུམ་པའི་སྤྱན་
གསུམ་གསུམ་དང་ལྡན་ཞིང་མཆེ་བ་རྣོན་པོ་བཞི་བཞི་གཙིགས་པ། ཧ་ཧའི་གད་རྒྱངས་དྲག་པོ་སྒྲོག་ཅིང་བཞིན་
ཤིན་ཏུ་འགྱུར་བའི་ཁྲོ་གཉེར་ཅན། གསུས་ཁྱིམ་ཆེ་ཞིང་གསུས་པ་འཕྱང་བ། རིན་པོ་ཆེའི་རྒྱན་སྣ་ཚོགས་པས་
བརྒྱན་ཅིང་སྟག་གི་བགས་པའི་ཤམ་ཐབས་ཅན། སྦྲུལ་མཐའ་ཡས་སྔོན་པོས་དབུ་སྐྲ་བཅིངས་ཤིང་འཇོག་པོ་
དམར་པོས་རྣ་རྒྱན་བྱས་པ། རིགས་ལྡན་ཁྲ་བོས་དཔུང་བ་ལ་བརྒྱན་ཅིང་པདྨ་དཀར་པོས་མགུལ་རྒྱན་བྱས་པ།
དུང་སྐྱོང་སེར་པོས་ལག་གདབ་བྱས་ཤིང་སྟོབས་རྒྱུ་ལྗང་གུས་མཆོད་ཕྱིར་ཐོགས་བྱས་པ། ནོར་རྒྱས་ཀྱི་བུ་བདུད་
རྩིའི་ཁ་དོག་ལྟ་བུས་སྐ་རགས་བྱས་ཤིང་པདྨ་ཆེན་པོ་དཀར་པོས་རྐང་གདུབ་བྱས་པ། སྐུ་ལས་སྐྱེས་པའི་ཡེ་ཤེས་ཀྱི་
མེ་རབ་ཏུ་འབར་བའི་དབུས་ན་གདུག་པ་ཅན་ཐམས་ཅད་ཚར་གཅོད་པའི་ཚུལ་གྱིས་བཞུགས་པར་གྱུར། བདག་
ཉིད་ཀྱིས་འོག་གི་གནོད་མཛེས་ལ་བལྟས་པས་དེས་སྤྲུལ་བའི་གནོད་མཛེས་གཉིས་པ་དེ་འོངས་ནས་མདུན་དུ་
འདུག་སྟེ་བདག་གིས་ཅི་ཞིག་བགྱི་ཞེས་བཀའ་ནོད་པ་ལ། ཨོཾ་སུམྦྷ་ནི་སུམྦྷ་ཧཱུྃ། གྲིབྷུ་གྲི་ཧྥུ་ཧཱུཾ། གྲོ་ལྱཱ་པཱ་ཡ་གྲོསྒྱུ་
པཱ་ཡ་ཧཱུྃ། ཨཱ་ན་ཡ་ཧོ། བྷ་ག་ཝན་པིདྡྷཱ་རཱ་ཛ་ཧཱུྃ་ཕཊ། ཅེས་གནོད་མཛེས་ལ་བོས་ནས་བགེགས་རྣམས་ཕུངས་ལ་
ཁུག་ཅིག་ཅེས། བཀའ་བསྒོས་པས་གནོད་མཛེས་ཀྱི་ཕྱག་གཡས་ཀྱི་དང་པོའི་རྡོ་རྗེ་དེ་རྡོ་རྗེ་ལྕགས་ཀྱུར་གྱུར་ནས་
བགེགས་ཀྱི་གཙོ་བོ་ཕྱོགས་སྐྱོང་བཅུའི་སྙིང་ག་ནས་ལྕགས་ཀྱུས་བཟུང་། མགྲིན་པ་ནས་ཞགས་པས་བཅིངས་ཏེ་
བཀུག་ནས་ཁྲོ་བོ་བཅུ་ལ་གཏད་པས་ཕྱི་རོལ་ཏུ་ཧཱུྃ་རིང་བོ་ལས་གྲུབ་པའི་ཁྲོན་པ་འབྲུ་འཁུང་གི་རྣམ་པ་ཅན་རྣམས་
316



༄༅། ། འདུས་པའི་བདག་བསྐྱེད་བཞུགས་སོ། །
སུ་བཅུག་པར་གྱུར། བྱང་གི་བདུད་རྩི་འཁྱིལ་བས་སྤྲུལ་བའི་བདུད་རྩི་འཁྱིལ་བ་གཉིས་པ་དེ་ཡོངས་སུ་གྱུར་བ་
ལས། སྟོད་ཁྲོ་བོ་བདུད་རྩི་འཁྱིལ་བ་སྔོན་པོ་དོན་གྲུབ་ཀྱི་དབུ་རྒྱན་ཅན། སྔོ་དཀར་དམར་བའི་ཞལ་གསུམ་ཕྱག་
དྲུག་གི་གཡས་སྣ་ཚོགས་རྡོ་རྗེ་འཁོར་ལོ་གཏུན་ཤིང་། གཡོན་ཐུགས་ཀར་ཞགས་པ་བཟུང་ནས་སྡིགས་མཛུབ་
མཛད་ཅིང་དྲིལ་བུ་དགྲ་སྟ་འཛིན་པ། ལྟེ་བ་མན་ཆད་མདུང་རྩེ་གཙུག་པའི་དབྱིབས་ཅན་གྱི་ཕུར་བུ་མེ་དཔུང་
རབ་ཏུ་འབར་བ་བཅུར་གྱུར་ཏེ་ཕྱོགས་སྐྱོང་འཁོར་དང་བཅས་པའི་མགོ་བོར་ཟུག་པར་གྱུར། ཨོཾ་གྷ་གྷ་གྷ་ཏ་ཡ་གྷཱ་
ཏ་ཡ་སརྦ་དུའི་ཕཊ་ཕཊ། ཀཱི་ལ་ཡ་ཀཱི་ལ་ཡ་སརྦ་པཱ་པཾ་ཕཊ་ཕཊ། ཧཱུྃ་ཧཱུྃ་ཧཱུྃ། བཛྲ་ཀཱི་ལ་ཡ། བཛྲ་དྷཱ་ར་ཨཛྷཱ་བ་ལ་
ཏི་སརྦ་བི་ཀཱ་ལ་ཝཱ་ག་ཙིཏྟ་བཛྲ་ཀཱི་ལ་ཡ་ཧཱུྃ་ཧཱུྃ་ཧཱུྃ་ཕཊ་ཕཊ། གནོད་མཛེས་ཀྱི་ཕྱག་མཚན་རྡོ་རྗེ་ལྕགས་ཀྱུ་སྟེ་རྡོ་རྗེ་
ཐོ་བ་མེ་འབར་བར་གྱུར་ཏེ། ཤར་ནས་བརྩམས་ཏེ་ཕྱོགས་བཞི་དང་། མེ་ནས་བརྩམས་ཏེ་མཚམས་བཞི་དང་།
སྟེང་འོག་གི་ཕུར་བུ་རྣམས་ཀྱི་སྤྱི་བོ་ནས་བརྡུངས་པས་བགེག་རྣམས་ཀྱི་སྤྱི་བོ་ནས་རྐང་མཐིལ་གྱི་བར་དུ་ཕུར་བུ་
བཏབ་པས་ལུས་ངག་ཡིད་གསུམ་གཡོ་འགུལ་མེད་པར་གྱུར། སྤྲུལ་བའི་གནོད་མཛེས་འོག་གི་གནོད་མཛེས་ལ་
ཐིམ། སླར་ཡང་ཁྲོ་བོ་དང་ཕུར་བུ་ལས་རྡོ་རྗེའི་མེ་འོད་རབ་ཏུ་འབར་བ་ཕྱོགས་བཅུར་འཕྲོས་པས་འཁོར་གྱི་
འགེགས་གདུག་པ་ཅན་རྣམས་ཚིག་པས་ཕན་ཚུན་དུ་བྲོས་པར་གྱུར། ཊཀྐི་ཧཱུཾ་ཛཁྲོ་བོ་རྣམས་ཀྱི་ཕྱི་རོལ་ཏུ་
ལྕགས་ཀྱི་རྡོ་རྗེའི་རེ་བ། ཏཀྐི་ཧཱུཾ་ཛ༔ དེའི་ཕྱི་རོལ་ཏུ་ཆུའི་ར་བ། ཊཀྐི་ཧཱུཾ་ཛདེའི་ཕྱི་རོལ་ཏུ་མེའི་ར་བ། ཊཀྐི་ཧཱུཾ་
ཛདེའི་ཕྱི་རོལ་ཏུ་རླུང་གི་ར་བ། ཧཱུྃ་ལས་ལྕགས་ཀྱི་ར་བའི་སྟེང་དུ་རྡོ་རྗེའི་གུར་མཆོད་རྟེན་ལྟ་བུ། གུར་གྱི་འོག་
ར་བའི་སྟོང་དུ་རྡོ་རྗེའི་བླ་རེ་འོག་གཞི་ཧཱུཾ་ལས་རྡོ་རྗེའི་ས་གཞི། ཕྱིའི་ཕྱོགས་མཚམས་ཐམས་ཅད་དུ་མ་དང་དྲི་བ་
ཡེ་ཤེས་ཀྱི་མེ་རབ་ཏུ་འབར་བ་འཕྲོ་བ་དང་བཅས་པར་གྱུར། ལྷ་རྣམས་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་
པར་པདྨ་ལ་ཨཱུ དམར་པོ། སྙིང་གར་ཉི་མ་ལ་ཧཱུཾ་སྔོན་པོ། ཨོཾ་ཨཱཿ ཧཱུྃ། ལན་གསུམ་མམ་དགུ་ཡང་བཟླ། དེ་
ནས་ཡེ་ཤེས་ཀྱིས་བསྒོམས་ཏེ་ལྷག་མོས་ཀྱི་རྟེན་བརྟེན་པ་བསྐྱེད་པ་ནི། དངོས་པོ་མེད་པས་བསྒོམ་པ་མེད། །
བསྒོམ་པའི་བྱ་བ་སྒོམ་པ་མིན། ། དེ་ལྟར་དངོས་པོ་དངོས་མེད་པས། ། སྒོམ་པ་དམིགས་སུ་མེད་པའོ། །
སྣོད་བཅུད་ཀྱིས་བསྡུས་པའི་ཆོས་ཐམས་ཅད་དོན་དམ་པར་ངོ་བོ་ཉིད་མེད་པར། སྒོམ་པ་དང་བསྒོམ་པར་བྱ་བ་
དང་སྒོམ་པ་བོ་གསུམ་མི་དམིགས་པའི་སྟོང་བ་ཉིད་དང་མཚན་མ་མེད་པ་དང་སྨོན་པ་མེད་པའི་རང་བཞིན་དུ་
གྱུར། སྟོང་བའི་ངང་ལས་སྐད་ཅིག་གིས་རྡོ་རྗེའི་ས་གཞིར་བ་སྤུར་བླ་རེ་མེ་རི་དང་བཅས་པ་ཡོངས་སུ་རྫོགས་པའི་
དབུས་སུ་ཆོས་འབྱུང་དཀར་པོ་ཟུར་གསུམ་པ་གདེངས་ཀ་ཆེ་བ་དུ་ཕྱོགས་ཤིང་རྩེ་མོ་ཕྲ་བ་ཐུར་དུ་ཟུག་པའི་ནང་དུ་
སྣ་ཚོགས་པདྨའི་ལྟེ་བར་ཧཱུཾ་ཡཾ་ཧཱུཾ་གི་ཡཾ་སྔོ་སྐྱ་ལས་བྱུང་བའི་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན། ཧཱུྃ་
317



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཉིས་ལས་བྱུང་བའི་རྡོ་རྗེ་གཉིས་ཀྱིས་ཕྱོགས་གཉིས་བརྒྱན་པ། དེའི་སྟེང་དུ་ཧཱུཾ་རཾ་ཧཱུཾ་གི་རཾ་དམར་པོ་ལས་བྱུང་
བའི་མེའི་དཀྱིལ་འཁོར་དམར་པོ་གྲུ་གསུམ་པ། ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱིས་ཕྱོགས་གཉིས་བརྒྱན་
པ། དེའི་སྟེང་དུ་ཧཱུྃ་ཁཾ་ཧཱུཾ་གི་ཡཾ་དཀར་པོ་ལས་བྱུང་བའི་ཆུའི་དཀྱིལ་འཁོར་དཀར་པོ་ཟླུམ་པོ། ཧཱུཾ་གཉིས་ལས་
བྱུང་བའི་རྡོ་རྗེ་གཉིས་ཀྱིས་ཕྱོགས་གཉིས་རྒྱན་པ། དེའི་སྟེང་དུ་ཧཱུཾ་ཡཾ་ཧཱུཾ་གི་ཡཾ་སེར་པོ་ལས་བྱུང་བའི་སའི་དཀྱིལ་
འཁོར་སེར་པོ་གྲུ་བཞི་པ། ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱི་ཕྱོགས་གཉིས་བརྒྱན་པ་སྤྱན་སོགས་ལྷ་མོ་
བཞིའི་ངོ་བོ་གྱུར། དཀྱིལ་འཁོར་བཞི་བོ་གཅིག་ཏུ་འདྲེས་པ་བཅས། སྣ་ཚོགས་རྡོ་རྗེར་གྱུར་བའི་ལྟེ་བའི་སྟེང་
དུ་ཧཱུཾ་དཀར་པོ་སངས་རྒྱས་ཀྱི་སྤྲིན་གྱི་འོད་ཟེར་འཕྲོ་བ་ཡོངས་སུ་གྱུར་བ་ལས་གཞལ་ཡས་ཁང་གྲུ་བཞི་སྒོ་བཞི་པ།
ཕྱི་ནས་རིམ་པ་བཞིན་དཀར་སེར་དམར་ལྗང་སྔོ་བའི་རིམ་པ་ལྔ་དང་ལྡན་པའི་རིན་པོ་ཆེའི་རྩིག་པས་བསྐོར་བའི་
སྟེང་ན་རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང་གྲུ་བཞི་བ་ལ་སོགས་པས་སྨྲས་པ། དེའི་
སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་
འཕྱུང་བ། དེའི་ཕྱི་ངོས་སུ་བྱ་འདབ་ལས་འཕྱང་པའི་རིན་པོ་ཆེའི་ཤར་བུ། དེའི་སྟེང་ན་བདྨ་འདབ་མ་ཕྱེད་པའི་
དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་ཐོན་པའི་རྒྱལ་མཚན་དང་བ་དན་བརྒྱད་བརྒྱད་
ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ། རྩིག་པའི་འགྲམ་ནས་འདོད་
ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་
བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་རྩིག་པའི་ཕྱི་ནང་གི་ཟུར་བཞིར་ཟླ་བ་ཕྱེད་པ་ལ་གནས་པའི་
རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་
ལ་གནས་པའི་ཀ་བ་བཞི་བཞིས་བཏེག་པའི་རྟ་བབས་གསེར། ཤར་བུ། རིན་པོ་ཆེ། རྟ་རྨིག མུན་སྣམ། ལ་
རཎྜ། མུན་པ། ཤར་བུ། རིན་པོ་ཆེ། རྨིག་པ། མདའ་ཡབ་སྟེ་སྣམ་བུ་བཅུ་གཅིག་དང་ལྡན་པའི་རྩེ་མོར་ཆོས་
ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལ་སྐྱེས་
བའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང་། བར་བར་དུ་གྲུབ་པ་ཐོབ་པ་དང་། སྤྲིན་གྱི་
གསེབ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་ནས་མཛེས་པར་བྱས་པ། གཞལ་ཡས་ཁང་
གི་ནང་དཀྱིལ་འཁོར་གྱི་ཕྱེད་ཀྱི་ཚད་ཀྱི་ཕྱི་ངོས་སུ་འོད་ཟེར་རྣམ་པ་ལྔའི་འཕྲེང་བས་བསྐོར་བའི་ནང་དུ་རྡོ་རྗེ་རྩེ་
གསུམ་པས་ཟླུམ་པོར་བསྐོར་བ་ལ་བརྟེན་པའི་ཤར་དུ་འཁོར་ལོ། ལྷོར་རིན་པོ་ཆེ། ནུབ་ཏུ་པདྨ། བྱང་དུ་རལ་
གྲིས་མཚན་པའི་ཀ་བ་གཉིས་གཉིས་ཀྱིས་བཏེགས་པའི་རྡོ་རྗེའི་གདུང་གིས་མཛེས་པར་ཕུབ་པའི་རྩེ་མོ་རྡོ་རྗེ་རིན་
318



༄༅། ། འདུས་པའི་བདག་བསྐྱེད་བཞུགས་སོ། །
པོ་ཆེའི་ཏོག་གིས་སྤྲས་བ། རིམ་པ་གཉིས་པའི་གྲྭའི་གཡས་གཡོན་གཉིས་སུ་བདུད་རྩིས་གང་བའི་རིན་པོ་ཆེའི་
བུམ་པ་གཉིས་གཉིས་ཏེ་བུམ་པ་བརྒྱད་ཀྱིས་མཛེས་པར་བྱས་པ། ལྷ་དང་མི་ལས་ཡོན་ཏན་ཁྱད་པར་དུ་འཕགས་
པའི་ཁང་བཟང་དམ་པ་ཕྱི་བལྟས་ནང་གསེལ་བ། ནང་བལྟས་ཕྱི་གསལ་བའི་ནང་གི་སྟེང་དང་འོག་གི་ས་གཞི་
ཐམས་ཅད་ཤར་དཀར་ལྷོ་སེར་ནུབ་དམར་བྱང་ལྗང་དབུས་སྔོ་བར་གྱུར་བའི་ནང་དུ་སྣ་ཚོགས་པདྨའི་གདན་སུམ་
ཅུ་རྩ་གཅིག གཙོ་བོ་དང་ཁྲོ་བོ་བཅུ་ལ་ཉི་མའི་གདན། རྣམ་སྣང་ལ་སོགས་པའི་ཤར་ཕྱོགས་པ་རྣམས་ལ་ཟླ་བའི་
གདན། མཱ་མ་ཀཱི་ལ་རྡོ་རྗེའི་གདན། དེ་མ་གཏོགས་པའི་ལྷོ་ཕྱོགས་པ་རྣམས་ལ་རིན་པོ་ཆེའི་གདན། ནུབ་
ཕྱོགས་པ་རྣམས་ལ་པདྨ་དམར་པོའི་གདན། བྱང་ཕྱོགས་པ་རྣམས་ལ་སྣ་ཚོགས་རྡོ་རྗེའི་གདན། གདན་དེ་
རྣམས་ཀྱི་སྟེང་དུ་སྐད་ཅིག་གིས་ལྷག་པར་མོས་པ་ཙམ་གྱིས་ལྷ་སུམ་ཅུ་རྩ་གཉིས་དུས་གཅིག་ཏུ་ཡོངས་སུ་རྫོགས་
པར་གྱུར་པ་ནི། དབུས་ཀྱི་གདན་ལ་རང་ཉིད་རྡོ་རྗེ་འཆང་སྐུ་མདོག་སྔོན་པོ། སྔོ་དཀར་དམར་བའི་ཞལ་གསུམ་
ཕྱག་དྲུག་གི་གཡས་རྡོ་རྗེ། ཞེས་པ་ནས། དབུ་སྐྲ་རལ་བའི་ཐོར་ཚུགས་ཅན། མཚན་བཟང་པོ་སུམ་ཅུ་རྩ་
གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་པ། ཡུམ་རེག་བྱ་རྡོ་རྗེ་མ་སྔོན་མོ་མི་བསྐྱོད་པའི་དབུ་རྒྱུན་ཅན་
སྔོ་དཀར་དམར་བའི། ཞེས་པ་ནས། དབུ་སྐྲ་རལ་བ་ཕྱེད་བཅིངས་སུ་བྱས་པ། ཤིན་ཏུ་སྒེག་ཅིང་བཞིན་འཛུམ་
བག་དང་ལྡན་པ། ཞེས་པ་ནས། ཤམ་ཐབས་འཕྱར་བ། འོད་ཀྱི་དཀྱིལ་འཁོར་གྱིས་བསྐོར་བའི་དབུས་ན་ཡབ་
སེམས་དཔའི་སྐྱིལ་མོ་ཀྲུང་གིས་བཞུགས་པར་གྱུར། ཤར་དུ་རྣམ་སྣང་དཀར་པོ་མི་བསྐྱོད་པའི་དབུ་རྒྱན་ཅན།
དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་འཁོར་རྡོ་རྗེ་པདྨ་དཀར་པོ། གཡོན་དྲིལ་བུ་རིན་ཆེན་
རལ་གྲི་འཛིན་པ། ལྷོར་རིན་འབྱུང་སེར་པོ་མི་བསྐྱོད་པའིx། སེར་ནག་དཀར་པའིx། གཡས་ནོར་བུ་རྡོ་རྗེ་
འཁོར་ལོ། གཡོན་དྲིལ་བུ་བད་སེར་རལ་གྲི་འཛིན་པ། ནུབ་ཏུ་འོད་དཔག་མེད་དམར་པོ་མི་བསྐྱོད་པའིx།
དམར་ནག་དཀར་བའིx། གཡོན་གྱི་དང་པོས་དྲིལ་བུ་དང་བཅས་པའི་པདྨ་དམར་པོའི་རྩ་བ་དཀུར་བརྟེན་ནས་
འཛིན་ཅིང་། གཡས་ཀྱི་དང་པོས་ཐུགས་ཀར་བདྨ་ཁ་འབྱེད་པར་མཛད་པ། ལྷག་མ་གཡས་རྡོ་རྗེ་འཁོར་ལོ།
གཡོན་རིན་ཆེན་རལ་གྲི་འཛིན་པ། བྱང་དུ་དོན་གྲུབ་ལྗང་ཁུ་མི་བསྐྱོད་པའི ×། ལྗང་ནག་དཀར་བའི།
གཡས་རལ་གྲི་སྣ་ཚོགས་རྡོ་རྗེ་འཁོར་ལོ། གཡོན་དྲིལ་བུ་པད་ལྗང་ནོར་བུ་འཛིན་པ། ཤར་ལྷོ་སྤྱན་མ་དཀར་མོ་
རྣམ་སྣང་གི x། དཀར་ནག་དམར་བའི་གཡས་འཁོར་ལོ་རྡོ་རྗེ་ཨུཏྤལ་དཀར་པོ། གཡོན་དྲིལ་བུ་རིན་ཆེན་རལ་
གྱི་འཛིན་པ། ལྷོ་ནུབ་ཏུ་མཱ་མ་ཀཱི་སྔོན་མོ་མི་བསྐྱོད་པའི། སྔོ་དཀར་དམར་བའིv] གཡས་རྡོ་རྗེ་འཁོར་ལོ་ཨུཏྤལ་
སྔོ་དམར། གཡོན་དྲིལ་བུ་རིན་ཆེན་རལ་གྲི་འཛིན་པ། ནུབ་བྱང་དུ་གོས་དཀར་མོ་དམར་མོ་འོད་དཔག་མེད་ཀྱི་
319



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དམར་ནག་དཀར་བའིx། གཡོན་གྱི་དང་པོས་དྲིལ་བུ་དང་བཅས་པའི་ཨུཏྤལ་དམར་པོ་སྡོང་བུ་དང་བཅས་པའི་
རྩ་དཀུར་བརྟེན་ནས་འཛིན་ཅིང་། གཡས་ཀྱི་དང་པོས་ཐུགས་ཀར་ཨུཏྤལ་ཁ་འབྱེད་པར་མཛད་པ། ལྷག་མ་
གཡས་རྡོ་རྗེ་འཁོར་ལོ། གཡོན་རིན་ཆེན་རལ་གྲི་འཛིན་པ། བྱང་ཤར་དུ་སྒྲོལ་མ་ལྗང་ཀུ་དོན་གྲུབ་ཀྱི་དབུx། །
ལྗང་ནག་དཀར་པོའིx! གཡས་སྣ་ཚོགས་རྡོ་རྗེ་འཁོར་ལོ་རྡོ་རྗེས་མཚོན་པའི་ཨུཏྤལ། གཡོན་དྲིལ་བུ་རིན་ཆེན་
རལ་གྲི་འཛིན་པ། རིམ་པ་གཉིས་པའི་ཤར་ལྷོར་གཟུགས་རྡོ་རྗེ་ལ་དཀར་མོ་རྣམ་སྣང་གིx༑ དཀར་ནག་དམར་
བའིx། རྩ་ཕྱག་གཉིས་ཀྱིས་མེ་ལོང་དམར་པོ་འཛིན་ཅིང་ལྷག་མ་གཡས་རྡོ་རྗེ་ཨུཏྤལ་དཀར་པོ། གཡོན་རིན་
ཆེན་རལ་གྲི་འཛིན་པ། ལྷོ་ནུབ་ཏུ་སྒྲ་རྡོ་རྗེ་མ་སེར་མོ་རིན་འབྱུང་གི x། སེར་ནག་དཀར་བའིx; རྩ་ཕྱག་
གཉིས་ཀྱིས་པི་ཝང་སྔོན་པོ་བསྒྲེང་ཞིང་། ལྷག་མ་གཡས་འཁོར་ལོ་ཨུཏྤལ་སྔོ་དམར། གཡོན་རིན་ཆེན་རལ་གྲི་
འཛིན་པ། ནུབ་བྱང་དུ་དྲི་རྡོ་རྗེ་མ་དམར་པོ་འོད་དཔག་མེད་ཀྱིx། དམར་ནག་དཀར་བའིx། རྩ་ཕྱག་གཉིས་
ཀྱིས་དྲིའི་དུང་ཆོས་འཛིན་ཅིང་། ལྷག་མ་གཡས་རྡོ་རྗེ་འཁོར་ལོ། གཡོན་རིན་ཆེན་རལ་གྲི་འཛིན་པ། བྱང་
ཤར་དུ་རོ་རྡོ་རྗེ་ལྗང་ཀུ་དོན་གྲུབ་ཀྱིx། ལྗང་ནག་དཀར་བའིx། རྩ་ཕྱག་གཉིས་ཀྱིས་རོའི་སྣོད་འཛིན་ཅིང་།
ལྷག་མ་བ་ཡས་འཁོར་ལོ་རྡོ་རྗེས་མཚན་པའི་ཨུཏྤལ། གཡོན་རིན་ཆེན་རལ་གྲི་འཛིན་པ། ལྷ་མོ་བརྒྱད་པོ་ཐམས་
ཅད་ཀྱང་དབུ་སྐྲ་རལ་བ་ཕྱེད་བཅིངས་སུ་བྱས་པ། རིན་པོ་ཆེའི་དབུ་རྒྱུན་གསོལ་བ། རིན་པོ་ཆེའི་སྙན་རྒྱུན་
དང་། ཞེས་སོགས་འསྲུང་འཁོར་གྱི་གཙོ་བོའི་ཡུལ་གྱི་སྐབས་བཞིན། སྐུ་སྨད་ལྷ་རྫས་ཀྱི་དར་གྱི་ཤམ་ཐབས་ཅན།
ཤིན་ཏུ་སྒེག་ཅིང་། ཞེས་པ་ནས། དགའ་བས་རོལ་བ། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན་རང་
རང་གི་གདན་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པར་གྱུར། ཤར་སྒོའི་གཡས་གཡོན་གྱི་གདན་ལ་རིམ་པ་
བཞིན་དུ་བྱམས་པ་དང་ས་སྙིང་དཀར་པོ་རྣམ་སྣང་གིx། དཀར་ནག་དམར་བའིx། གཡས་འཁོར་ལོ་རྡོ་རྗེ་པདྨ་
དཀར་པོ། གཡོན་དྲིལ་བུ་རིན་ཆེན་རལ་གྲི་འཛིན་པ། བྱམས་པའི་ཕྱག་གཡས་ཀྱི་དང་པོས་ཀླུ་ཤིང་གི་མེ་ཏོག་
སྡོང་བུ་དང་བཅས་པ་འཁོར་ལོས་མཚན་པ་འཛིན་པ། ལྷོ་སྒོའིx། ཕྱག་རྡོར་དང་ནམ་སྙིང་སར་པོ་རིན་འབྱུང་
གིx། སེར་ནག་དཀར་བའི] ཕྱག་མཚན་རིན་འབྱུང་། ནུབ་སྒོའི། འཇིག་རྟེན་དབང་ཕྱུག་དང་འཇམ་
དཔལ་དམར་པོ་འོད་དཔག་མེད་ཀྱིx། དམར་ནག་དཀར་བའིx། ཕྱག་མཚན་འོད་དཔག་མེད་ལྟ་བུ། བྱང་
x 25tr55555555UẤ18 Đx R53T5 x 8 =555 sg"!
རྣམ་སྣང་ནས་ཀུན་བཟང་གི་བར་གྱི་ལྷ་ལྷག་མ་ཐམས་ཅད་ཀྱང་དབུ་སྐྲ་རལ་བའི་ཐོར་ཚུགས་ཅན། རིན་པོ་ཆེའི་
དབུ་རྒྱན་གསོལ་བ། ཞེས་པ་ནས།སྐུ་སྨད་རྫས་ཀྱི་དར་གྱི་ཤམ་ཐབས་ཅན། མཚན་བཟང་པོ། དཔེ་བྱད་
32)



༄༅། ། འདུས་པའི་བདག་བསྐྱེད་བཞུགས་སོ། །
བཟང་པོx! བརྒྱན་པས་ཞིང་། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན་རང་རང་གདན་ལ་རྡོ་རྗེའི་
སྐྱིལ་མོ་ཀྲུང་གིས་བཞུགས་པར་གྱུར། ཤར་སྒོར་གཤིན་རྗེ་གཤེད་ནག་པོ་རྣམ་སྣང་གིx། ནག་དཀར་དམར་བའི་
x། གཡས་དབྱུག་པ་འཁོར་ལོ་རྡོ་རྗེ། གཡོན་ཐུགས་ཀར་ཞགས་པ་བཟུང་ནས་སྡིགས་མཛུབ་མཛད་ཅིང་དྲིལ་བུ་
དགྲ་སྟ་འཛིན་པ། ལྷོ་སྒོར་ཤེས་རབ་མཐར་བྱེད་དཀར་པོ་རིན་འབྱུང་གིx། ནུབ་སྒོར་རྟ་མགྲིན་དམར་པོ།
བྱང་སྒོར་བགེགས་མཐར་བྱེད་ནག་པོ། ཤར་ལྷོར་མི་གཡོ་བ་ནག་པོx། ལྷོ་ནུབ་ཏུ་འདོད་པའི་རྒྱལ་བོ་སྔོན་པོ་
x། ནུབ་བྱང་དུ་དབྱུག་སྔོན་ཅན་སྔོན་པོ། བྱང་ཤར་དུ་སྟོབས་པོ་ཆེ་སྔོན་པོ། སྟེང་དུ་གཙུག་ཏོར་འཁོར་
ལོས་བསྒྱུར་བ་སྔོན་པོx། འོག་ཏུ་གནོད་མཛེས་རྒྱན་སྔོན་པོx། ཁྲོ་བོ་བཅུ་བོ་ཐམས་ཅད་ཀྱང་། ཞེས་པ་ནས།
གདུག་པ་ཅན་ཐམས་ཅད་ཚར་གཅོད་པའི་ཚུལ་གྱིས་བཞུགས་པར་གྱུར། ཅེས་པའི་བར་རྣམས་བསྲུང་འཁོར་གྱི་
སྐབས་ལྟར་རོ། ། ལྷག་མོས་ཀྱི་ལྷའི་མཛད་པ་ནི། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། སེམས་ཅན་
ཐམས་ཅད་བཀུག་སྟེ་དཀྱིལ་འཁོར་གྱི་ཕྱོགས་བཞི་ནས་ཐོགས་པ་མེད་པར་འཇུག་པའི་རྡོ་རྗེ་སེམས་དཔའི་འཇུག་
པས་ཞུགས་པ་ལ་ཡུམ་སྙོམས་པར་ཞུགས་པའི་བྱང་ཆུབ་ཀྱི་སེམས་ཀྱི་འོད་ཟེར་གྱིས་དབང་བསྐུར་བས་དེ་བཞིན་
གཤེགས་པ་ཐམས་ཅད་ཀྱི་བདེ་བ་དང་ཡིད་བདེ་འཐོབ་སྟེ་རྡོ་རྗེ་སེམས་དཔར་གྱུར་ནས་རང་རང་གི་སངས་རྒྱས་
ཀྱི་ཞིང་དུ་གཤེགས་པར་གྱུར། ལྷག་མོས་ཀྱི་ལྷ་ལུས་ལ་བསྡུ་བ་ནི། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་
ལྕགས་ཀྱུའི་རྣམ་པ་ཅན་གྱིས་རྣམ་སྣང་ནས་གནོད་མཛེས་ཀྱི་བར་གྱི་ལྷ་རྣམས་སྤྱན་དྲངས་ཏེ་རང་གི་སྤྱི་བོ་ལ་
སོགས་པའི་གནས་རྣམས་སུ་འཁོར་ནས་གཟུགས་ཀྱི་ཕུང་བོ་ལ་སོགས་པ་དང་ངོ་བོ་དབྱེར་མེད་དུ་གྱུར་བ་ནི། སྤྱི་
བོར་རྣམ་པར་སྣང་མཛད། མགྲིན་པར་འོད་དཔག་མེད། ལྟེ་བར་རིན་ཆེན་འབྱུང་ལྡན། བརླའི་རྩ་བར་དོན་
ཡོད་གྲུབ་པ། ལྟེ་བར་སྤྱན་མ། སྙིང་གར་མཱ་མ་ཀཱི། མགྲིན་པར་གོས་དཀར་མོ། སྤྱི་གཙུག་ཏུ་སྒྲོལ་མ། མིག་
ཏུ་སའི་སྙིང་པོ། རྣ་བར་ཕྱག་ན་རྡོ་རྗེ། སྣར་ནམ་མཁའི་སྙིང་པོ། ལྕེར་འཇིག་རྟེན་དབང་ཕྱུག སྙིང་གར་
འཇམ་དཔལ། གསང་གནས་སུ་སྒྲིབ་པ་རྣམ་སེལ། ཚིགས་རྣམས་ལ་ཀུན་ཏུ་བཟང་པོ། སྤྱི་གཙུག་ཏུ་བྱམས་པ།
མིག་གི་སྒོར་གཟུགས་རྡོ་རྗེ་མ། རྣ་བའི་སྒོར་སྒྲ་རྡོ་རྗེ་མ། སྣའི་སྐོར་དྲི་རྡོ་རྗེ་མ། ཁའི་སྐོར་རོ་རྡོ་རྗེ་མ། རྡོ་རྗེའི་
སྒོར་རེག་བྱ་རྡོ་རྗེ་མ། ལག་པ་གཡས་ལ་གཤིན་རྗེ་གཤེད། ལག་པ་གཡོན་ལ་གཞན་གྱིས་མི་ཐུབ་པ། ཁ་ལ་རྟ་
མགྲིན། རྡོ་རྗེ་ལ་བདུད་རྩི་འཁྱིལ་བ། དཔུང་པ་གཡས་པའི་རྩ་བར་མི་གཡོ་བ། དཔུང་གཡོན་པའི་རྩ་བར་
འདོད་པའི་རྒྱལ་བོ། པུས་མོ་གཡས་དབྱུག་སྔོན་ཅན། པུས་མོ་གཡོན་ལ་སྟོབས་པོ་ཆེ། སྤྱི་གཙུག་ཏུ་གཙུག་ཏོར་
འཁོར་ལོས་བསྒྱུར་བ། རྐང་མཐིལ་གཉིས་སུ་གནོད་མཛེས་རྒྱལ་པོ། ལྷ་གཡོས་འོད་གསལ་བསྡུས་ནས་འཆི་བ་
321



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ：
ཆོས་སྐུའི་ལམ་ཁྱེར་བསྒོམ་པ་ནི། བདག་ཉིད་ཀྱི་ལུས་ཀྱི་ལྷ་རྣམ་སྣང་། སྤྱན་མ། སའི་སྙིང་པོ། གཟུགས་རྡོ་རྗེ་
མ། བྱམས་པ། གཤིན་རྗེ་གཤེད། མི་གཡོ་བ་རྣམས་རིམ་གྱིས་འོད་གསལ་དུ་ཐིམ། དེ་ནས་རིན་འབྱུང་། མཱ་
མ་ཀི། ཕྱག་རྡོར། སྒྲ་རྡོ་རྗེ་མ། གཞན་གྱིས་མི་ཐུབ་པ། འདོད་པའི་རྒྱལ་བོ་རྣམས་རིམ་གྱིས་འོད་གསལ་དུ་
ཐིམ། དེ་ནས་འོད་དཔག་མེད། གོས་དཀར་མོ། ནམ་མཁའི་སྙིང་པོ། དྲི་རྡོ་རྗེ་མ། རྟ་མགྲིན། དབྱུག་སྔོན་
ཅན་རྣམས་རིམ་གྱིས་འོད་གསལ་དུ་ཐིམ། དེ་ནས་དོན་གྲུབ། སྒྲོལ་མ། འཇིག་རྟེན་དབང་ཕྱུག རོ་རྡོ་རྗེ་མ།
སྒྲིབ་སེལ། རེག་བྱ་རྡོ་རྗེ་མ། ཀུན་བཟང་། བགེགས་མཐར་བྱེད། སྟོབས་པོ་ཆེ་རྣམས་རིམ་གྱིས་འོད་གསལ་
དུ་ཐིམ། དེ་ནས་གཙུག་ཏོར་འཁོར་བསྒྱུར་གནོད་མཛེས་རྒྱལ་བོ། འཇམ་དཔལ་རྣམས་རིམ་གྱིས་འོད་གསལ་
དུ་ཐིམ་ཞིང་། གཙོ་བོ་ཡང་རིམ་གྱིས་འོད་གསལ་དུ་ཐིམ་པར་གྱུར། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ།
བར་དོ་ལོངས་སྐུའི་ལམ་འཁྱེར་བསྒོམ་ནི། གདན་དབུས་མའི་སྟེང་དུ་ཧཱུྃ་ལས་བྱུང་བའི་ཉི་མའི་དཀྱིལ་འཁོར།
དེའི་དབུས་སུ་ཨོཾ་ལས་བྱུང་བའི་ཟླ་བའི་དཀྱིལ་འཁོར། དེའི་སྟེང་དུ་ཨཱ༔ ལས་བྱུང་བའི་པདྨ་དམར་པོ་འདབ་མ་
བརྒྱད་པའི་ལྟེ་བར་ཨོཾ་ཨཱཿ ཧཱུྃ་གི་ཡི་གེ་གསུམ་སྟེང་ནས་སྟེང་དུ་བརྩེགས་པར་གྱུར། དེ་ཐམས་ཅད་གཅིག་ཏུ་
འདྲེས་པ་ལས་ཟླ་བའི་དཀྱིལ་འཁོར་ཆ་ཐམས་ཅད་ཡོངས་སུ་རྫོགས་པ་གཅིག་ཏུ་གྱུར། དེ་ལས་འོད་ཟེར་འཕྲོས།
སྣོད་བཅུད་ཐམས་ཅད་བསྡུས་ཏེ་ཟླ་བ་ལ་ཐིམ། ༀ་དྷམཱ་ཏུ་སྭ་བྷ་ཝ་ཨཏྨ་ཀོཉ་ཧཾ། སྣོད་བཅུད་ཀྱི་ཆོས་ཐམས་
ཅད་ཀྱི་རྩ་བ་རླུང་སེམས་ཙམ་ཟླ་བར་སྣང་བ་དེ་ངའོ། །ཟླ་བའི་སྟེང་དུ་ཆུ་ལས་ཆུ་བུར་རྡོལ་བའི་ཚུལ་དུ་ཟླ་བ་
ལས་བྱུང་བའི་ཨོཾ་དཀར་པོ། ཨཱ དམར་པོ། ཧཱུཾ་སྔོན་པོ། དེ་ལས་འོད་ཟེར་འཕྲོས། ཕྱོགས་བཅུ་ནས་རིགས་
ལྔ་འཁོར་དང་བཅས་པ་དཔག་ཏུ་མེད་པ་སྤྱན་དྲངས། དེ་ལ་ཐིམ། དེ་ཡོངས་སུ་གྱུར་བ་ལས་རྡོ་རྗེ་དཀར་པོ་རྩེ་
ལྔ་པ་ལྟེ་བ་ལ་ཨི་ཨཱ༔ ཧཱུྃ་གིས་མཚན་པ། བཛྲ་ཨཏྨ་ཀོཉ་ཧཾ། རྡོ་རྗེ་ཡི་གེ་དང་བཅས་པ་ཡོངས་སུ་གྱུར་བ་ལས་རང་
ཉིད་དང་པོའི་མགོན་པོ་སྐུ་མདོག་དཀར་པོ། དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་
འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་
ཅན་དུ་གྱུར། དེ་ནས་སྐྱེ་བ་སྤྲུལ་སྐུའི་ལམ་ཁྱེར་བསྒོམ་པ་ནི། རང་བཞིན་གྱི་གནས་ནས་དེ་བཞིན་གཤེགས་པ་
ཡབ་ཡུམ་སེམས་ཅན་འདུལ་བའི་ཕྱིར་དུ་སྙོམས་པར་ཞུགས་པའི་བྱང་ཆུབ་ཀྱི་སེམས་ལས་གྲུབ་པའི་མི་བསྐྱོད་པས་
ནམ་མཁའི་ཁམས་ཐམས་ཅད་ཁྱབ་པ་བྱས། དེས་སེམས་ཅན་ཐམས་ཅད་ལ་བྱིན་གྱིས་བརླབས་པས་ཟག་པ་མེད་
པའི་བདེ་བ་དང་ཡིད་བདེ་བ་ཐོབ་པར་གྱུར། མི་བསྐྱོད་པ་ཐམས་ཅད་ཀྱང་གཞལ་ཡས་ཁང་གི་ནང་དུ་གཅིག་ཏུ་
འདྲེས་པ་ལ་རང་ཉིད་རྗེས་སུ་ཞུགས་པས་རང་ཉིད་སྤྲུལ་སྐུ་རྡོ་རྗེ་སེམས་དཔའ་སྔོན་པོ་སྔོ་དཀར་དམར་པའི་
322



༄༅། ། འདུས་པའི་བདག་བསྐྱེད་བཞུགས་སོ། །
གཡས་རྡོ་རྗེ། རལ་གྲི་འཛིན་པ། རིན་པོ་ཆེའི་རྒྱུན་དང་དར་སྣ་ཚོགས་ཀྱི་ན་བཟའ་ཅན་དུ་གྱུར།དེ་ནས་རྟེན་གྱི་
ལུས་དཀྱིལ་བསྒོམ་པ་ནི༔ རང་གི་ལུས་ཀྱི་མདུན་རྒྱབ་དང་གཡས་གཡོན་བཞི་ནི་དཀྱིལ་འཁོར་གྱི་ཟུར་བཞི། ཁ་
སྣ་བཤང་གཅིའི་ལམ་གྱི་བུག་པ་བཞི་ནི་སྒོམ་རྣམ་རྟོག་གི་བཞོན་པ་ཡེ་ཤེས་ལ་དག་པའི་རླུང་ཁ་དོག་ལྔ་བ་ནི་རྩིག་པ་
རིམ་པ་ལྔ། ལྕེའི་རྣམ་པར་ཤེས་པ་ནི་རིན་པོ་ཆེའི་ཕ་གུ ། རྒྱུ་མ་དྲ་བ། རྒྱུས་པ་དྲ་ཕྱེད། བྱང་སེམས་དཀར་
པོའི་ཆ་ཟླ་བ་ཕྱེད་པ། མིག་གི་རྣམ་ཤེས་ནི་མེ་ལོང་། སྣའི་རྣམ་ཤེས་ནི་མེ་ཏོག་གི་འཕྲེང་བ། ལྕེའི་དབང་བོ་ནི་
དྲིལ་བུ། ལུས་ཀྱི་དབང་པོའི་ཚོགས་རྔ་ཡབ་ཏུ་གྱུར་བ་རྣམས་ནི་དྲ་བ་དང་དྲ་ཕྱེད་ཀྱི་རྒྱན་ནོ། ། རྣ་བ་དང་ལུས་
ཀྱི་རྣམ་ཤེས་ནི་མདའ་ཡབ་ལ་གནས་པའི་བ་དན་དང་དར་འཕན། རྗེ་ངར་བརླ་དཔུང་ལག་ངར་གྱི་རྐང་བརྒྱད་
ནི་ཀ་བ་བརྒྱད། ལྟོ་བ་ནི་དཀྱིལ་འཁོར་གྱི་ནང་གི་བུམ་པ། རྣ་བའི་དབང་པོ་ནི་མཚམས་རྣམས་ཀྱི་ཟླ་ཕྱེད་རྡོ་རྗེ།
ཕུང་བོ་ལྔ་རྣམ་པར་དག་པ་ནི་དཀྱིལ་འཁོར་གྱི་ཁ་དོག་ལྔ། གསང་གནས་ལྟེ་བ་སྙིང་ག་གདོང་གི་སྣ་རྩེ་བཞི་ནི་རྟ་
བབས་བཞི། མིག་གི་དབང་པོ་ནི་དེའི་སྟེང་གི་འཁོར་ལོ། ཡིད་ཀྱི་རྣམ་ཤེས་ནི་རི་དྭགས། སྣའི་དབང་བོ་ནི་རྟ་
བབས་ཀྱི་བ་དན། ཡིད་ཀྱི་དབང་པོ་ནི་དབུས་ཀྱི་པདྨ་སྟེ། དེ་ལྟར་ལུས་ཀྱི་ཆ་ཐམས་ཅད་གཞལ་ཡས་ཁང་གི་ཆ་
སོ་སོར་གྱུར། དེ་ནས་བརྟན་པའི་ལུས་དཀྱིལ་བསྒོམ་པ་ནི། རང་གི་སྤྱི་གཙུག་ནས་སྐྲ་མཚམས་ཀྱི་བར་དུ་
གཟུགས་ཀྱི་ཕུང་བོའི་ངོ་བོ་ཨོཾ་དཀར་པོ་ཡོངས་སུ་གྱུར་བ་ལས་རྣམ་སྣང་དཀར་པོ་མི་བསྐྱོད་པའི་དབུ་རྒྱན་ཅན།
དཀར་ནག་དམར་པའིx། གཡས་འཁོར་ལོ་རྡོ་རྗེ་པདྨ་དཀར་པོ། གཡོན་དྲིལ་བུ་རིན་ཆེན་རལ་གྲི་འཛིན་པ།
སྐྲ་མཚམས་ནས་མགྲིན་པའི་བར་དུ་འདུ་ཤེས་ཀྱི་ཕུང་བོ་ཨཱ དམར་པོ་ཡོངས་སུ་གྱུར་བ་ལས་འོད་དཔག་མེད་
དམར་པོ་མི་བསྐྱོད་པའིx། དམར་ནག་དཀར་བའིx། མགྲིན་པ་ནས་ནུ་མ་གཉིས་ཀྱི་དབུས་ཀྱི་སྙིང་གའི་བར་དུ་
རྣམ་ཤེས་ཀྱི་ཕུང་བོའི་ངོ་བོ་ཧཱུཾ་སྔོན་པོ་ཡོངས་སུ་གྱུར་བ་ལས་མི་བསྐྱོད་པ་སྔོན་པོ་མི་བསྐྱོད་པའི།ཞེས་སོགས་ཚིག་
ལྷག་མ་སྦྱོར་ཚུལ་འོག་མ་ཐམས་ཅད་ལ་གོང་གིས་རིགས་བསྒྲེ། སྙིང་ག་ནས་ལྟེ་བའི་བར་དུ་ཚོར་བའི་ཕུང་བོའི་ངོ་
བོ་སཱ་སེར་པོ། རིན་འབྱུང་སེར་པོ་མི་བསྐྱོད་པའིx། ལྟེ་བ་ནས་བརླའི་རྩ་བའི་བར་དུ་འདུ་བྱེད་ཀྱི་ཕུང་བོའི་ངོ་
བོ་ཧཱ་ལྗང་ཀུ། དོན་གྲུབ་ལྗང་གུ་མི་བསྐྱོད་པའིx། ལྟེ་བར་ལུས་ཀྱི་སའི་ཁམས་ཐམས་ཅད་ཀྱི་ངོ་བོ་ལས་ཡོངས་སུ་
གྱུར་བ་ལས་སྤྱན་མ་དཀར་མོ་རྣམ་སྣང་གིx། སྙིང་ཀར་ལུས་ཀྱི་ཆུའི་ཁམས་ཐམས་ཅད་ཀྱི་ངོ་བོ་མཱི། མཱ་མ་ཀཱི་
སྔོན་མོ་མི་བསྐྱོད་པའིx། འཛིན་པ། མགྲིན་པར་ལུས་ཀྱི་མེའི་ཁམས་ཐམས་ཅད་ཀྱི་ངོ་བོ་ཁཾx། གོས་དཀར་མོ་
དམར་མོ་འོད་དཔག་མེད་ཀྱིx། སྤྱི་གཙུག་ཏུ་ལུས་ཀྱི་རླུང་གི་ཁམས་ཐམས་ཅད་ཀྱི་ངོ་བོ་ཏིx། སྒྲོལ་མ་ལྗང་ཀུ་
དོན་སྦྱར་གྱིxi མིག་ཏུ་མིག་དབང་གི་ངོ་བོ་ཊཱིx། ས་སྙིང་དཀར་པོ་རྣམ་སྣང་གིx། མིག་གི་སྒོར་ལུས་ཀྱི་
323



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གཟུགས་ཀྱི་རང་བཞིན་ཛx། གཟུགས་རྡོ་རྗེ་མ་དཀར་མོ་རྣམ་སྣང་གིx། རལ་གྲི་འཛིན་པ། ཡབ་ཡུམ་གཉིས་
ཀའི་ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ། རྣ་བར་རྣ་བའི་དབང་པོའི་ངོ་བོ་ཨོx} ཕྱག་རྡོར་སེར་པོ་
རིན་འབྱུང་གིx། ན་བའི་སྒོར་ལུས་ཀྱི་སྒྲའི་རང་བཞིན་ཏུཾ། སྒྲ་རྡོ་རྗེ་མ་སེར་མོ་རིན་འབྱུང་གིx། རལ་གྲི་
འཛིན་ལ། ཡབ་ཡུམ་གཉིས་ཀའིx། སྣར་སྣའི་དབང་པོ་ངོ་བོ་ཨོཾ། ནམ་སྙིང་སེར་པོ་རིན་འབྱུང་གིx། སྣའི་
སྒོར་ལུས་ཀྱི་དྲིའི་རང་བཞིན་པཾx། དྲི་རྡོ་རྗེ་མ་དམར་མོ་འོད་དཔག་མེད་ཀྱིx། འཛིན་པ། ཡབ་ཡུམ་གཉིས་
ཀའིx། ལྕེར་ལྕེའི་དབང་པོའི་ངོ་བོ་ཨཾx། འཇིག་རྟེན་དབང་ཕྱུག་དམར་པོ་འོད་དཔག་མེད་ཀྱིx། ཁའི་སྒོར་
ལུས་ཀྱི་རོའི་རང་བཞིན་ཧོx། རོ་རྡོ་རྗེ་མ་ལྗང་ཀུ་དོན་གྲུབ་ཀྱིx། འཛིན་པ། ཡབ་ཡུམ་གཉིས་ཀའིx། སྙིང་
གར་ཡིད་དབང་གི་ངོ་བོ་ཧཱུྃ། འཇམ་དཔལ་དམར་པོ་འོད་དཔག་མེད་ཀྱིx། རྡོ་རྗེར་ལུས་དབང་གི་ངོ་བོ་ཨོཾ།
སྒྲ་ཟི་སེལ་ལྗང་ཀུ་དོན་གྲུབ་ཀྱིx། རྡོ་རྗེར་སྒོར་ལུས་ཀྱི་རེག་བྱའི་རང་བཞིན་ཁཾ། རེག་བྱ་རྡོ་རྗེ་མ་སྔོན་མོ་མི་
བསྐྱོད་པའིx] ཡབ་ཡུམ་གཉིས་ཀའིxt ཚིགས་རྣམས་ལ་ཚིགས་རྣམས་ཀྱི་ངོ་བོ་སཾ། ཀུན་བཟང་ལྗང་ཀུ་དོན་
གྲུབ་ཀྱིx། སྤྱི་གཙུག་ཏུ་ལུས་ཀྱི་རྩ་དང་རྒྱུས་བའི་ངོ་བོ་མེx} བྱམས་པ་དཀར་པོ་རྣམ་སྣང་གིx། ཕྱག་དྲུག་གི་
གཡས་ཀླུ་ཤིང་གི་མེ་ཏོག་སྡོང་བུ་དང་བཅས་པ་འཁོར་ལོས་མཚན་པ་རྡོ་རྗེ་པདྨ་དཀར་པོ། གཡོན་དྲིལ་བུ་རིན་
ཆེན་རལ་གྲི་འཛིན་པ། རྣམ་སྣང་ནས་བྱམས་པའི་བར་གྱི་ལྷ་ཐམས་ཅད་ཀྱང་རིན་པོ་ཆེའི་རྒྱན་དང་དར་སྣ་
ཚོགས་ཀྱི་ན་བཟའ་ཅན་དུ་གྱུར། ལག་པ་གཡས་ལ་དེའི་ངོ་བོ་ཧཱུྃx། གཤིན་རྗེ་གཤེད་ནག་པོ་རྣམ་སྣང་གིx། །
ལག་པ་གཡོན་ལ་དེའི་ཧཱུཾx༑ གཞན་གྱིས་མི་ཐུབ་པ་དཀར་པོ་རིན་འབྱུང་གིx། །ཁ་ལx/ ཧཱུྃx། རྟ་མགྲིན་
དམར་པོ་འོད་དཔག་མེད་ཀྱིxj རྡོ་རྗེ་ལ། ཧཱུྃ། བདུད་རྩི་འཁྱིལ་བ་སྔོན་པོ་དོན་གྲུབ་ཀྱིx། དཔུང་པ་གཡས་
པའི་རྩ་བར། སུཾx། མི་གཡོ་བ་ནག་པོ་རྣམ་སྣང་གིx། དཔུང་པ་གཡོན་པའི་རྩ་བར། ཧཱུྃ། འདོད་པའི་
རྒྱལ་པོ་སྔོན་པོ་རིན་འབྱུང་གིx། བུས་མོ་གཡས་ལx། ཧཱུྃx། དབྱུག་སྔོན་ཅན་སྔོན་པོ་འོད་དཔག་མེད་ཀྱིx།
བུས་མོ་གཡོན་ལ། ཧཱུྃ། སྟོབས་པོ་ཆེ་སྔོན་པོ་དོན་གྲུབ་ཀྱིx། སྤྱི་གཙུག་ཏུx། ཧཱུྃ] གཙུག་ཏོར་འཁོར་ལོས་
བསྒྱུར་བ་སྔོན་པོ་མི་བསྐྱོད་པའིx། རྐང་མཐིལ་གཉིས་སུ་དེའི་ངོ་བོ། ཧཱུྃ་ཡོངས་སུ་གྱུར་བ་ལས་གནོད་མཛེས་
རྒྱལ་བོ་སྔོན་པོ་མི་བསྐྱོད་པའིx། ཕྱག་དྲུག་གི་གཡས་རྡོ་རྗེ་འཁོར་ལོ་རིན་པོ་ཆེ། གཡོན་ཐུགས་ཀར་ཞགས་པ་
བཟུང་ནས་སྡིགས་མཛུབ་མཛད་ཅིང་པདྨ་རལ་གྲི་འཛིན་པ། ཁྲོ་བོ་བཅུ་བོ་ཐམས་ཅད་ཀྱང་དབུ་སྐྲ་དམར་སེར་
གྱེན་དུ་བརྗེས་པ་ལ་སོགས་པ་ཁྲོ་བོའི་ཉམས་ཐམས་ཅད་ཡོངས་སུ་རྫོགས་པར་གྱུར། དེ་ནས་སྒོ་གསུམ་སོ་སོའི་
བྱིན་བརླབས་ལ་སྐུ་བྱིན་བརླབ་ནི། རང་གི་སྤྱི་བོར་ཨོཾ་ལས་བྱུང་བའི་ཟླ་བའི་དཀྱིལ་འཁོར་ཡོངས་སུ་རྫོགས་པའི་
324



༄༅། ། འདུས་པའི་བདག་བསྐྱེད་བཞུགས་སོ། །
ལྟེ་བར་ཨོཾ་དཀར་པོ་འོད་ཟེར་ཁ་དོག་ལྔ་འཕྲོ་བ་ལས་སྤྱན་མའི་ཆོགས་ནམ་མཁའ་གང་བ་སྤྲོས་པས་སྐུད་ཅིག་གིས་
སྐུ་རྡོ་རྗེ་རྣམ་སྣང་གི་ལྷའི་ཚོགས་ནམ་མཁའ་གང་བ་སྤྱན་དྲངས་པའི་དབུས་ན་བཞུགས་པའི་གཙོ་བོ་རྣམ་པར་
སྣང་མཛད་སྤྱན་མ་དང་སྦྱོར་བའི་མདུན་ན་ རང་ཉིད་གནས་པར་གྱུར། དཔལ་ལྡན་སངས་རྒྱས་སྐུ་འཚང་
བ། ། རྡོ་རྗེ་མི་བྱེད་གསུམ་བསྒོམས་པས། ། དེང་བདག་བྱིན་གྱིས་བརླབས་ནས་སུ། ། རྡོ་རྗེ་སྐུས་ནི་མཛད་
དུ་གསོལ། ། ཕྱོགས་བཅུར་བཞུགས་པའི་སངས་རྒྱས་རྣམས། ། རྡོ་རྗེ་མི་ཕྱེད་གསུམ་བསྒོམས་པས། དེང་
བདག་བྱིན་གྱིས་བརླབས་ནས་སུ། ། རྡོ་རྗེ་སྐུས་ནི་མཛད་དུ་གསོལ། ། ཞེས་རྣམ་སྣང་གཙོ་འཁོར་ལ་གསོལ་བ་
བཏབ་པས་སྤྲོས་པའི་སྤྱན་མ་དང་སྤྱན་དྲངས་པའི་རྣམ་སྣང་གི་སྒོ་ནས་ལྷའི་ཚོགས་གཉིས་པོ་ཐམས་ཅད་ཕན་ཚུན་
རྗེས་སུ་ཆགས་པ་སྔོན་དུ་འགྲོ་བས་སྙོམས་པར་ཞུགས། མཆོག་ཏུ་དགའ་བའི་བདེ་བ་མྱོང་། འོད་ཟེར་དཀར་
པོའི་ངོ་བོར་ཞུ་བ་ཡེ་ཤེས་སེམས་དཔའི་ཚུལ་གྱིས་བདག་ཉིད་ཀྱི་རྣམ་པར་སྣང་མཛད་ཀྱི་སྒོ་ནས་ཞུགས་ཏེ་ཡེ་ཤེས་
ཀྱིས་ཐོབ་པས་ལུས་ཐམས་ཅད་བཀང་སྟེ་ཚིམ་ནས་སྐུའི་དབང་ཕྱུག་ཐོབ་པར་གྱུར། སངས་རྒྱས་ཀུན་གྱི་སྐུ་གང་
ཡིན། ། ཕུང་བོ་ལྔ་ཡིས་རབ་བཀང་བས། ། སངས་རྒྱས་སྐུ་ཡི་ངོ་བོ་ཡིས། ། བདག་ཀྱང་དེ་དང་འདྲ་བར་
ཤོག ། ཨོཾ་སརྦ་ཏ་ཐཱ་ག་ཏ་ཀཱ་ཁ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། གསུང་བྱིན་བརླབ་པ་ནི། རང་གི་ལྕེའི་དབུས་སུ་
ཨཱ༔ ལས་བྱུང་བའི་པདྨ་དམར་པོ་འདབ་བརྒྱད་པའི་ལྟེ་བར་ཨཱ༔ དམར་པོ་འོད་ཟེར་ཁ་དོག་ལྔ་འཕྲོ་བ་ལས་གོས་
དཀར་མོའི་ཚོགས་ནམ་མཁའ་གང་བ་སྤྲོས་པས་སྐད་ཅིག་གིས་གསུང་རྡོ་རྗེ་འོད་དཔག་མེད་ཀྱི་ལྷའི་ཚོགས་ནམ་
མཁའ་གང་བ་སྤྱན་དྲངས་པའི་དབུས་ན་བཞུགས་པའི་གཙོ་བོའི་འོད་དཔག་མེད་གོས་དཀར་མོ་དང་སྦྱོར་བའི་
མདུན་ན་རང་ཉིད་གནས་པར་གྱུར། ཆོས་ཀྱི་གསུང་ལམ་དཔལ་ལྡན་པ། ། རྡོ་རྗེ་མི་ཕྱེད་གསུམ་བསྒོམས་
པས། ། དེང་བདག་བྱིན་གྱིས་བརླབས་ནས་སུ། ། རྡོ་རྗེ་གསུང་གིས་མཛད་དུ་གསོལ། ། ཕྱོགས་བཅུར་
བཞུགས་པའི་སངས་རྒྱས་རྣམས། ། རྡོ་རྗེ་མི་ཕྱེད་གསུམ་བསྒོམས་པས། ། དེང་བདག་བྱིན་གྱིས་བརླབས་
ནས་སུ། ། རྡོ་རྗེ་གསུང་གིས་མཛད་དུ་གསོལ། ། ཞེས་འོད་དཔག་མེད་གཙོ་འཁོར་ལ་གསོལ་བ་བཏབ་པས་
སྤྲོས་པའི་གོས་དཀར་མོ་དང་སྤྱན་དྲངས་པའི་འོད་དཔག་མེད་ཀྱི་ལྷའི་ཚོགས་གཉིས་པོ་ཐམས་ཅན་ཕན་ཚུན་རྗེས་
སུ་ཆགས་པ་སྔོན་དུ་འགྲོ་བས་སྙོམས་པར་ཞུགས། མཆོག་ཏུ་དགའ་བའི་བདེ་བ་མྱོང་། འོད་ཟེར་དམར་པོའི་ངོ་
བོར་ཞུ་བ་ཡེ་ཤེས་སེམས་དཔའི་ཚུལ་གྱིས་བདག་ཉིད་ཀྱི་ལྕེ་ལ་ཞུགས་ཏེ་ཡེ་ཤེས་ཀྱིས་ཐོབ་པས་ལུས་ཐམས་ཅད་
བཀང་སྟེ་ཚམ་ནས་གསུང་གི་དབང་ཕྱུག་ཐོབ་པར་གྱུར། རྡོ་རྗེ་ཆོས་ཀྱི་གསུང་གང་ཡིན། ། ངེས་པའི་ཚིག་ནི་
ཕུན་སུམ་ཚོགས། ། བདག་གི་ཚིག་ཀྱང་དེ་འདྲ་ཞིང་། ། ཆོས་འཛིན་པ་དང་འདྲ་བར་ཤོག ། ཨོཾ་སརྦ་ཏ་ཐ་
325



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ག་ཏ་ཝཱ་ཀ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཐུགས་བྱིན་བརླབ་ནི། རང་གི་སྙིང་གའི་དབུས་སུ་ཧཱུཾ་ལས་བྱུང་བའི་ཉི་
མའི་དཀྱིལ་འཁོར་གྱི་ལྟེ་བར་ཧཱུྃ་སྔོན་པོ་འོད་ཟེར་ཁ་དོག་ལྔ་འཕྲོ་བ་ལས་མཱ་མ་ཀེའི་ཚོགས་ནམ་མཁའ་གང་བ་སྤྲོས་
པས་སྐད་ཅིག་གིས་ཐུགས་རྡོ་རྗེ་མི་བསྐྱོད་པའི་ལྷའི་ཚོགས་ནམ་མཁའ་གང་པ་སྤྱན་དྲངས་པའི་དབུས་ན་བཞུགས་
པའི་གཙོ་བོ་མི་བསྐྱོད་པ་མཱ་མོ་ཀཱི་དང་སྦྱོར་བའི་མདུན་ན་རང་ཉིད་གནས་པར་གྱུར། དཔལ་ལྡན་རྡོ་རྗེ་ཐུགས་
འཆང་བ། ། རྡོ་རྗེ་མི་ཕྱེད་གསུམ་བསྒོམས་པས། ། དེང་བདག་བྱིན་གྱིས་བརླབས་ནས་སུ། ། རྡོ་རྗེ་ཐུགས་
ཀྱིས་མཛད་དུ་གསོལ། ། ཕྱོགས་བཅུར་བཞུགས་པའི་སངས་རྒྱས་རྣམས། ། རྡོ་རྗེ་མི་ཕྱེད་གསུམ་བསྒོམས་
པས། ༈ དེང་བདག་བྱིན་གྱིས་བརླབས་ནས་སུ། ། རྡོ་རྗེ་ཐུགས་ཀྱིས་མཛད་དུ་གསོལ། ། ཞེས་མི་བསྐྱོད་པ་
གཙོ་འཁོར་ལ་གསོལ་བ་བཏབ་པས་སྤྲོས་པའི་མཱ་མ་ཀཱི་དང་སྤྱན་དྲངས་པའི་མི་བསྐྱོད་པའི་ལྷའི་ཚོགས་གཉིས་པོ་
ཐམས་ཅད་ཕན་ཚུན་རྗེས་སུ་ཆགས་པ་སྔོན་དུ་འགྲོ་བས་སྙོམས་པར་ཞུགས། མཆོག་ཏུ་དགའ་བའི་བདེ་བ་མྱོང་།
འོད་ཟེར་ནག་པོའི་ངོ་བོར་ཞུ་བ་ཡེ་ཤེས་སེམས་དཔའི་ཚུལ་གྱིས་བདག་ཉིད་ཀྱི་སྙིང་གར་ཞུགས་ཏེ་ཡེ་ཤེས་ཀྱིས་
ཐོབ་པས་ལུས་ཐམས་ཅད་བཀང་སྟེ་ཚིམ་ནས་ཐུགས་ཀྱི་དབང་ཕྱུག་ཐོབ་པར་གྱུར། ཀུན་ཏུ་བཟང་པོའི་ཐུགས་
གང་ཡིན། རྫོགས་པའི་དབང་པོ་བློ་ལྡན་པ། ། བདག་ཀྱང་དེ་དང་འདྲར་འགྱུར་ཞིང་། ། རྡོ་རྗེ་འཛིན་དང་
མཚུངས་འགྱུར་ཤོག ། ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷ་ཝ་ཨཱཏྨ་ཀོཉ་ཧཾ། སྒོ་གསུམ་མཐུན་མོང་པའི་བྱིན་
བརླབ་ནི་རང་ཉིད་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་རྡོ་རྗེ་གསུམ་དབྱེར་མི་ཕྱེད་པའི་རྡོ་རྗེ་
འཆང་ཆེན་པོར་གྱུར། ཨོཾ་སརྦ་ཏ་ཐཱ་ག་ཏ་པཱ་ལ་ཡཱཀ་ཙིཏྟ་བཛྲ་སཱ་ཝ་ཨཱཏྨ་ཀོཉ་ཧཾ། དེ་ནས་སེམས་དཔའ་གཞན་
གཉིས་དང་རིགས་བདག་གི་རྒྱས་གདབ་ནི། རང་ཉིད་དམ་ཚིག་སེམས་དཔའ་རྡོ་རྗེ་འཆང་སྔོན་པོར་གསལ་བའི་
ཐུགས་ཀར་སྣ་ཚོགས་པདྨ་དང་ཟླ་བའི་གདན་ལ་ཡེ་ཤེས་སེམས་དཔའ་སྐུ་མདོག་དམར་པོ་ཞལ་གཅིག་ཕྱག་གཉིས་
ཀྱིས་རྡོ་རྗེ་དང་དྲིལ་བུ་འཛིན་པས་རང་སྣང་གི་ཤེས་རབ་མ་ལ་འབྱུང་བ། ཁ་སྦྱོར་གྱི་སྦྱོར་བས་ལུས་རྒྱས་པར་བྱེད་
པ། དེའི་ཐུགས་ཀར་ཟླ་བའི་གདན་ལ་རྡོ་རྗེ་སྔོན་པོ་རྩེ་ལྔ་བའི་ལྟེ་བའི་ནང་དུ་ཏིང་ངེ་སེམས་དཔའ་ཧཱུཾ་ཡིག་སྔོན་
པོ་རྟག་ཏུ་འཆར་བ་མར་མེ་ཆེན་པོ་ལྟ་བུ་མི་ཤེས་པའི་མུན་པ་འཇོམས་པའི་དོན་དུ་སྣང་བའི་ཕུང་བོ་ཆེན་པོ་ལྟ་བུར་
གྱུར། དམ་ཚིག་སེམས་དཔའི་རལ་པའི་ཅོད་པན་ལ་རྡོ་རྗེ་འཆང་ཆེན་པོ་སྐུ་མདོག་དཀར་པོ་ཞལ་གཅིག་ཕྱག་
གཉིས་ཀྱིས་རྡོ་རྗེ་དང་དྲིལ་བུ་འཛིན་པ། རྡོ་རྗེ་དབྱིངས་ཀྱི་དབང་ཕྱུག་མ་དང་ལྷན་ཅིག་ཁ་སྦྱོར་གྱི་སྦྱོར་བས་བྱང་
ཆུབ་ཀྱི་སེམས་ཀྱི་བདུད་རྩི་འཛག་པའི་རྒྱུན་གྱིས་ལུས་ཐམས་ཅད་ཚིམ་པར་བྱེད་པར་གྱུར། དེ་ནས་རིག་མ་འདུ་
བྱ་བ་ནི། རང་གི་སྙིང་ག་ནས་རང་རིགས་ཀྱི་རིག་མ་བྱུང་། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ་ཉཧཾ། རིག་མ་
326



༄༅། ། འདུས་པའི་བདག་བསྐྱེད་བཞུགས་སོ། །
སྟོང་བ་ཉིད་དུ་གྱུར། སྟོང་བའི་ངང་ལས་ཁཾ་ལས་རྡོ་རྗེ་ཁཾ་གིས་མཚན་པ། དེ་ཡོངས་སུ་གྱུར་བ་ལས་རེག་བྱ་རྡོ་རྗེ་
མ་སྔོན་མོ་མི་བསྐྱོད་པའིx། རལ་གྲི་འཛིན་པ། དབུ་སྐྲ་རལ་བ་ཕྱེད་བཅིངས་སུ་བྱས་པ། ཤིན་ཏུ་སྒེག་ཅིངx;
དགའ་བས་རོལ་བ། དེའི་སྤྱི་གཙུག་ནས་སྐྲ་མཚམས་ཀྱི་བར་དུ་ཨོཾ་དཀར་པོ་ཡོངས་སུ་གྱུར་བ་ལས་རྣམ་སྣང་
དཀར་པོ་མི་བསྐྱོད་པའིx། རལ་གྲི་འཛིན་པ། སྐྲ་མཚམས་ནས་མགྲིན་པའི་བར་དུ་ཨཱ༔ དམར་པོ་ཡོངས་སུ་གྱུར་
བ་ལས་འོད་དཔག་མེད་དམར་པོ་མི་བསྐྱོད་པའིx? རལ་གྲི་འཛིན་པའི་མགྲིན་པ་ནས་ནུ་མ་གཉིས་ཀྱི་དབུས་ཀྱི་
སྙིང་གའི་བར་དུ་ཧཱུྃ་སྔོན་འཛིན་ཡོངས་སུ་གྱུར་བ་ལས་མི་བསྐྱོད་པ་སྔོན་པོ་མི་བསྐྱོད་པའིx། རལ་གྲི་མཛིན་པ།
སྙིང་ག་ནས་ལྟེ་བའི་བར་དུ་སཱ་སེར་པོ་ཡོངས་སུ་གྱུར་བ་ལས་རིན་འབྱུང་སེར་པོ་མི་བསྐྱོད་པའིx། རལ་གྲི་འཛིན་
པ། ལྟེ་བ་ནས་བརླའི་རྩ་བའི་བར་དུ་ཧཱ་ལྗང་གུ་ཡོངས་སུ་གྱུར་བ་ལས་དོན་གྲུབ་ལྗང་ཀུ་མི་བསྐྱོད་པའིx། ནོར་བུ་
འཛིན་པ། ལྟེ་བར་ལོ་ལས་སྤྱན་མ། སྙིང་གར་ཨོཾ་ལས་མཱ་མ་ཀི ། མགྲིན་པར་པཾ་ལས་དཀར་མོ། སྤྱི་གཙུག་ཏུ་
ཧཱུྃ་ལས་སྒྲོལ་མ། མིག་ཏུ་ཛལས་གཟུགས་རྡོ་རྗེ་མ་ལས་སྙིང་གིས་འཁྱུད་པ། རྣ་བར་ཧཱུྃ་ལས་སྒྲ་རྡོ་རྗེ་མ་ལ་ཕྱག་
རྡོར་གྱིས་འཁྱུད་པ། སྣར་པཾ་ལས་དྲི་རྡོ་རྗེ་མ་ལ་ནམ་སྙིང་གིས་འཁྱུད་པ། ལྕེར་ཧོལས་རོ་རྡོ་རྗེ་མ་ལ་འཇིག་
རྟེན་དབང་ཕྱུག་གིས་འཁྱུད་པ། རྡོ་གར་ཁཾ་ལས་རེག་བྱ་རྡོ་རྗེ་མས་སྒྲིབ་སེལ་གྱིས་འཁྱུད་པ། ལག་པ་གཡས་ལ་
ཧཱུྃ་ལས་རོ་ལངས་མ། ལག་པ་གཡོན་པ་ཧཱུྃ་ལས་གཞན་གྱི་མི་ཐུབ་མ། ཁ་ལས་ཧཱུྃ་ལས་ཁྲོ་གཉེར་ཅན་མ། ལྟ་གར་
ཧཱུྃ་ལས་རལ་གཅིག་མ། དཔུང་བ་གཡས་པའི་རྩ་བར་ཧཱུྃ་ལས་དེ་བཞིན་གཤེགས་པའི་ཡུམ་རྡོ་རྗེ་མ། དཔུང་པ་
གཡོན་པའི་རྩ་བར་ཧཱུྃ་ལས་སྣ་ཚོགས་རིན་ཆེན་མ། པུས་མོ་གཡས་མ་ཧཱུྃ་ལས་སྣ་ཚོགས་པདྨ། བུས་མོ་གཡོན་ལ་
ཧཱུྃ་ལས་སྣ་ཚོགས་ལས་མ། སྤྱི་གཙུག་ཏུ་ཧཱུྃ་ལས་ནམ་མཁའི་རྡོ་རྗེ་མ། རྐང་མཐིལ་གཉིས་སུ་ཧཱུཾ་ལས་ས་འཛིན་ལྷ་
མོ་རྣམས་སུ་གྱུར། རང་གི་གསང་གནས་མི་དམིགས་པའི་ངང་ལས་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་བ་རཱ་
དབུས་མའི་ནོར་བུ་ལ་ཨོཾ་ཡིག་གིས་མཚན་ཞིང་བུ་ག་ཡི་གེ་ཕཊ་སེར་པོས་བཀག་པ། ཡུམ་གྱི་གསང་གནས་མི་
དམིགས་པའི་ངང་ལས་ཨཱ༔ལས་བྱུང་བའི་པདྨ་དམར་པོ་འདབ་མ་བརྒྱད་པ་བུ་ག་ཡི་གེ་ཕཊ་སེར་པོས་བཀག་པ།
རྡོ་རྗེ་དང་པདྨའི་ནང་འོད་ཟེར་རྣམ་པ་ལྔས་གང་བར་གྱུར། རང་ཉིད་རིན་འབྱུང་དུ་གྱུར། ཨོཾ་སརྦ་ཏ་ཐཱ་ག་ཏ་
ཨ་ནུ་ར་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། རང་ཉིད་རྡོ་རྗེ་འཆང་དུ་གྱུར། ཧཱུྃ་སྙོམས་པར་འཇུག་པའི་ལས་ལ་
གནས་པར་བྱས་པས་མཆོག་ཏུ་དགའ་བའི་བདེ་བ་ཐོབ། རང་ཉིད་དོན་གྲུབ་ཏུ་གྱུར། ཕཊ། ཨོཾ་སརྦ་ཏ་ཐཱ་ག་
ཏ་པཱུ་ཛ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། དེ་ནས་དཀྱིལ་འཁོར་རྒྱལ་མཆོག་གི་རྟེན་བརྟེན་པ་བསྐྱེད་དེ་མཛད་པ་མཛད་
ནས་དཀྱིལ་འཁོར་ལ་དགོད་པ་ནི། ལུས་དཀྱིལ་གྱི་ལྷ་ཐམས་ཅད་ཚིམ་ནས་ཞུ་བའི་ཐིག་ལེ་ཕུམ་གྱི་པདྨར་ཕབ་པ་
327



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དེ་ཉིད་དེ་བཞིན་གཤེགས་པ་རིགས་ལྔ་ལ་སོགས་པ་ལྷ་ཐམས་ཅད་ཀྱི་འབྱུང་གནས་སུ་གྱུར། ཐིག་ལེ་ཆ་གཅིག་ཧཱུཾ་
དང་། དེ་ཡོངས་སུ་གྱུར་བ་ལས་གཞལ་ཡས་ཁང་གྲུ་བཞི་སྒོ་བཞི་བ་ལ་སོགས་པའི་མཚན་ཉིད་ཐམས་ཅད་ཡོངས་
སུ་རྫོགས་པ་གདན་དང་བཅས་པར་གྱུར། ཐིག་ལེ་ཆ་གཅིག་གདན་དེ་རྣམས་ཀྱི་སྟེང་དུ་ཆ་སུམ་ཅུ་རྩ་གཉིས་སུ་
གྱུར། དེ་རྣམས་ཡོངས་སུ་གྱུར་བ་ལས། ཨོཾ་ཨཱཿ ཧཱུྃ་ཧཱུྃ། ཨོཾ་ཨཱཁཾ་ཧཱུྃ། ཨོཾ་ཨཱ ཨོཾ་ཧཱུཾ། ཨོཾ་ཨཱ སྭཱ་ཧཱུྃ།
ཨཱ ཨ ཧཱུྃ། ཨོྃ་ཨཱཿ ཧཱ་ཧཱུྃ། ཨོཾ་ཨཱ ལཾ་ཧཱུྃ། ཨོྃ་ཨཱཿ མཱི་ཧཱུྃ། ཨོཾ་ཨཱ་པཾ་ཧཱུཾ། ཨོཾ་ཨཱཿ ཧཱུྃ་ཧཱུྃ། ཨོཾ་ཨཱཛ ཧཱུཾ། ཨོཾ་
ཨཱ ཧཱུཾ་ཧཱུཾ། ཨོཾ་ཨཱ༔ པཾ་ཧཱུཾ། ཨོཾ་ཨཱ་ཧོ༔ ཧཱུྃ། ཨོཾ་ཨཱུ མེ་ཧཱུྃ། ཨོཾ་ཨཱ བྷཾ་ཧཱུཾ། ཨོཾ་ཨཱ ཨོ་ཧཱུྃ། ཨོཾ་ཨཱ ཨོཾ་ཧཱུཾ། ཨོཾ་
ཨཱ༔ ཨོཾ་ཧཱུཾ། ཨོཾ་ཨཱཿ ཧཱུྃ་ཧཱུྃ། ཨོཾ་ཨཱ ཨོཾ་ཧཱུཾ། ཨོཾ་ཨཱཿ སཾ་ཧཱུྃ། ཨོཾ་ཨཱཿ ཧཱུྃ་ཧཱུྃ་བཅུ་རྣམས་སུ་གྱུར། དེ་རྣམས་ཡོངས་སུ་
གྱུར་བ་ལས། རྡོ་རྗེ་དང་རྡོ་རྗེ། འཁོར་ལོ། རིན་པོ་ཆེ། པདྨ་། སྣ་ཚོགས་རྡོ་རྗེ། འཁོར་ལོ། རྡོ་རྗེ།
ཨུཏྤལ། སྣ་ཚོགས་རྡོ་རྗེ་མེ་ལོང་དམར་པ། བི་ཝང་སྔོན་པོ། དྲིའི་དུང་ཆོས། རོའི་སྣོད། ཀླུ་ཤིང་གི་མེ་ཏོག་
སྡོང་བུ་དང་བཅས་པ་འཁོར་ལོས་མཚན་པ། འཁོར་ལོ། རིན་པོ་ཆེ་གཉིས། པདྨ་གཉིས། རལ་གྲི་གཉིས་
དབྱུག་པ། རྡོ་རྗེ། པདྨ། སྣ་ཚོགས་རྡོ་རྗེ། རལ་གྲི། རྡོ་རྗེ། རྡོ་རྗེས་མཚན་པའི་དབྱུག་པ་སྔོན་པོ། རྡོ་རྗེས་
མཚན་པའི་དབྱུག་པ་ནག་པོ། རྡོ་རྗེ་དང་རྡོ་རྗེ། དེ་རྣམས་ཡོངས་སུ་གྱུར་པ་ལས་རིམ་གྱིས་ལྷ་སུམ་ཅུ་རྩ་གཉིས་
སུ་གྱུར་བ་ནི། གདན་དབུས་མའི་སྟེང་དུ་རང་ཉིད་མི་བསྐྱོད་པ་ཞི་བ་མཐིང་ནག་མི་བསྐྱོད་པའི་དབུ་རྒྱན་ཅན།
སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་བདྨ། གཡོན་དྲིལ་བུ་རིན་ཆེན་རལ་གྲི་
འཛིན་པ། དབུ་སྐྲ་རལ་བའི་ཐོར་ཚུགས་ཅན། མཚན་བཟང་བོ་སུམ་ཅུ་རྩ་གཉིས་དང་དཔེ་བྱང་བཟང་པོ་
བརྒྱད་ཅུས་བརྒྱན་པ། རང་ཉིད་རེག་བྱ་རྡོ་རྗེ་ལ་སྔོན་བོ་མི་བསྐྱོད་པའིx། གཡོན་དྲིལ་བུ་རིན་ཆེན་རལ་གྲི་
འཛིན་པ། དབུ་སྐྲ་རལ་པ་ཕྱེད་བཅིངས་སུ་བྱས་པx། འདོད་ཡོནx། ཡབ་ཡུམ་གཉིས་ཀའི་ཕྱག་དང་པོ་གཉིས་
ཀྱིས་ཕན་ཚུན་དུ་འཁྱུད་པ། གཉིས་ཀའང་རིན་པོ་ཆེའི་དབུ་རྒྱན་གསོལ་བ། ཤམ་ཐབས་འཕྱང་བ། འོད་ཀྱི་
དཀྱིལ་འཁོར་གྱིས་བསྐོར་བའི་དབུས་ན་ཡབ་སེམས་དཔའི་སྐྱིལ་མོ་ཀྲུང་གིས་བཞུགས་པར་གྱུར། ཤར་དུ་རང་
ཉིད་རྣམ་སྣང་དཀར་པོ་མི་བསྐྱོད་པའིx། ལྷོར་རང་ཉིད་རིན་འབྱུང་། ནུབ་ཏུ་རང་ཉིད་འོད་དཔག་མེདx།
བྱང་དུ་རང་ཉིད་དོན་གྲུབ། ཤར་ལྷོར་རང་ཉིད་སྤྱན་མx། ལྷོ་ནུབ་ཏུ་རང་ཉིད་མཱ་མ་ཀཱིx། ནུབ་བྱང་དུ་རང་
ཉིད་གོས་དཀར་མོས། བྱང་ཤར་དུ་རང་ཉིད་སྒྲོལ་མxi རིམ་པ་གཉིས་པའི་ཤར་ལྷོར་རང་ཉིད་གཟུགས་རྡོ་རྗེ་
མx། ལྷོ་ནུབ་ཏུ་རང་ཉིད་སྒྲ་རྡོ་རྗེ་མx། ནུབ་བྱང་དུ་རང་ཉིད་དྲི་རྡོ་རྗེ་མx། བྱང་ཤར་དུ་རང་ཉིད་རོ་རྡོ་རྗེ་མ
x། ལྷ་མོ་བརྒྱད་པོ་ཐམས་ཅད་ཀྱང་དབུ་སྐྲ་རལ་པ་ཕྱེད་བཅིངས་སུ་བྱས་པ། རིན་པོ་ཆེའི་དབུ་རྒྱན་གསོལ་བ་
328



༄༅། ། འདུས་པ་འི་བདག་བསྐྱེད་བཞུགས་སོ། །
X། ཤམ་ཐབས་ཅན། ཤིན་ཏུ་སྒེག་ཅིང་བཞིན་འཛུམ་བག་དང་ལྡན་པx། འོད་ཀྱི་དཀྱིལ་འཁོར་རབ་ཏུ་
འབར་བའི་དབུས་ན་རང་རང་གི་གདན་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པར་གྱུར། རང་ཉིད་ཤར་སྒོའི་
གཡས་སུ་བྱམས་པ་དང་། གཡོན་དུ་ས་སྙིང་དཀར་པོx། རང་ཉིད་ལྷོ་སྒོའི་གཡས་སུ་ཕྱག་རྡོར་དང་། གཡོན་དུ་
ནམ་སྙིང་། རང་ཉིད་ནུབ་སྒོའི་གཡས་སུ་འཇིག་རྟེན་དབང་ཕྱུག་དང་། གཡོན་དུ་འཇམ་དཔལx། རང་ཉིད་
བྱང་སྒོའི་གཡས་སུ་སྒྲིབ་སེལ་དང་། གཡོན་དུ་ཀུན་བཟང་x། རྣམ་སྣང་ནས་ཀུན་བཟང་གི་བར་གྱི་ལྷ་ལྷག་མོ་
ཐམས་ཅད་ཀྱང་རིན་པོ་ཆེའི་དབུ་རྒྱན་གསོལ་བx། ཤམ་ཐབས་ཅན། མཚན་བཟང་པོ་སུམ་ཅུ་རྩ་གཉིས་དང་།
དཔེ་བྱད་བཟང་པོ་བརྒྱད་ཅུས་བརྒྱན་པ། ཞི་བ། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན་རང་རང་
གི་གདོན་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པར་གྱུར། ཤར་སྒོར་རང་ཉིད་གཤིན་རྗེ་གཤེད་ནག་པོ་རྣམ་སྣང་
གི་དབུ་རྒྱན་ཅན། ཞེས་པ་ནས། འོག་ཏུ་རང་ཉིད་གནོད་མཛེས་རྒྱལ་བོ་སྔོན་པོ། ། གདུག་པ་ཅན་ཐམས་
ཅད་ཚར་གཅོད་པའི་ཚུལ་གྱིས་བཞུགས་པར་གྱུར། མི་བསྐྱོད་པ་རང་གི་ཐུགས་ཀར་དྲངས། བཛྲ་དྷིག་ཐུགས་
ཀ་ནས་ཕྱིར་ཕྱུང་། ཕྱོགས་བཅུར་འཕྲོས། ཆོས་འཁོར་བསྐོར་བ་ལ་སོགས་པས་སངས་རྒྱས་ཀྱི་མཛད་པ་མཛད།
ཁྱད་པར་དུ་ཡང་སེམས་ཅན་ཞེ་སྡང་ཅན་རྣམས་ཀྱི་ཞེ་སྡང་སྦྱངས། མི་བསྐྱོད་པའི་གོ་འཕང་ལ་བཀོད། སྤྲུལ་བ་
རྣམས་གཅིག་ཏུ་འདུས། མི་བསྐྱོད་པ་ཡེ་ཤེས་པ་དང་དབྱེར་མེད་དུ་འདྲེས། རང་གི་རིགས་བདག་ཡབ་ཡུམ་གྱི་
བྱང་ཆུབ་ཀྱི་སེམས་གྱིས་དབང་བསྐུར། སླར་བྱོན་ནས་རང་གི་མདུན་ན་འདུག་པ་རང་གི་སྙིང་གར་ཞུགས་ནས་
འདྲེས་པས་རང་རྡོ་རྗེ་འཆང་ཞི་བ་དེ་ཡོངས་སུ་གྱུར་བ་ལས། སྔར་གྱི་ཟླ་བ་ཉི་གདན་ལ་ཐིམ་པའི་སྟེང་དུ་རང་
ཉིད་ཞེ་སྡང་རྡོ་རྗེ་སྐུ་མདོག་མཐིང་ནག་ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་རྩེ་དགུ་བ་
འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། འོད་དམར་པོ་འབར་ཞིང་འཁྲུགས་པའི་དབུས་ན་
རྡོ་རྗེ་སྐྱིལ་མོ་ཀྲུང་གིས་བཞུགས་པར་གྱུར། རེག་བྱ་རྡོ་རྗེས་རང་གི་ཐུགས་ཀར་དྲངས། སྤར་ཤ་བཛྲ་ཐུགསx།
ཕྱོགས་བཅུར་འཕྲོས། སེམས་ཅན་རེག་བྱ་ལ་ཞེན་པ་རྣམས་སྦྱངས། རྒྱལ་བ་རྣམས་རེག་བྱའི་བདེ་བས་མཆོག་
སྤྲུལ་བ་རྣམསx། རེག་བྱ་རྡོ་རྗེ་མ་ཡེ་ཤེས་པ་དང་x། རང་གི་རིགས་བདགxi སླར་བྱོན་ནས་སྔར་གྱི་རེག་བྱ་མ་
རྡོ་རྗེ་མ་ལ་ཐིམ་པར་གྱུར། རྣམ་པར་སྣང་མཛདx། ཛི་ན་ཛིཀx| ཕྱོགསx། ཆོས་འཁོརx། ཁྱད་པར་དུ་ཡང་
སེམས་ཅན་གཏི་མུག་ཅན་རྣམས་ཀྱིx། རྣམ་པར་སྣང་མཛད་ཀྱིx} སྤྲུལ་བ་རྣམ་པར་སྣང་མཛདx} རང་གི་
རིགས་བདགx། སླར་བྱོན་ནས་རིམ་པ་དང་པོའི་ཤར་དུ་འཁོད། རིན་ཆེན་འབྱུང་ལྡནx] རཏྟ་ཛྷཱཀx། ཆོས་
འཁོར། ཁྱད་པར་དུ་ཡང་སེམས་ཅན་ང་རྒྱལ་ཅན་རྣམས་ཀྱིx། རིན་ཆེན་འབྱུང་ལྡན་གྱིx། སླར་བྱོན་ནས་
329



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རིམ་པ་དང་པོའི་ལྷོར་འཁོད། འོད་དཔག་མེདx། ཨཱ་རོལོགx། ཆོས་འཁོར། ཁྱད་པར་དུ་ཡང་སེམས་ཅན་
འདོད་ཆགས་ཅན་རྣམས། རིམ་པ་དང་པོའི་ནུབ་ཏུ་འཁོད། དོན་ཡོད་གྲུབ་པx། པྲཛྙཱ་དྷིགx] ཆོས་འཁོར་
x། སེམས་ཅན་བརྫུན་དུ་སྨྲ་བ་དང་ཕྲག་དོག་ཅན་རྣམས་ཀྱིx} དོན་ཡོད་གྲུབ་པའིx། སླར་བྱོན་ནས་རིམ་པ་
དང་པོའི་བྱང་དུ་འཁོད། སྤྱན་མ་རང་གིx། མོ་ཧ་ར་ཏིx། ཕྱོགས་བཅུར་འཕྲོས་སེམས་ཅན་ནད་གདོན་གྱིས་
གདུངས་པ་རྣམས་ཞི་བར་མཛད། སྦྲུལ་མ་རྣམས། སྤྱན་མ་ཡེ་ཤེསx། རང་གིx། སླར་བྱོན་ནས་རིམ་པ་དང་
པོའི་ཤར་ལྷོར་འཁོད། མཱ་མ་ཀཱིx། དྭི་ཥ་ར་ཏིཀx། སེམས་ཅན་བགེགས་ཆེན་པོས་གཟིར་བ་རྣམས་བསྲུང་ཞིང་
རྒྱས་པར་མཛདx། རིམ་པ་དང་པོའི་ལྷོ་ནུབ་ཏུ་འཁོད། གོས་དཀར་མོx། རཱ་ག་ར་ཏིx། སེམས་ཅན་གདོན་
གྱིས་ཉེན་པ་རྣམས་ཞི་ཞིང་བསྲུང་བར་མཛདxi རིམ་པ་དང་པོའི་ནུབ་བྱང་དུ་འཁོད། སྒྲོལ་མ་རང་གིx། །
བཛྲ་ར་ཏིx། སེམས་ཅན་ཐམས་ཅད་དབང་དུ་བསྡུ་བའི་འཕྲིན་ལས་མཛད། རིམ་པ་དང་པོའི་བྱང་ཤར་དུ་
འཁོད། གཟུགས་རྡོ་རྗེ་མ། རཱུ་བ་བཛྲx། ཕྱོགསx། སེམས་ཅན་གཟུགས་ལ་ཞེན་པ་རྣམས་སྦྱངས། རྒྱལ་པ་
རྣམས་གཟུགས་ཀྱི་བདེ་བས་མཆོད། སྤྲུལ་བ། གཟུགས་རྡོ་རྗེ་མ་ཡེ་ཤེསx། རང་གིx། སླར་བྱོན་ནས་རིམ་པ་
གཉིས་པའི་ཤར་ལྷོར་འཁོད། སྒྲ་རྡོ་རྗེ་མx། ཤ་ལྟ་བཛx། སེམས་ཅན་སྒྲ་ལx། རྒྱལ་པ་རྣམས་སྒྲའིx། རིམ་
པ་གཉིས་པའི་ལྷོ་ནུབ་ཏུ་འཁོད། དྲི་རྡོ་རྗེ་མx། གནྡྷེ་བཛྲx། སེམས་ཅན་དྲི་ལ། རྒྱལ་བ་རྣམས་དྲིའིx།
རིམ་པ་གཉིས་པའི་ནུབ་བྱང་དུ་འཁོད། རོ་རྡོ་རྗེ་མx། བཛྲ་ར་ས་བཛྲx། སེམས་ཅན་རོ་ལx། རྒྱལ་བ་རྣམ་
རོའི། རིམ་པ་གཉིས་པའི་བྱང་ཤར་དུ་འཁོད། བྱམས་པ་རང་གིx། མེ་ཏཱིx། ཕྱོགསx། སེམས་ཅན་ཐམས་
ཅད་ཀྱི་རྩ་དང་རྒྱུས་པ་སྦྱངས། སྤྲུལ་བx། བྱམས་པ་ཡེ་ཤེསx། རང་གིx། སླར་བྱོན་ནས་ཤར་སྒོའི་གཡས་སུ་
འཁོད། སའི་སྙིང་པོx། གྱི་ཏི་གཏྟx། སེམས་ཅན་ཐམས་ཅད་མིག་གི་སྐྱེ་མཆེདx། ཤར་སྒོའི་གཡོན་དུ་འཁོད།
ཕྱག་ན་རྡོ་རྗེ། བཛྲ་པཱ་ཎིx། སེམས་ཅན་ཐམས་ཅད་ཀྱི་རྣ་བའི་སྐྱེ་མཆེད། ལྷོ་སྒོའི་གཡས་སུ་འཁོད། ནམ་
མཁའི་སྙིང་པོx། ། པཾ་གཏྟཾ x| སེམས་ ཅན་ཐམས་ཅད་ཀྱི་སྣའི་སྐྱེ་མཆེདx། ལྷོ་ སྒོའི་གཡོན་དུ་འཁོད།
འཇིག་རྟེན་དབང་ཕྱུགx། ལོ་ཀེ་ཤྭ་རx། སེམས་ཅན་ཐམས་ཅད་ཀྱི་ལྕེའི་སྐྱེ་མཆེདx། ནུབ་སྒོའི་གཡས་སུ་
འཁོད། འཇམ་དཔལx། མ་ྗax། སེམས་ཅན་ཐམས་ཅད་ཡིད་ཀྱི་སྐྱེ་མཆེདx། ནུབ་སྒོའི་གཡོན་དུ་འཁོད།
སྒྲིབ་པ་རྣམ་སིལx། སརྦ་ནི་ཝ་ར་ཎ་བི་སྐོ་བི་ནིx། སེམས་ཅན་ཐམས་ཅད་ཀྱི་ལུས་ཀྱི་སྐྱེ་མཆེད། བྱང་སྒོའི་
གཡས་སུ་འཁོད། ཀུན་ཏུ་བཟང་པོ། ས་མནྟ་བྷ་དྲx། སེམས་ཅན་ཐམས་ཅད་ཀྱི་ཚིགས་རྣམསx། བྱང་སྒོའི་
གཡོན་དུ་འཁོད། གཤིན་རྗེ་གཤེདx} ཡ་མཱནྟ་ཀྲྀ་ཏx ཕྱོགསx། དབང་པོ་ལ་སོགས་པའི་གདོང་བཅོམ།
330



༄༅། ། འདུས་པའི་བདག་བསྐྱེད་བཞུགས་སོ། །
སྤྲུལ་བx། གཤིན་རྗེ་གཤེད་ཡེ་ཤེསx། རང་གིx། སླར་བྱོན་ནས་ཤར་སྐོར་འཁོད། ཤེས་རབ་མཐར་བྱེདx།
བྲ་ཛྷཱནྟ་ཀྲྀ་ཏx། གཤིན་རྗེ་དང་མ་མོ་ལ་སོགས་པའི་གདོནx། ལྷོ་སྒོར་འཁོད། རྟ་མགྲིནx། པདྨ་ཀྲྀ་ཏ། ཀླུ་
5555TIẾT TỐ x 35K5x| SITZE55Fx RJET x 555555 Tab5
ལ་སོགས་པའི་གདོནx། བྱང་སྒོར་འཁོད། མི་གཡོ་བx། ཨ་ཙ་ལx། མེ་ལྷའི་གདནx། ཤར་ལྷོའི་འཁོད།
འདོད་པའི་རྒྱལ་བོx། ཊཀྐི་རཱ་ཛx། བདེན་བྲལ་གྱི་གདོནx། ལྷོ་ནུབ་ཏུ་འཁོད། དབྱུག་སྔོན་ཅན། ནཱི་ས་
དཎྜx། རླུང་ལྷའི་གདོནx] ནུབ་བྱང་དུ་འཁོད། སྟོབས་པ་ཆེx། མ་ཧཱ་བཱ་ལx། དབང་ལྡན་གྱི་གདོནx།
བྱང་ཤར་དུ་འཁོད། གཙུག་ཏོར་འཁོར་ལོས་བསྒྱུར་བx། ཨུཏྟཱི་ཥཙཀྲ་ཝ་ཏིx། ཚངས་པ་དང་ལྷའི་གདོནx། །
སྟེང་དུ་འཁོད། གནོད་མཛེས་རྒྱལ་བོx། སུམྦྷ་རཱ་ཛx། བརྟན་པ་དང་གཡོ་བའི་དུག་དང་ཀླུ་དང་ས་བདག་གི་
གདོན་བཅོམ། འོག་ཏུ་འཁོད། གཞལ་ཡས་ཁང་རང་གི་ཐུགས་ཀར་དྲངས། ཨོཾ་ཨཱ་ཧཱུཾ་ཐུགས་ག་ནས་ཕྱིར་ཕྱུང་།
ཕྱོགས་བཅུར་འཕྲོས། སྣོད་ཀྱི་ཉེས་སྐྱོན་ཐམས་ཅད་སྦྱངས། གཅིག་ཏུ་འདུས། ཡེ་ཤེས་ཀྱི་གཞལ་ཡས་ཁང་
དང་འདྲེས་པ་སླར་བྱོན་ནས་སྔར་གྱི་གཞལ་ཡས་ཁང་ལ་ཐིམ་པར་གྱུར།དེ་དག་གི་དཀྱིལ་འཁོར་རྒྱལ་མཆོག་གོ།
དེ་ནས་བཟླས་པ་ནི། བཟླས་བྱའི་སྔགས་ཀྱིས་བསྐོར་བའི་ལྷ་རྣམས་ཀྱི་ཐུགས་ཀའི་རང་རང་གི་ས་བོན་ལས་
དཀྱིལ་འཁོར་བའི་ལྷའི་ཚོགས་སྤྲོས་ཏེ་འགྲོ་བའི་དོན་བྱས་ནས་སྔགས་དང་ལྷན་ཅིག་ཏུ་འཇུག་པའི་རླུང་གིས་རང་
རང་གི་ས་བོན་ལ་འཇུག་པའི་སྤྲོ་བ་དང་བསྡུ་བའི་མཛད་པ་ཅན་དུ་གྱུར། ཨོཾ་ཨཱཿ ཧཱུྃ། ཨོྃ་ཨཱ༔ བཛྲ་དཱིཀ་ཧཱུཾ་ཧཱུཾ།
སྤྱན་བཛེ་ཁི་ཧཱུཾ། ཨོཾ་ཨཱཛ་ན་ཛི་ཀ་ཨོཾ་ཧཱུྃ། ཨོཾ་ཨཱུ རཏྣ་དྷཱིཀ་སྭཱ་ཧཱུཾ། ཨོཾ་ཨཱ ཨཱརོ་ལིཀ་ཨཱཧཱུཾ། ཨོཾ་
ཨཱ༔ པྲཛྙཱ་དྷིཀ་ཧཱ་ཧཱུྃ། ཨོཾ་ཨཱ མོ་ཧ་ར་ཏི་ལོ་ཧཱུཾ། ཨོཾ་ཨཱཿ དེ་ཥ་ར་ཏི་མོ་ཧཱུཾ། ཨོཾ་ཨཱུ རཱ་ག་ར་ཏི་བི་ཧཱུཾ། ཨོཾ་ཨཱ༔ བཛྲ་
ར་ཏི་ཏཱི་ཧཱུྃ། ཨོྃ་ཨཱ༔ རཱུ་བ་བཛྲ་ཛ ཧཱུཾ། ཨོཾ་ཨཱ ཤཔྟ་བཛྲ་ཧཱུཾ་ཧཱུཾ། ཨོཾ་ཨཱ གནྡྷེ་བཛྲ་པོ་ཧཱུཾ། ཨོཾ་ཨཱ༔ ར་ས་བཛྲ་ཧོ་ཧཱུཾ།
ཨོཾ་ཨཱ མེ་ཏྲི་མེ་ཧཱུྃ། ཨོཾ་ཨཱཀྵི་ཏི་གཏྣ་ཤྲཱི་ཧཱུྃ། ཨོཾ་ཨཱ༔ བཛྲ་པཱ་ཎེ་ཨོཾ་ཧཱུྃ། ཨོཾ་ཨཱཿ བ་གཏྣ་ཨོཾ་ཧཱུཾ། ཨོཾ་ཨཱ༔ ལོ་ཀེ་ཤྭ་ར་
ཨོཾ་ཧཱུྃ། ཨོྃ་ཨཱ༔ མཉྫ་བྷི་ཧཱུཾ་ཧཱུཾ། ཨོཾ་ཨཱ༔ སརྦ་ནི་ཝ་ར་ཎ་བི་སྐོ་པི་ནི་ཨོ་ཧཱུཾ། ཨོཾ་ཨཱཿ ས་མནྟ་བྷ་དྲ་སཾ་ཧཱུཾ། ཨོཾ་ཨཱ༔ ཡ་
མནྟ་ཀྲྀ་ཏ་ཧཱུྃ་ཧཱུྃ། ཨ་ཨོཾ་པྲ་ཛྙཱ་ན་པྲ་ཏ་ཧཱུྃ་ཧཱུྃ། ཨོཾ་ཨཱཿ པདྨནྟ་ཀྲྀ་ཏ་ཧཱུྃ་ཧཱུྃ། ཨོཾ་ཨཱཿ བིགྷནྟ་ཀྲྀཏ་ཧཱུྃ་ཧཱུྃ། ཨོཾ་ཨཱ ཨ་ཙ་
ལ་ཧཱུྃ་ཧཱུྃ། ཨོཾ་ཨཱ ཊཀྐི་རཱ་ཛ་ཧཱུྃ་ཧཱུྃ། ཨོཾ་ཨཱ ནཱི་ལ་དཎྜ་ཧཱུཾ་ཧཱུཾ། ཨོཾ་ཨཱ མ་ཧཱ་པཱ་ལ་ཧཱུྃ་ཧཱུྃ། ཨོཾ་ཨཱ ཨུཏྟཱི་ཥ་ཙ་ཀྲ་ཝརྟི་
ཧཱུྃ་ཧཱུྃ། ཨོཾ་ཨཱཿ སུམྦྷ་རཱ་ཛ་ཧཱུྃ་ཧཱུྃ། ཡིག་བརྒྱ་བཟླ། དེ་ནས་གཙོ་བོ་འོད་གསལ་དུ་འཇུག་པ་དང་བསྒྲུབ་ཏེ་དེ་ལས་
བཞེངས་པ་ནི། ཡབ་ཡུམ་སྙོམས་པར་ཞུགས་པའི་རྐྱེན་གྱིས་ཡུམ་ཡབ་ལ་ཐིམ། ཡབ་དམ་ཚིག་སེམས་དཔའ་ཡེ་
ཤེས་སེམས་དཔའ་ལ་ཐིམ། ཡེ་ཤེས་སེམས་དཔའི་ཏིང་ངེ་འཛིན་སེམས་དཔའ་ལ་ཐིམ། ཏིང་ངེ་འཛིན་སེམས་
331



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དཔའི་ཞབས་ཀྱུ་ཨུ་ནི་ཧ་ལ་ཐིམ། ཧ་ནི་ཧའི་མགོ་བོ་ལ། མགོ་བོ་ན་ནི་ཟླ་ཚེས་ལ། ཟླ་ཚེས་ནི་ཐིག་ལེ་ལ། ཐིག་
ལེ་ནི་ནཱ་ད་ལ། ནཱ་ད་ཡང་འོད་གསལ་དུ་ཐིམ་པར་གྱུར། དེ་ནས་ཚད་མེད་པ་བཞིའི་ངོ་བོར་གྱུར་པའི་ལྷ་མོ་
བཞིས་གཙོ་བོ་མ་མཐོང་བས་གདུང་བའི་ཡིད་ཀྱིས་བལྟ་བར་འདོད་དེ་སྙན་པའི་གླུ་དབྱངས་ཀྱིས་བསྐུལ་བ་ནི།
སེམས་ཅན་ཁམས་ན་གནས་ཀྱི་དབང་ཕྱུག་ཕྱག་ན་རྡོ་རྗེའི་ཐུགས། ། དགའ་བ་ཡིད་འོང་དོན་ཆེན་འདོད་པས་
བདག་ལ་བསྐྱབ་ཏུ་གསོལ། ། མགོན་པོ་གལ་ཏེ་དེ་རིང་བདག་ནི་གསོན་པར་མཆིས་བཞེད་ན། ། སེམས་ཅན་
ཡབ་ཆེན་གཉེན་མཆོག་བདག་ལ་དགྱེས་པར་མཛད་དུ་གསོལ།རྡོ་རྗེའི་སྐུ་ཁྱོད་བཀའ་ཡི་འཁོར་ལོ་སེམས་ཅན་ཀུན་
ལ་ཕན། ། སངས་རྒྱས་དོན་དུ་བྱང་ཆུབ་དོན་དམ་རྗེས་སུ་ཕན་སྟོན་པ། ། མགོན་པོ་གལ་ཏེ་དེ་རིང་x། །
འདོད་ཆགས་དམ་ཚིག་ཆགས་པས་བདག་ལ་དགྱེས་པར་མཛད་དུ་གསོལ། ། ཁྱོད་ནི་རྡོ་རྗེའི་གསུང་སྟེ་ཀུན་ལ་
ཕན་ཞིང་ཐུགས་བརྩེ་བ། ། འཇིག་རྟེན་དག་གི་དགོས་པའི་དོན་མཛད་པ་ལ་རྟག་ཏུ་བརྩོན། ། མགོན་པོ་གལ་
ཏེ་དེ་རིངx། ། རབ་དགའི་སྤྱོད་པ་ཀུན་ཏུ་བཟང་པོས་བདག་ལ་དགྱེས་པར་མཛོད། ། ཁྱོད་ནི་རྡོ་རྗེ་འདོད་
པདམ་ཚིག་མཆོག་གི་ཕན་དོན་ཆེ། ། ཡང་དག་རྫོགས་སངས་རྒྱས་ཀྱི་གདུང་མཆོག་མཉམ་པ་ཉིད་གཟིགས་
པ། ། མགོན་པོ་ གལ་ཏེ་དེ་ རིངx། ། ཡོན་ཏན་རིན་ཆེན་མང་བོའི་གཏེར་གྱུར་བདག་ལ་ དགྱེས་ པར་
མཛོད། ། ཅེས་བསྐུལ་བས་སྔོན་གྱི་སྨོན་ལམ་དང་ཐུགས་རྗེའི་ཤུགས་ཀྱིས་འོད་གསལ་ལས་སེམས་དཔའ་གསུམ་
གྱི་བདག་ཉིད་ཅན་གྱི་སྐུར་བཞེངས་ཏེ། དཀྱིལ་འཁོར་བ་ཐམས་ཅད་ཀྱིས་མངོན་སུམ་དུ་མཐོང་བར་གྱུར། དེ་
ནས་བསྟོད་པ་དེ། མི་བསྐྱོད་རྡོ་རྗེ་ཡེ་ཤེས་ཆེ། ། རྡོ་རྗེ་དབྱིངས་ནི་མཁས་པ་ཆེ། ། རྡོ་རྗེ་གསུམ་མཆོག་དཀྱིལ་
མཁོར་གསུམ། ། གསང་བའི་དབྱངས་ལ་ཕྱག་འཚལ་ལོ། ། རྣམ་པར་སྣང་མཛད་དག་པ་ཆེ། ། རྡོ་རྗེ་ཞི་བ་
དགའ་བ་ཆེ། ། རང་བཞིན་འོད་གསལ་མཆོག་གི་མཆོག ། སྟོན་པ་རྡོ་རྗེ་ཕྱག་འཚལ་ལོ། ། རིན་ཆེན་རྒྱལ་བོ་
རབ་ཏུ་ཟབ། ། རྡོ་རྗེ་མཁའ་འདྲ་དྲི་མ་མེད། ། རང་བཞིན་དག་པ་གོས་པ་མེད། ། རྡོ་རྗེ་སྐུ་ལ་ཕྱག་འཚལ་
ལོ། ། རྡོ་རྗེ་དཔག་མེད་རྒྱལ་བོ་ཆེ། ། མི་རྟོག་ནམ་མཁའ་རྡོ་རྗེ་འཛིན། ། འདོད་ཆགས་ཕ་རོལ་ཕྱིན་པ་
བརྙེས། ། རྡོ་རྗེ་གསུང་ལ་ཕྱག་འཚལ་ལོ། ། དོན་ཡོད་རྡོ་རྗེ་རྫོགས་སངས་རྒྱས། ། བསམ་པ་ཐམས་ཅད་
རྫོགས་མཛད་པ། ། དག་པ་ངོ་བོ་ཉིད་ལས་བྱུང་། ། རྡོ་རྗེ་སེམས་དཔའ་ཕྱག་འཚལ་ལོ། ། སྔར་བྱིན་གྱིས་
བརླབས་པའི་ཕྱི་ནང་གི་མཆོད་པ་འཕུལ་བ་ནི། ཨོཾ་སརྦ་ཏ་ཐཱ་ག་ཏ་ཨགྷཾ་པཱུ་ཛ་མི་གྷ་ས་མུ་དྲ་སྤ་ར་ཎ་ས་པ་ལ་ཤི་ཡེ་
ཧཱུྃ། དེ་བཞིན་དུ་སྦྱར་ཏེ། པཱ་ཏྱཾ། པུཥྛ། དྷུ་པེ། ཨཱལོ་ཀེ། གནྡྷེ། ནི་ཝི་དྱེ། ཤཔྟ། རཱུ་པ། ཤ་སྟེ།
གནྡྷེ། ར་ས། སྤངྒཱ་པཱུ་ཛ་མེ་གྷ་ས་མུ་དྲ་སྦ་ར་ཎ་ས་མ་ཡ་ཤྲཱི་ཡེ་ཨཱཿཧཱུཾ། བདག་ཉིད་ཀྱི་ལག་པ་གཡོན་པའི་མཐེ་
332



༄༅། །འདུས་པའི་བདག་བསྐྱེད་བཞུགས་སོ། །
བོར་ཧཱུྃ་ལས་ས་གཞི། མིང་མེད་སུ་ལས་རི་རབ་ཏུ་གྱུར་བས་ས་ལ་གནས་པའི་རྒྱ་མཚོ་ཆེན་པོའི་དབུས་ནས་བདུད་
རྩིའི་སྙིང་པོ་བླངས་ཏེ། མགྲོན་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་
རྣམས་སུ་གྱུར། མཆོད་དོ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་
ཡོན་ཏན་འཕྲིན་ལས་ཐམས་ཅད་གཅིག་ཏུ་བསྡུས་པའི་ངོ་བོ། ཆོས་ཀྱི་ཕུང་བོ་སྟོང་ཕྲག་བརྒྱད་ཅུ་རྩ་བཞིའི་
འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག ། དྲིན་ཅན་རྩ་བའི་བླ་མ་རིན་པོ་ཆེའི་
ཞལ་དུ་ཨོཾ་ཨཱཿ ཧཱུཾ། རྒྱལ་བ་རྡོ་རྗེ་འཆང་གི་ཞལ་དུx| རྒྱལ་སྲས་བློ་གྲོས་རིན་ཆེན་གྱིx། དཔལ་མགོན་
འཕགས་པ་ཀླུ་སྒྲུབ་ཀྱིx། རྒྱལ་སྲས་མ་ཏ་ཀི་བའིx། གྲུབ་ཆེན་ཏཻ་ལོ་པའི། པཎ་ཆེན་ནཱ་རོ་ཏ་པའི། སྒྲ་སྒྱུར་
མར་བ་ལོ་ཙཱའི། མཚུར་སྟོན་དབང་གི་རྡོ་རྗེའི། འཁོན་སྟོན་གད་པ་གིརྟིའི། བྱ་སྒང་བ་བསོད་ནམས་རིན་ཆེན་
ཀྱི། ཐུར་ལྷ་བ་ཚུལ་ཁྲིམས་སྐྱབས་ཀྱི། ཐང་སྤེ་བ་འཕགས་པ་སྐྱབས་ཀྱི། གསེར་སྡངས་པ་གཞོན་ནུ་འོད་ཀྱི།
ཀུན་མཁྱེན་ཆོས་སྐུ་འོད་ཟེར་གྱི། ཀུན་མཁྱེན་འཕགས་པ་འོད་ཀྱི། ཆོས་རྗེ་བུ་སྟོན་རིན་ཆེན་གྲུབ་ཀྱི། ཁྱུང་པོ་
ལྷས་པ་གཞོན་ནུ་བསོད་ནམས་ཀྱི། ཆོས་ཀྱི་རྒྱལ་བོ་ཙོང་ཁ་བ་ཆེན་པོའི། སླར་ཡང་རྒྱལ་བ་རྡོ་རྗེ་འཆང་གི །
རྒྱལ་སྲས་ཕྱག་ན་རྡོ་རྗེའི། རྒྱལ་བོ་ཨིནྡྲ་བྷཱུ་ཏིའི། ཀླུ་ལས་སྐྱེས་པའི་རྣལ་འབྱོར་མའི། མངའ་བདག་བི་སུ་ཀ་
ལྤའི། དཔལ་ལྡན་སཱ་ར་ཏ་བའི། དཔལ་མགོན་འཕགས་པ་ཀླུ་སྒྲུབ་ཀྱི། དཔལ་ལྡན་ཟླ་བ་གྲགས་པའི། སློབ་
པའི་རྡོ་རྗེའི། གྲུབ་ཆེན་ནག་པོ་སྤྱོད་པའི། བླ་མ་སྤྲིན་གྱི་ཤུགས་ཅན་གྱི། རྗེ་རིན་པོ་ཆེ་མགོས་ཀྱི། མང་ར་བ་
སེང་གེ་རྒྱལ་མཚན་གྱི། རྡོག་ཡེ་ཤེས་སེང་གེའི། རྡོག་ཨཱརྱ་དེ་ལའི། གླན་ཚ་ཉི་མ་ལྕམ་གྱི། ལྷག་པ་རིན་ཆེན་
གྲགས་ཀྱི། ཐུང་ལྷ་བ་ཚུལ་ཁྲིམས་ཀྱི་སྐྱབས་ཀྱི། ཐང་སྤེ་བ་འཕགས་པ་སྐྱབས་ཀྱི། གསེར་ལྡིངས་པ་གཞོན་ནུ་
འོད་གྱི། ཀུན་མཁྱེན་ཆོས་སྐུ་འོད་ཟེར་གྱི། ཀུན་མཁྱེན་འཕགས་པ་འོད་ཀྱི། ཆོས་རྗེ་བུ་སྟོན་རིན་ཆེན་གྲུབ་ཀྱི།
བླ་མ་དམ་པ་བསོད་ནམས་རྒྱལ་མཚན་གྱི། སྒྲ་སྒྱུར་ནམ་མཁའ་བཟང་པོའི། མཉམ་མེད་རྗེ་བཙུན་རེད་མདའ་
བ་ཆེན་པོའི། ཆོས་ཀྱི་རྒྱལ་བོ་ཙོང་ཁ་བ་ཆེན་པོའི། མཁས་གྲུབ་ཐམས་ཅད་མཁྱེན་པ། རྗེ་བཙུན་ཤེས་རབ་
སེངྒེའི། རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི། རྡོ་རྗེ་འཆང་བློ་བཟང་སྦྱིན་པའི། རྡོ་རྗེ་འཆང་བློ་
གྲོས་རྒྱ་མཚོའི་ཞལ་དུ་ཨོཾ་ཨཱཿ ཧཱུྃ། གཞན་ཡང་དབང་བསྐུར། རྒྱུད་བཤད། མན་ངག་གནང་བའི་བླ་མ་དམ་པ་
བརྒྱུད་པ་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། བཛྲ་དྷིཀ་ཨོཾ་ཨཱཿ ཧཱུྃ། སྒོ་རྣ་བཛྲ་ཨོཾ་ཨཱཿ ཧཱུཾ། ཛི་ན་ཛིག་ཨོཾ་
ཨཱ༔ ཧཱུྃ། ཞེས་པ་ནས། སུམྦྷ་རཱ་ཛ་ཨོཾ་ཨཱཿ ཧཱུྃ། གཞན་ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་
འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱ༔ ཧཱུྃ། ཨོཾ་ཨཱ་ཧཱུྃ། སྔོན་སངས་རྒྱས་མཐོང་བ། དམ་པའི་ཆོས་ཐོས་པ།
333



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཕགས་པའི་དགེ་འདུན་ལ་བརྟེན་པ། བསྟན་པ་དང་འཁོར་རྣམ་བཞི་སྐྱོང་བར་ཞལ་གྱིས་བཞེས་པ། བླ་མ་
གོང་མ་རྣམས་ཀྱིས་བསྟེན་ཅིང་བསྒྲུབས་པའི་བསྲུང་མ་དམ་ཚིག་ཅན་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། ཡུལ་སུམ་ཅུ་
རྩ་གཉིས། གནས་ཉི་ཤུ་རྩ་བཞི། དུར་ཁྲོད་ཆེན་པོ་བརྒྱད་ན་གནས་པའི་དཔའ་བོ་དང་རྣལ་འབྱོར་མ་དང་།
ཕྱོགས་སྐྱོང་དང་། ཞིང་སྐྱོང་དང་། ཀླུ་ལ་སོགས་པ་རྣམས་གྱི་ཞལ་དུ་ཨོཾ་ཨཱཿ ཧཱུྃ། གཞི་བདག་ག་འུག་མར་
གནས་པ་དང་སེམས་ཅན་ཐམས་ཅད་ལྷར་གྱུར་བ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། ཨོཾ་ཨ་མྲྀ་ཏ་སྭཱ་ད་ན་བཛྲ་སྭ་བྷཱ་ཝ་
ཨཱཏྨ་ཀོཉ་ཧཾ། མགྲོན་ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་གྱུར། གསལ་མཆོད་ནི། རང་གི་
གསང་གནས་མི་དམིགས་པའི་ངང་ལས་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་བར་དབུས་མའི་ནོར་བུ་ལ་ཨོ་ཡིག་
གིས་མཚན་ཞིང་བུ་ག་ཡི་གེ་ཕཊ་སེར་པོས་བཀག་པ། ཡུམ་གྱི་གསང་གནས་མི་དམིགས་པའི་ངང་ལས་ཨཱལས་
བྱུང་བའི་པདྨ་དམར་པོ་འདབ་མ་བརྒྱད་པ། བུ་ག་ཡི་གེ་ཕཊ་སེར་པོས་བཀག་པ། རྡོ་རྗེ་དང་པདྨའི་ནང་འོད་
ཟེར་རྣམ་པ་ལྔས་གང་བར་གྱུར། རང་ཉིད་རིན་འབྱུང་དུ་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་
ཨཱཏྨ་ཀོཉ་ཧཾ། རང་ཉིད་མི་བསྐྱོད་པར་གྱུར། ཧཱུྃ་སྙོམས་པར་འཇུག་པའི་ལས་ལ་གནས་པར་བྱས་པས་མཆོག་ཏུ་
དགའ་བའི་བདེ་བ་ཐོབ། རང་ཉིད་དོན་གྲུབ་ཏུ་གྱུར། ཕཊ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱཏྨ་ཀོཊ་ཧཾ།
དཀྱིལ་འཁོར་བའི་ལྷ་ཐམས་ཅད་ཀྱིས་ཀྱང་ལྷན་ཅིག་སྐྱེས་པའི་དགའ་བ་ཉམས་སུ་མྱོང་སྟེ་བདེ་བ་ཆེན་པོ་དང་དེ་
ཁོ་ན་ཉིད་དབྱེར་མི་ཕྱེད་པའི་ཏིང་ངེ་འཛིན་ལ་སྙོམས་པར་ཞུགས་པས་གསང་བ་དང་དེ་ཁོ་ན་ཉིད་ཀྱི་མཆོག་པས་
དགྱེས་པར་གྱུར༔ བསྒོམ་པའི་རྟེན་བརྟེན་པ་རྣམས་སླར་ལུས་ལ་བསྡུ་བ་ནི། རང་གི་ཐུགས་ཀའི་ཧཱུཾ་སྔོན་པོའི་
འོད་ཟེར་ལྕགས་ཀྱུའི་རྣམ་པ་ཅན་གྱིས་རྣམ་སྣང་ནས་གནོད་མཛེས་ཀྱི་བར་གྱི་སྤྱན་དྲངས་ཏེ་རང་གི་སྤྱི་བོ་ལ་
སོགས་པའི་གནས་རྣམས་སུ་འཁོད་པ་ནི། སྤྱི་བོར་རྣམ་པར་སྣང་མཛད། མགྲིན་པར་འོད་དཔག་མེད། ལྟེ་
བར་རིན་ཆེན་འབྱུང་ལྡན། པདྨའི་རྩ་བར་དོན་ཡོད་གྲུབ་པ། ལྟེ་བར་སྤྱན་མ། སྙིང་གར་མཱ་མ་ཀཱི། མགྲིན་
པར་གོས་དཀར་མོ། སྤྱི་གཙུག་ཏུ་སྒྲོལ་མ། མིག་ཏུ་སའི་སྙིང་པོ། རྣ་བར་ཕྱག་ན་རྡོ་རྗེ། སྣར་ནམ་མཁའི་སྙིང་
པོ། ལྕིར་འཇིག་རྟེན་དབང་ཕྱུག། སྙིང་གར་འཇམ་དཔལ། གསང་གནས་སུ་སྒྲིབ་པ་རྣམ་སེལ། ཚིགས་
རྣམས་ལ་ཀུན་ཏུ་བཟང་པོ། སྤྱི་གཙུག་ཏུ་བྱམས་པ། མིག་གི་སྒོར་གཟུགས་རྡོ་རྗེ་མ། རྣ་བའི་སྒོར་སྒྲ་རྡོ་རྗེ་མ།
སྣའི་སྐོར་དྲི་རྡོ་རྗེ་མ། ཁའི་སྒོར་རོ་རྡོ་རྗེ་མ། ཡག་པ་གཡས་ལ་གཤིན་རྗེ་གཤེད། ལག་པ་གཡོན་ལ་གཞན་གྱིས་
མི་ཐུབ་པ། ཁ་ལ་རྟ་མགྲིན། རྡོ་རྗེ་ལ་བདུད་རྩི་འཁྱིལ་བ། དཔུང་བ་གཡས་པའི་རྩ་བར་མི་གཡོ་བ། དཔུང་བ་
གཡོན་པའི་རྩ་བར་འདོད་པའི་རྒྱལ་བོ། པུས་མོ་གཡས་ལ་དབྱུག་སྔོན་ཅན། པུས་མོ་གཡོན་ལ་སྟོབས་པོ་ཆེ།
334



༄༅། །འདུས་པའི་བདག་བསྐྱེད་བཞུགས་སོ། །
སྤྱི་གཙུག་ཏུ་པ།ཙུག་ཏོར་འཁོར་ལོས་བསྒྱུར་བ། རྐང་མཐིལ་གཉིས་སུ་གནོད་མཛེས་རྒྱལ་བ། གཞལ་ཡས་ཁང་
གི་ཆ་སོ་སོ་ཡང་རང་གི་ལུས་ཀྱི་ཆ་སོ་སོ་ལ་ཐིམ་པར་གྱུར། མཐའི་མཛད་པ་ནི། ཡང་ཡབ་ཡུམ་སྙོམས་པར་
ཞུགས་སྦྱོར་མཚམས་ནས་བྱང་ཆུབ་ཀྱི་སེམས་ཀྱི་འོད་ཟེར་འཕྲོས་པས་སེམས་ཅན་ཐམས་ཅད་ལ་དབང་བསྐུར།
སྒྲིབ་པ་སྦྱངས། ཧཱུྃ་ཡིག་ཏུ་གྱུར། དེ་ནམ་མཁའི་ཁམས་གང་བ་ཡོངས་སུ་གྱུར་བ་ལས་རྡོ་རྗེ་འཆང་དུ་གྱུར་བ་
རྣམས་རང་གི་འོད་ཟེར་གྱིས་དྲངས་ནས་རང་ཉིད་ལ་ཐིམ་པར་གྱུར། ཨོ་ཡོ་ག་ཤུདྡྷ༔ སརྦ་དྷརྨ ཡོ་ག་ཤུདྡྷོཉ་ཧཾ།
བཟླས་པ་ནས་འདིའི་བར་ལས་རྒྱལ་མཆོག་གོ ། ཐུན་མཐར་གཏོར་མ་འབུལ་ལ་ནི། གཏོར་མ་ནང་མཆོད་ལྟར་
བྱིན་གྱིས་བརླབས་ལ། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུ་ལྟ་བུས་ཁྲོ་བོ་བཅུ་དང་བཅས་པའི་
བསྲུང་བའི་འཁོར་ལོ་རྩིབས་བཅུ་བའི་ལྟེ་བའི་ནང་དུ་འདུས་པའི་དཀྱིལ་འཁོར་རྟེན་དང་བརྟེན་པར་བཅས་པ་
སྤྱན་དྲངས་ཤིང་བསྲུང་འཁོར་གྱི་ཕྱི་རོལ་ཏུ་ཕྱོགས་སྐྱོང་བཅོ་ལྔ་འཁོར་དང་བཅས་པ་དང་། ཀླུ་རྣམས་དང་
སེམས་ཅན་ཐམས་ ཅད་བཀུག་པའི་གཞལ་ཡས་ཁང་གི་དབུས་སུ་མི་བསྐྱོད་པ་ཡབ་ཡུམ། ཤར་དུ་རྣམ་སྣང་།
ཅེས་པ་ནས། འོག་ཏུ་གནོད་མཛེས་རྒྱལ་པོ། ཕྱིའི་ཤར་དུ་རྡོ་རྗེ་མཚོན་ཆ་སེར་པོ། ཅེས་པ་ནས། འདུས་པའི་
ལྷ་ཤེས་རབ་མ་དང་། ཞེས་པ་ནས། སྦུ་གུ་ཅན་དུ་གྱུར། ཨོཾ་ཨཱཧི༔ ཞེས་སོགས་ཀྱི་ཆུ་བཞི་བུལ། རྡོ་རྗེ་གསོར་
ཞིང་དྲིལ་བུ་བསིལ་ནས། ཨོཾ་བཛྲ་དྷིཀ་ཧཱུྃ། སྤར་ཤ་བཛྲ་ཁཾ། ཛི་ན་ཛིག་ཨོ། ཅེས་པ་ནས། སུམྦྷ་རཱ་ཛ་ཧཱུྃ།
སརྦ་དུ་ཟན་ས་མ་ཡ་མུ་དྲ་པྲ་བྷཾ་ཛ་ཀ་མ་མ་ཤིནྟེ་རཾཀ་ཙ་ཀུ་ར་སཱཧཱ། ཞེས་པས་ལྷ་སོ་གཉིས་ལ་འབུལ། ། དེ་ནམ་
དོང་དྲིལ་སྔར་ལྟར་ལ། ཨོཾ་ཨཱ དུས་གསུམ་སྐྱེས་པ། ཅེས་པ་ནས། བསྲུང་བ་མཛད་དུ་གསོལ། །ཧཱུཾ་སྭཱཧཱ།
ཞེས་ཕྱོགས་སྐྱོང་ལ་འབུལ། ཨོཾ་ཨཱ༔ ཧྲི་ཙ་བྲ་ཝ་ར་སད་ཀ་རེ་ཨཉྫ་མཱ་ཎི་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ཨཱཿ ཧི ནས་ཨགྷཾ་པྲ་
ཏཱི་ཙྪ་ཧཱུཾ་སྭཱཧཱ། ཨོཾ་བཛྲ་ཏཾ་བུ་ལ་སཱཧཱ། ཨོཾ་སརྦ་ཏ་ཐཱ་ག་ཏ་བུཔྤེ་ནས་ཤཔྟ་པྲ་ཏཱི་ཙྪ་ཧཱུྃ་སྭཱཧཱ། བཛྲ་དྷིཀ་ཨོཾ་ཨཱཿ ཧཱུཾ།
ཅེས་པ་ནས། སུམྦྷ་ཛ་རཱ་ཛཱ་ཨོཾ་ཨཱཿ ཧཱུྃ། མོ་ད་ཤ་དི་ཀ་ལོ་ཀ་པཱ་ལ་ས་བ་རི་ཝ་ར་བུ། ཅེས་པ་ནས། ཤཔྟ་པྲ་ཏཱི་ཙྪ་
ཧཱུྃ་སྭཱཧཱ། ཨོཾ་ད་ཤ་དི་ཀx། ཨོཾ་ཨཱཿ ཧཱུྃ། མ་རྙེད་ཡོངས་སུ་ཅེས་པ་ནས། བཟོད་མཛོད་རིགས། ། ཨོཾ་བཛྲ་སཏྭཱ་
ས་མ་ཡ། ཞེས་པ་ནས། སཱཏཱ་ཨཱ་ཧཱུཾ་ཕཊ། ཅེས་ལན་བརྒྱད་བརྗོད། ཨོ་ཡོ་ག་ཤུདྷཱ༔ སརྦ་དྷརྨ་ཡོ་ག་ཤུདྷོཥཱ་ཧཾ།
བད་སྐོར་འཁྱུད་པའི་ཕྱག་རྒྱུ་བྱས་ནས། དཀྱིལ་འཁོར་གྱི་འཁོར་ལོ་བདག་ཉིད་ལ་ཐིམ་ཞིང་། སེ་གོལ་གད་བ་
ཅིང་། ཨོཾ་ཨཱཿ ཧཱུཾ། བཛྲ་མུ ཕྱོགས་སྐྱོང་འཁོར་བཅས་རང་གནས་སུ་གཤེགས་པར་གྱུར། དེ་ནས། དགེ་བ་
འདི་ཡིས་མྱུར་དུ་བདག །ཅེས་སོགས་ཀྱི་སྨོན་ལམ་རྒྱས་བསྡུས་ཅི་རིགས་གདབ་བོ། ། ། ༑ ཡང་རྒྱུད་ནས་
བཤད་པའི་སྒྲུབ་ཐབས་བསྡུས་པ་དང་པོ་སྦྱོར་ཙམ་བྱ་བར་འདོད་ན། རང་ཉིད་ཞེ་སྡང་རྡོ་རྗེ་ཞེས་པ་ནས་བྷུ་ཛ་
335



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། གི་བར་སྒྲུབ་ཐབས་རྒྱས་པ་ལྟར་ལ། དེ་ནས་ཐིག་ལེ་དབྱུང་བ་སོགས་དཀྱིལ་འཁོར་
རྒྱལ་མཆོག་གི་སྐོར་བཞག ལུས་དཀྱིལ་ལ་དམིགས་ཏེ། བཟླས་བྱའི་སྔགས་ཀྱིས་བསྐོར་བའི། ཞེས་པ་ནས།
སུམྦྷ་རཱ་ཛ་ཧཱུྃ་ཧཱུྃ། ཞེས་པའི་བར་ལྷ་ཐམས་ཅད་ཀྱི་བཟླས་པ་བྱས་ནས། ཡིག་བརྒྱའི་མཇུག་ཏུ། མི་བསྐྱོད་རྡོ་རྗེ་
ནས་དེ་ཁོ་ན་ཉིད་ཀྱི་མཆོད་པས་མཉེས་པར་གྱུར། གཞལ་ཡས་ཁང་གི་ཆ་སོ་སོ་ཡང་ནས་ཐིམ་པར་གྱུར། ཡབ་
ཡུམ་སྙོམས་པར་ཞུགས་པའི་ནས་ཤུདྷོཉ་ཧཾ། ཞེས་པའི་བར་སྔར་ལྟར་རོ། ། ལྷག་མོས་ལུས་ལ་བསྡུ་བའི་ཚེ་ལྷའི་
གདན་རྣམས་ཀྱང་མི་དམིགས་པར་བསམ་ཞིང་། བསྔོ་སྨོན་དང་གཏོར་མ་འབུལ་ཚུལ་ནི། སྔར་ལྟར་རོ། ། རྒྱུན་
པའི་ཞལ་འདོན་ཡིན། རྒྱས་བསྡུས་གཉིས་ཀ་ལའང་ཚོགས་ཞིང་གི་མཇུག་ཏུ། དངོས་པོ་བྱེད་པ་བསྒོམ་པ་བེད་
ཅེས་པ་ནས་འཇུག་ཏུ་རུང་ཞིང་། དེ་དག་གི་སྐབས་སུ་ལུས་དཀྱིལ་གྱི་ལྷའི་སྐྱེད་ཆོག་དང་དཀྱིལ་འཁོར་རྒྱལ་མཆོག་
གི་སྤྲོ་བསྡུ་ལ་རྒྱས་བསྡུས་ཇི་ལྟར་བྱ་བ་ནི་གཞན་དུ་ཤེས་པར་བྱའོ། ། ཞེས་པ་འདི་ཡང་ཤཱཀྱའི་དགེ་སློང་བཤད་
སྒྲུབ་མིང་ཅན་གྱི་རང་སྐལ་གྱི་ཆེད་དང་གཞན་འགའ་ཞིག་ལའང་ཕན་སྲིད་པར་བསམ་ཏེ་ཅུང་ཟད་རེ་ཁ་བསྐང་
ནས་ཅོ་ནེ་དགོན་ཉིད་དུ་བསྒྲིགས་པའི་པར་ཤིང་རྣམས་ནི་ཚེ་རིང་བཀྲ་ཤིས་གྱིས་དད་པས་བསྒྲུབས་ཤིང་ཡི་གེ་བ་ནི་
སྔགས་རབ་བྱམས་པ་རིན་ཆེན་ནོ། །མངྒ་ལཾ། །
336



༄༅། ། གསང་བ་འདུས་པའི་རས་བྲིས་དང་བསམ་གཏན་
གྱི་དཀྱིལ་འཁོར་སྒྲུབ་མཆོད་བྱ་ཚུལ་གྱི་ཆོག་
བསྒྲིག་དངོས་གྲུབ་སྙེ་མ་ཞེས་བྱ་
བ་བཞུགས་སོ། ། །
བཅོམ་ལྡན་འདས་མི་བསྐྱོད་རྡོ་རྗེའི་དཀྱིལ་འཁོར་བའི་ལྷ་ཚོགས་ཐམས་ཅད་ལ་ཕྱག་འཚལ་ཞིང་སྐྱབས་སུ་
མཆིའོ། ། འདིར་དཔལ་གསང་བ་འདུས་པའི་མདུན་བསྐྱེད་བསྒྲུབ་ཚུལ་ཞིག་འཆད་པར་བྱ་སྟེ། དེ་ཡང་རྡུལ་
མཚོན་གྱི་དཀྱིལ་འཁོར་ཇི་ལྟར་བསྒྲུབ་ཅིང་མཆོད་པ་ནི་རྗེའི་དེ་ཉིད་རབ་གསལ་སོགས་ལས་ཤེས་པར་བྱ་ཞིང་།
སྐབས་འདིར་རས་བྲིས་དང་བསམ་ གཏན་གྱི་དཀྱིལ་འཁོར་བསྒྲུབ་པའི་ཚུལ་ཙམ་ཞིག་དགོད་པའི་དང་པོ་ནི།
གནས་ཡིད་དང་མཐུན་པར་སྟེགས་ཇི་ལྟར་འཚམས་པའི་སྟེང་དུ་གྲུབ་ན་རས་བྲིས་ཀྱི་དཀྱིལ་འཁོར་ཚད་ལྡན་ལེབ་
མོར་བཀྲམས་ནས་མདུན་དུ་ཉེར་སྤྱོད་སོགས་ལྷ་གྲངས་དང་མཉམ་པའམ། མ་འབྱོར་ན་དེ་བསྟུན་གྱིས་བྱ་ཞིང༌།
ཆུ་བཞི་སོགས་གཞུང་ནས་བཤད་པ་རྣམས་ཀྱང་བཤམ། སྤྱིར་མདུན་བསྐྱེད་ལ་བདག་མདུན་ཐ་དད་དང་ཐ་མི་
དད་ཀྱི་སྒྲུབ་ཚུལ་གཉིས་ཡོད་ཀྱང་། འདིར་ཕྱིས་ལྟར་བྱ་བ་ཡིན་ལ། དེ་ཡང་བདག་བསྐྱེད་རྒྱས་བསྡུས་གང་རུང་
སྔོན་དུ་བཏང་སྟེ། རང་ཉིད་བྲིས་པའི་དཀྱིལ་འཁོར་གྱི་དབུས་སུ་ཞུགས་པར་མོས་ནས། ཨོཾ་ཨཱཿ བིགྷནྟ་ཀྲྀ་ཏ་ཧཱུཾ་
ཞེས་པ་དང་ནང་མཆོད་བུམ་ཆུ་གང་རིགས་གྱིས་བསངས། ཤུ་ནྱ་ཏས་སྟོང་བར་སྦྱངས། སྟོང་བའི་ངང་ལས་སྐད་
ཅིག་གིས་རྡོ་རྗེའི་ས་གཞི་ར་བ།ཞེས་པ་ནས། བྱང་ཕྱོགས་པ་རྣམས་ལ་སྣ་ཚོགས་རྡོ་རྗེའི་གདན། གདན་དེ་རྣམས་
ཀྱི་སྟེང་དུ་ཨོཾ་ཨཱ འི་ཧཱུཾ་ཧཱུཾ། ཨོཾ་ཨཱ ཨོཾ་ཧཱུཾ། ཞེས་པ་ནས། ཨོཾ་ཨཱཿ ཧཱུྃ་ཧཱུྃ་བཅུ་རྣམས་སུ་གྱུར། དེ་རྣམས་ཡོངས་སུ་
གྱུར་བ་ལས། རྡོ་རྗེ། འཁོར་ལོ། རིན་པོ་ཆེ། པདྨ། རལ་གྲི། སྤྱན། རྡོ་རྗེ། པདྨ། ཨུཏྤལ། མེ་ལོང་
དམར་པོ། པི་ཝང་སྔོན་པོ། དྲིའི་དུང་ཆོས། རོའི་སྣོད། ཀླུ་ཤིང་གི་མེ་ཏོག་སྡོང་པོ་དང་བཅས་པ་འཁོར་ལོས་
མཚན་པ། འཁོར་ལོ། རིན་པོ་ཆེ་གཉིས། པདྨ་གཉིས། རལ་གྲི་གཉིས། ཐོ་བ། རྡོ་རྗེས་མཚན་པའི་དབྱུག་
པ། པདྨ། སྣ་ཚོགས་རྡོ་རྗེ། རལ་གྲི། ཞགས་པ། རལ་གྲི་དང་རལ་གྲི། གཙུག་ཏོར་གྱི་མཚན་མ་དང་
337



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཞགས་པ། རས་བྲིས་ཀྱི་དཀྱིལ་འཁོར་ལས་མཚན་མ། སྐྱེད་ཚུལ་འདི་ལྟར་བྱ་བ་ནི་རྗེའི་དགོངས་པ་ཡིན་ཏེ། དེ་
ཉིད་རབ་གསལ་ལས། དཀྱིལ་འཁོར་སྒྲུབ་པའི་ཚུལ་དེ་ནི་རས་བྲིས་ཀྱི་ཆོ་ག་ལ་ཡང་བྱ་སྟེ། ཞེས་གསུངས་པའི་
ཕྱིར་རོ། ། དེས་ན་ད་ལྟ་ཁ་ཅིག་དཀྱིལ་འཁོར་རྒྱལ་མཆོག་ལྟར་བསྐྱེད་པ་ནི་རྗེའི་དགོངས་པ་ཅན་ཡིན་ནོ། ། དེ་
རྣམས་ཡོངས་སུ་གྱུར་བ་ལས་རིམ་གྱིས་ལྷ་སུམ་ཅུ་རྩ་གཅིག་ཏུ་གྱུར་བ་ནི། དབུས་ཀྱི་གདན་ལ་རང་ཉིད་མི་བསྐྱོད་
པ་ཞི་བ་མཐིང་ནག་མི་བསྐྱོད་པའི་དབུ་རྒྱན་ཅན། སྔོ་དཀར་དམར་བའི་ཞེས་པ་ནས། དཔེ་བྱད་བཟང་པོ་
བརྒྱད་ཅུས་བརྒྱན་པ། རང་གི་སྙིང་ག་ནས་རང་རིགས་ཀྱི་རིག་མ་ཕྱུང༌། ཨོ་ཧྥུ་ནྱ་ཏཱ།ཞེས་པ་ནས། གྷི་རིག་མ་
སྟོང་བ་ཉིད་དུ་གྱུར། སྟོང་བའི་ངང་ལས་ཨོཾ་ཨཱཁཾ་ཧཱུྃ་ལས་ཁ་དོག་སྣ་ཚོགས་པའི་གོས། དེ་ཡོངས་སུ་གྱུར་བ་
ལས་རེག་བྱ་རྡོ་རྗེ་མ་སྔོན་མོ་མི་བསྐྱོད་པའི་དབུ་རྒྱན་ཅན། སྔོ་དཀར་དམར་པའི་ཞེས་པ་ནས་ཤམ་ཐབས་འཕྱར་
བ། འོད་ཀྱིས་དཀྱིལ་འཁོར་གྱིས་བསྐོར་བའི་དབུས་ན་ཡབ་སེམས་དཔའི་སྐྱིལ་མོ་ཀྲུང་གིས་བཞུགས་པར་གྱུར།
ཤར་དུ་རྣམ་སྣང་དཀར་པོ་མི་བསྐྱོད་པའི་དབུ་རྒྱན་ཅན། ཞེས་པ་ནས། གདུག་པ་ཅན་ཐམས་ཅད་ཚར་གཅོད་
པའི་ཚུལ་གྱིས་བཞུགས་པར་གྱུར། ཞེས་པའི་བར་སྒྲུབ་ཐབས་ཇི་ལྟ་བ་བཞིན་ནོ། །ཡུམ་གྱི་སྤྱི གཙུག་ནས་སྐྲ་
མཚམས་ཀྱི་བར་དུ་ཨོཾ་དཀར་པོ་ཡོངས་སུ་གྱུར་པ་ལས་རྣམ་སྣང་དཀར་པོ་མི་བསྐྱོད་པའི་དབུ་རྒྱན་ཅན། དཀར་
ནག་དམར་པའི་ཞེས་པ་ནས་ལྟེ་བ་ན་བརླའི་རྩ་བའི་བར་དུ་ཧཱ་ལྗང་ཀུ་ཡོངས་སུ་གྱུར་བ་ལས། དོན་གྲུབ་ལྗང་ཀུ་
ཞེས་པ་ནས། ནོར་བུ་འཛིན་པ། ཡབ་ཀྱི་གསང་གནས་མི་དམིགས་པའི་ངང་ལས། ཞེས་པ་ནས། བུ་ག་ཡི་གེ་
ཕཊ་སེར་པོས་བཀག་པ། རྡོ་རྗེ་དང་པདྨའི་ནང་འོད་ཟེར་རྣམ་པ་ལྔས་གང་བར་གྱུར། ཧཱུྃ་སྙོམས་པར་འཇུག་
པའི་ལས་ལ་གནས་པར་བྱས་པས་བྱང་ཆུབ་གྱི་སེམས་ཞུ་བ་རྡོ་རྗེའི་ལམ་ནས་ཡུམ་གྱི་པདྨར་ཞུགས་པའི་ཐིག་ལེ་ཆ་
སུམ་ཅུ་རྩ་གཉིས་སུ་གྱུར། དེ་རྣམས་ཡོངས་སུ་གྱུར་བ་ལས། ཨོཾ་ཨཱཿ ཧཱུྃ་ཧཱུྃ། ཨོཾ་ཨཱཿ ཁཾ་ཧཱུྃ། ཞེས་པ་ནས། ཨོཾ་
ཧཱུྃ་ཧཱུྃ་བཅུ་རྣམས་སུ་གྱུར། དེ་རྣམས་ཡོངས་སུ་གྱུར་བ་ལས། རྡོ་རྗེ་དང་རྡོ་རྗེ། འཁོར་ལོ། ཞེས་པ་ནས།
རྡོ་རྗེ་དང་རྡོ་རྗེ། དེ་རྣམས་ཡོངས་སུ་གྱུར་བ་ལས། རིམ་གྱིས་ལྷ་སུམ་ཅུ་རྩ་གཉིས་སུ་གྱུར་བ་ནི། དབུས་སུ་རང་
ཉིད་མི་བསྐྱོད་པ་ཞེས་པ་ནས། ཤར་ལྷོར་རང་ཉིད་གཟུགས་རྡོ་རྗེ་མ་དཀར་མོ། ཞེས་པ་ནས། ཤར་དུ་རང་ཉིད་
བྱམས་པ་དང་། ས་སྙིང་དཀར་པོ་ཞེས་པ་ནས། ཤར་དུ་རང་ཉིད་གཤིན་རྗེ་གཤེད་ཅེས་པ་ནས། གདུག་པ་ཅན་
ཐམས་ཅད་ཚར་གཅོད་པའི་ཚུལ་གྱིས་བཞུགས་པར་གྱུར། མི་བསྐྱོད་པ་རང་གི་ཐུགས་ཀར་དྲངས། བཛྲ་དྷཱིཀ་
ཐུགས་ཀ་ནས་ཕྱིར་ཕྱུང་ ཕྱོགས་བཅུར་འཕྲོས། ཆོས་འཁོར་བསྐོར་བ་ལ་སོགས་པའི་སངས་རྒྱས་ཀྱི་མཛད་པ་
མཛད། ཁྱད་པར་དུ་ཡང་སེམས་ཅན་ཞེ་སྡང་ཅན་རྣམས་ཀྱི་ཞེ་སྡང་སྦྱངས། མི་བསྐྱོད་པའི་གོ་འཕང་ལ་བཀོད།
338



༄༅། ། གསང་བ་འདུས་པའི་རས་བྲིས་དང་བསམ་གཏན་གྱི་དཀྱིལ་འཁོར་སྒྲུབ་མཆོད་བྱ་ཚུལ་གྱི་ཆོག་བསྒྲིག་དངོས་གྲུབ་སྙེ་མ། །
སྤྲུལ་བ་རྣམས་གཅིག་ཏུ་འདུས། ཞེས་པ་ནས། གནོད་མཛེས་རྒྱལ་པོ་རང་གི་ཐུགས་ཀར་དྲངས། སུམྦྷ་རཱ་ཛ་
ཐུགས་ཀ་ནས་ཕྱིར་ཕྱུང་། ཕྱོགས་བཅུར་འཕྲོས། བརྟན་པ་དང་གཡོ་བའི་དུག་དང་ཀླུ་དང་ས་བདག་གི་གདོན་
བཅོམ། སྤྲུལ་བ་རྣམས་གཅིག་ཏུ་འདུས། དེ་ཐམས་ཅད་ཀྱང་རང་རང་གི་སངས་རྒྱས་ཀྱི་ཞིང་དུ་གཤེགས་ཏེ།
རང་རང་གི་ཡེ་ཤེས་པ་དང་གཅིག་ཏུ་གྱུར་ནས་མཆོག་ཏུ་དགའ་བའི་སྐུ་དང་ལྡན་པས་སླར་འབྱོན་པར་བཞེད་
པའི་སྒོ་ནས་བཞུགས་པར་གྱུར། རང་དང་རང་འདྲ་བའི་ཡེ་ཤེས་བའི་ཐུགས་ཀར་སྣ་ཚོགས་པདྨ་དང་ཟླ་བའི་
གདན་ལ་ཡེ་ཤེས་སེམས་དཔའ་སྐུ་མདོག་དམར་པོ་ཞལ་གཅིག་ཕྱག་གཉིས་གྱེས་རྡོ་རྗེ་དང་དྲིལ་བུ་འཛིན་པས་རབ་
སྣང་གི་ཤེས་རབ་མ་ལ་འཁྱུད་པ། དེའི་ཐུགས་ཀར་ཟླ་བའི་གདན་ལ་རྡོ་རྗེ་སྔོན་པོ་རྩེ་ལྔ་བའི་ལྟེ་བའི་ནང་དུ་ཏིང་
ངེ་འཛིན་སེམས་དཔའ་ཧཱུཾ་ཡིག་སྔོན་པོ། དམ་ཚིག་པ་དང་ཡེ་ཤེས་པའི་ལྷ་གཞན་རྣམས་ཀྱི་ཐུགས་ཀར་ཟླ་བའི་
གདན་ལ་རང་རང་དང་འདྲ་བའི་ཡེ་ཤེས་སེམས་དཔའ་ཞལ་གཅིག་ཕྱག་གཉིས་པ་རེ་རེ། ཡེ་ཤེས་སེམས་དཔའ་
དེ་རྣམས་ཀྱི་ཐུགས་ཀར་ཟླ་བའི་གདན་ལ། རྡོ་རྗེ། འཁོར་ལོ། རིན་པོ་ཆེ། ཞེས་པ་ནས། རྡོ་རྗེ་དང་རྡོ་རྗེ།
དེ་རྣམས་ཀྱི་དབུས་སུ་ཏིང་ངེ་འཛིན་སེམས་དཔའ་ཁཾ་ཨོཾ་སྭཱ་ཨཱ ཧཱ། ལོ་མཱི་པཾ་ཀཾ། ཛ ཧཱུྃ་བཾ་ཧོ༔ མི་བྷཱི་མོ་ཨཾ། ཨོཾ་
ཧཱུྃ་ཨོཾ་སཾ། ཧཱུཾ་བཅུ་རྣམས་འོད་ཟེར་གྱི་ཕུང་བོ་ཆེན་པོ་དང་བཅས་པར་གྱུར། རང་དང་དམ་ཚིག་པའི་ལྷ་གཞན་
རྣམས་ཀྱི་ཐུགས་ཀའི་ཏིང་ངེ་འཛིན་སེམས་དཔའི་འོད་ཟེར་ལྕགས་ཀྱུ་ལྟ་བུ་འཕྲོས་པ་རྣམས་གཅིག་ཏུ་གྱུར་བས་ཡེ་
ཤེས་པ་སེམས་དཔའ་སུམ་བརྩེགས་ཅན་རྣམས་ཀྱི་ཐུགས་ཀར་བཏབ་པས་བསྐུལ་བའི་འོག་ཏུ་རང་གི་ཐུགས་ཀའི་
ཧཱུྃ་ལས་འོད་ཟེར་འཕྲོས་པས་གནོད་མཛེས་བཀུག་ནས་མདུན་དུ་བཀའ་ནོད་པས་རྒྱལ་བ་རྣམས་འབྱོན་པར་
བསྐུལ་ཞིག ། ཅེས་བཀའ་བསྒོས་པས་དེས་ཀྱང་རང་དང་འདྲ་བའི་ཡེ་ཤེས་པ་རྣམས་སྤྱན་དྲངང་ཤིང་། དེ་
རྣམས་ཀྱང་རང་རང་གི་དམ་ཚིག་པ་སོ་སོ་ལ་ཐིམ་པས་དང་མི་བསྐྱོད་པ་ཞི་བ་དེ་ཡོངས་སུ་གྱུར་བ་ལས་ཞེ་སྡང་རྡོ་
རྗེ་སྐུ་མདོག་མཐིང་ནས། ། ནག་དཀར་དམར་པའི་ཞལ་གསུམ་ཕྱག་དྲུག་གི་གཡས་རྡོ་རྗེ་དགུ་བ་འཁོར་ལོ་པདྨ།
གཡོན་དྲིལ་བུ་རིན་ཆེན་རལ་གྲི་འཛིན་པ། འོད་དམར་པོ་འབར་ཞིང་འཁྲུག་པའི་དབུས་ན་རྡོ་རྗེའི་སྐྱིལ་མོ་ཀྲུང་
གིས་བཞུགས་པར་གྱུར། ཨེ་ཧེ་ཧི་བྷ་ག་ཝན་ས་མ་ཡ་མ་ནུ་སྨྲ་ར་ཏིཥྛ་ཏིཥྛ་མ་ནུ་སྨྲ་ར་སྨྲ་ར་ཨོཾ་ཨཱཿ ཧཱུཾ་སྭཱཧཱ། ལན་
གསུམ། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱི་རྒྱལ་བ་རྣམས་སྤྱན་དྲངས་ཏེ་
མདུན་གྱི་ནམ་མཁའ་ལ་བཞུགས་པར་གྱུར། ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་ཞེས་པ་ནས། སྤཎཱ་པཱུ་ཛ་མ་གྷ་ས་མུ་ཏྲ་
སྤ་ར་ཎ་ས་མ་ཡ་ཤི་ཤེ་ཡཿ ཧཱུཾ། རྡོར་དྲིལ་འཛིན་པས། མ་ལུས་འགྲོ་བའི་རང་བཞིན་མངོན་དུ་མཛད། ། མི་
བཟད་བདུད་ཀྱི་དཔུང་གིས་ཕྱག་བྱས་པ། ། རང་བྱུང་མཐའ་ཡས་འགྲོ་བའི་རང་བཞིན་ཏེ། ། སེམས་ཅན་
339



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྙིང་པོ་གཅིག་གྱུར་འདིར་གཤེགས་ཤིག ། ལན་གསུམ། རྡོ་རྗེ་བསྡུ་བའི་ཕྱག་རྒྱ་བྱས་ལ། ཨོཾ་བཛྲ་ས་མཱ་ཡ་
ཛ ཛ ཛ ཛ། ཛ ཧཱུྃ་བཾ་ཧོ༔ ཡེ་ཤེས་པ་ཐམས་ཅད་རང་གི་དམ་ཚིག་བ་སོ་དང་གཉིས་སུ་མེད་པར་གྱུར།
སྟ་གོན་ཡོད་ན། རང་གི་ཐུགས་ཀའི་ཧཱུཾ་སྔོན་པོ་འོད་ཟེར་ལྕགས་ཀྱུའི་རྣམ་པ་ཅན་གྱིས་ནམ་མཁར་བཏེག་པའི་སྟ་
གོན་གྱི་དཀྱིལ་འཁོར་སྤྱན་དྲངས། ཨོཾ་སརྦ་ཏ་ཐཱ་ག་ཏ་རཱུ་བ་ཞེས་པ་ནས། སྤྱན་པཱུ་ཛ་མི་གྷ་ས་མུ་སྤ་ར་ཎ་ས་མ་ཡ་
à བེ་ཨཱཧཱུཾ། ཛ ཧཱུྃ་བཾ་ཧོ། རང་རང་གི་དམ་ཚིག་པ་དང་གཉིསགྱུར། ཞེས་བྱ། ལྷ་སོ་སོའི་རིགས་
བདག་ཞལ་གཅིག་ཕྱག་གཉིས་པ་ཡབ་ཡུམ་གྱི་བྱང་ཆུབ་ཀྱི་སེམས་ཀྱི་རྒྱུད་ཀྱིས་ལྷ་སོ་སོ་ལ་དབང་བསྐུར་བར་གྱུར།
སྟ་གོན་མ་བྱས་ན་སྟ་གོན་གྱི་ལྷ་འབབས་རྒྱུ་མེད་པས། རས་བྲིས་ལ་བརྟེན་པ་དག་གིས་ཚུལ་དེ་གཉིས་ཀྱི་དབང་བྱ་
སྟེ། ། བསམ་གཏན་གྱི་དཀྱིལ་འཁོར་ཇི་ལྟ་བུ་ནི་འཆད་པར་འགྱུར་རོ། ། རང་ཉིད་གཙོ་བོ་ལ་མར་མེ་གཅིག་
ལས་གཉིས་ཆད་ཀྱི་ཚུལ་དུ་ཕྱེ་ནས་དཀྱིལ་འཁོར་གྱི་ཤར་སྒོའི་ཐད་ཀྱི་ཕྱི་རོལ་དུ་མཆོད་པའི་ལས་ལ་གནས་པར་
གྱུར། མཆོད་པ་རྣམས་ལས་ནུས་ཀྱི་ཆུས་བསང་ཞིང་། ཨོཾ་ཨཱཿ བིགྷནྟ་ཀྲྀ་ཧཱུཾ། ཨོཾ་ཤུ་ནྱ་ཏཱ་ཞེས་པ་ནས་ཨཱཏྨ་ཀོཉ་
ཧཾ། སྟོང་བ་ཉིད་དུ་གྱུར། སྟོང་བའི་ངང་ལས་ཨཱཿ ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་གྱི་ནང་དུ་
ཨོཾ་པཾ་བི་ལ་སོགས་ཞེས་པ་ནས་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག་ཞེས་པ་ནས་
ཟག་པ་མེད་པའི་བདེ་བ་ཁྱད་པར་ཅན་སྐྱེ་བར་གྱུར། ཨོཾ་ཨཱཧཱུྃ་ཨཱཿ ཧཱུཾ། པཱ་ཏྱཾ། ཨཉྩ་མཱ་ཎཾ། ཀྲོ་ག་ཎི། བུཊྚེ་
ནས་སྤཎཱ་ཨཱ༔ ཧཱུྃ། ཞེས་སྦྱར་ཏེ་སོ་སོའི་ཕྱག་རྒྱ་དང་བཅས་པས་བྱིན་གྱིས་བརླབས་ལ། དེ་ནས་དགཅིང་དྲི་མེད་
ཡིད་འོང་བའི། ། སྔགས་ཀྱི་ཡོན་ཆབ་མཆོག་འདི་དག ། བདག་གིས་དད་པས་འབུལ་ལགས་ཀྱིས། །
བཞེས་ནས་བདག་ལ་བཀའ་དྲིན་སྩོལ། །ཨོཾ་ཨཱཿ ཧྲི་བྲ་ཝ་ར་ས་ད་ཀ་རཾ་ཨགྷཾ་ པྲ་ཏི་ཙྪ་ཧཱུཾ་སྭཱཧཱ། དེ་བཞིན་དུ།
ཞབས་བསིལ་མཆོག་འདི་དག ། ཞལ་བསིལ་མཆོག་འདི་དག། ། བསང་གཏོར་མཆོག་འདི་དང་། ཅེས་སྦྱར་
བའི་ཚིགས་བཅད་ཀྱི་མཐར༔ རིམ་བཞིན། ཨཱ་ཏྱཾ། ཨཱཉྩ་མ་ཎཾ། པྲ་ག་ཎི་པྲ་ཏཱི་ཙྪ་ཧཱུཾ་སྭཱཧཱ། ཅེས་པའི་མཇུག་ཏུ་
རྒྱས་པར་ན་སྡེ་ཚན་སོ་སོར་བྱས་ནས་འབུལ་ཞིང་། དེ་ནི་གཞན་དུ་ཤེས་པར་བྱས་ལ། འདིར་བསྡུས་པ་ཐུན་མོང་
དུ་འབུལ་བའི་དབང་དུ་བྱས་ན། ད་ལྟ་གཙོ་བོ་ཡབ་ཡུམ་གཉིས་ཀྱི་སྔགས་ཙམ་གྱི་མཇུག་ཏུ་མཚོན་སྔགས་སྦྱར་ནས་
འབུལ་བ་དར་ཞིང་། བླ་མ་ཁ་ཅིག་ཤིན་ཏུ་བསྡུས་པ་ལ་དེ་རུང་བར་བཞེད་པ། དེ་ལྟར་ན། ལྷ་ཡི་མེ་ཏོག་དམ་པ་
འདིས། ། དཀྱིལ་འཁོར་མཆོད་པ་བགྱིད་པར་འཚལ། ། ཐུགས་ནི་བརྩེ་བས་ཉེར་དགོངས་ལ། ། མགོན་པོ་
མཆོད་པ་འདི་བཞེས་ཤིག ། ཨོཾ་ཨཱཿ བཛྲ་ཙྪ་ཀ་སྤན་བཛྲ་པུབྷེ་པྲ་ཏཱི་ཙྪ་ཧཱུཾ་སྭཱཧཱ། དེ་བཞིན་དུ། འདུག་སྤོས།
སྣང་གསལ། དྲི་ཆབ། ཞལ་ཟས། སིལ་སྙན་དམ་པ་འདི། ། ཞེས་སོ་སོར་སྦྱར་ནས་རང་རང་གི་སྔགས་ཀྱིས་
340



༄༅། ། གསང་བ་འདུས་པའི་རས་བྲིས་དང་བསམ་གཏན་གྱི་དཀྱིལ་འཁོར་སྒྲུབ་མཆོད་བྱ་ཚུལ་གྱི་ཆོག་བསྒྲིག་དངོས་གྲུབ་སྙེ་མ། །
འབུལ་ལོ། ། ཁོ་བོ་ལྟར་ན་ཚུལ་དེ་ནི་མཆོད་པ་རྒྱས་པར་འབུལ་བའི་ཚེ་གཙོ་བོ་ཡབ་ཡུམ་ལ་སྒེར་དུ་འབུལ་བའི་
ལུགས་ཀྱི་ཤན་ཤོར་བ་སེམས་ཞིང་། བསྡུས་ཏེ་འབུལ་ཚུལ་ནི་འདིའི་གོང་དེ་མ་ཐག་དང་མདུན་བསྐྱེད་དང་ས་ཆོག་
གི་སྐོར་རྣམས་དང་ཚོགས་ཞིང་བཏང་རག་གི་མཆོད་པ་སོགས་ཀྱི་རིགས་འགྲོས་སྦྱར་ན། ཨོཾ་སརྦ་ཏ་ཐཱ་ག་ཏ་པུཥྛ་
པྲ་ཏཱི་ཙྪ་ཧཱུཾ་སྭཱཧཱ་སོགས་སོ་སོར་སྦྱར་ཏེ་ཕུལ་ན་ལེགས་པར་མཐོང་ཡང་དཔྱད་པར་བྱའོ། ། དེ་མིན་གཙོ་བོ་ཡབ་
ཡུམ་གཉིས་ཀྱི་སྔགས་ཀྱི་མཐར་ས་བ་རི་ཝ་ར་ཞེས་སྦྱར་ན་ལེགས་སམ་སྙམ་མོ། ། ནང་གི་ཉེས་སྤྱོད་ལྔ་རོལ་མོ་ལག་
པའི་ཕྱག་རྒྱ་མེད་པར། གསང་བའི་འཁོར་ལོར་ཨིནྡྲ་ནི་ལ་ལྟར། ། ཤིན་ཏུ་སྔོ་བའི་རྡོ་རྗེའི་བུང་བ་ཡིས། །
བསྐྱེད་པའི་པདྨོ་ལས་འོང་མེ་ཏོག་དམར། ། མི་བསྐྱོད་རྡོ་རྗེའི་ལྷ་ཚོགས་མཉེས་ཕྱིར་འབུལ། ། ཨོཾ་ཨཱ ནས་
བུ་པྲ་ཏཱི་ཙྪ་ཧཱུྃ་སྭཱཧཱ། སྤྲུལ་བའི་འཁོར་ལོ་གཏུམ་མོའི་མེས་བསྲེགས་པས། ། ཡིད་འོང་དྲི་ཡི་ངད་ལྡང་ག་བུར་
སྤོས། ། ཉམས་སུ་མྱོང་བས་ཡིད་རབ་ཚིམ་བྱེད་པ། ། མི་བསྐྱོད་རྡོ་རྗེའི་སོགས་དང་། དྷུ་པེx། ཆོས་ཀྱི་
འཁོར་ལོའི་དབུས་ན་བདེ་བའི་དངོས། ། ཧཱུྃ་ཡིག་ཉི་མ་གསལ་བའི་འོད་ཟེར་ཅན། ། མི་ཤེས་མུན་འཇོམས་
སྔགས་ཀྱི་མར་མེ་མཆོག། མི་བསྐྱོད་xཨཱ་ལོ་ཀེ། བདེ་ཆེན་འཁོར་ལོའི་དབུས་ན་ལེགས་གནས་པ། ། ཀུནྡ་
ལྟར་དཀར་དྲི་ཡི་བྱུག་པ་ཡིས། ། ལུས་ཀུན་ཁྱབ་པས་བདེ་བའི་མཆོག་སྟེར་བ། ། མི་བསྐྱོད་རྡོ་རྗེའིxགནྡྷེ།
རྨི་ལམ་ཡུལ་ལ་རོལ་བ་ཇི་བཞིན་དུ། ། གང་གང་དབང་བོའི་ལམ་ནས་བྱུང་ནས་ནི། ། དེ་དང་དེའི་ཡུལ་
ལོངས་སྤྱོད་ཟས། ། མི་ལོའི་དབུས་ན་ལེགས་གནས་པ། །ཀུནྡ་ལྟར་དཀར་དྲི་ཡི་བྱུག་པ་ཡིས། ། ལུས་ཀུན་
ཁྱོབ་པས་བདེ་བའི་མཆོག་སྟེར་བ། ། མི་བསྐྱོད་རྡོ་རྗེའིxགངྒེx། རྨི་ལམ་ཡུལ་ལ་མོལ་བ་ཇི་བཞིན་དུ། ། གང་
གང་དབང་བོའི་ལམ་ནས་བྱུང་ནས་ནི། ། དེ་དང་དེའི་ཡུལ་ལོངས་སྤྱོད་ཟས། ། མི་བསྐྱོདx། ནི་ཝེ་བྱེx|
སྙོམས་འཇུག་དགའ་བའི་རོལ་བ་ལས་བྱུང་བའི། ། མི་ཤིགས་ཡི་གེ་མཆོག་གི་རོལ་མོའི་སྒྲ། ། ཨ་ལི་ཀཱ་ལིའི་
གདངས་སུ་ཤར་བ་རྣམས། ། མི་བསྐྱོད་རྡོ་རྗེའི་ལྷ་ཚོགས་མཉེས་ཕྱིར་འབུལ། ། ཨོཾxཤཔྟ་པྲ་ཏཱི་ཙྪ་ཧཱུཾ་སྭཱཧཱ།
དང་ལྷའི་ མཚན་ སྔགས་ རྒྱས་ བསྡུས་ ཅི་ རིགས་སྦྱར་ནས་འབུལ། དེ་ ནས། རིན་ཆེན་དབང་ གི་ རྒྱལ་ པོ་
བཻཌཱུརྱ། ། སྔོན་པོ་ལ་སོགས་ཁ་དོག་དབྱིབས་ཀྱི་གཟུགས། ། རྣམ་གསུམ་གཟུགས་གྱི་རྡོ་རྗེ་མར་བྱས་ནས། །
དཀྱིལ་འཁོར་ལྷ་ཡི་སྤྱན་ལ་དབུལ་བར་བྱ། ། ཨོཾ་ཨཱ ནས་རུ་པ་ཞེས་སོགས་དང་། མ་ཟིན་འབྱུང་པའི་ཚོགས་པ་
ལས་བྱུང་བའི། ། བརྗོད་བྲལ་དབྱངས་ལ་ སོགས་ པ་ སྒྲ་ ཡི་ཚོགས། ། རྣམ་གསུམ་ སྒྲ་ཡི་ རྡོ་རྗེ་ མར་བྱས་
ནས། ། དཀྱིལ་འཁོར་ལྷ་ཡི་ སྙན་ལx། ། ཤཔྟ་སོགས་དང་། ག་བུར་ཨ་ཀར་ཛ་ཏི་ལ་སོགས་པའི། །
ལེགས་པར་སྦྱར་ལས་བྱུང་བ་དྲི་ཡི་ཚོགས། ། རྣམ་གསུམ་དྲི་ཡི་རྡོ་རྗེ་མ་བྱས་ནས། ། དཀྱིལ་འཁོར་ལྷ་ཡི་
341



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤངས་ལx] གངྒེ་ཞེས་སོགས་དང་། ལུས་མཆོག་རྟས་བྱེད་བདུད་རྩིའི་ཟས་སོགས་ཀྱི། ། མངར་སྐྱུར་ཁ་དང་
བསྐ་ལ་སོགས་པའི་རོ། ། རྣམ་གསུམ་རོ་ཡི་རྡོ་རྗེ་མར་བྱས་ནས། ། དཀྱིལ་འཁོར་ལྷ་ཡི་ལྗགས་ལx། ར་ས་
ཞེས་སོགས་དང་། ལུས་ ལ་རེག་ པ་ ཙམ་གྱིས་བདེ་སྟེར་བ། ༑ དཔག་བསམ་གོས་ལ་ སོགས་ པ་ རེག་བྱའི་
ཚོགས། ། རྣམ་གསུམ་རེག་བྱའི་རྡོ་རྗེ་མར་བྱས་ནས། ། དཀྱིལ་འཁོར་ལྷ་ཡི་སྐུ་ལ་དབུལ་བར་བྱ། ། སྤྱན་
དང་སྔགས་རྒྱས་བསྡུས་ཅི་རིགས་སྦྱར་ནས་སོ་སོའི་ཕྱག་རྒྱ་དང་བཅས་ཏེ་ཕུལ། དེ་ནས། འདོད་པའི་སྒྱུ་མ་འཇུག་
ཏུ་བཞི་ལ་མཁས། ། ཡིད་འཕྲོག་གཟུགས་མཛེས་ལང་ཚོའི་དཔལ་ཡོན་ཅན། ། པདྨ་ཅན་སོགས་ཕྱག་རྒྱའི་
གཟུགས་མཆོག་རྣམས། །མི་བསྐྱོད་རྡོ་རྗེ་སོགས་དང༌། ཟུར་གྱིས་ལྟ་ཞིང་འཛུམ་པའི་བཞིན་རས་ཅན། །
དྲུག་ལྡན་ལ་སོགས་ཡང་དག་གླུ་ལ་མཁས། ། པདྨ་ཅན་སོགས་ཕྱག་རྒྱའི་གླུ་དབྱངས་མཆོག ། མི་བསྐྱོད་རྡོ་རྗེ་
སོགས་དང༌། ལྷན་ཅིག་སྐྱེས་དང་སྦྱར་བ་བཟང་པོའི་དྲི། ། གང་གི་ལུས་ལ་རྟག་ཏུ་རྣམ་འབྱུང་བ། ། པདྨ་
ཅན་སོགས་ཕྱག་རྒྱུའི་དྲི་མཆོག་རྣམས། ། མི་བསྐྱོད་རྡོ་རྗེ་སོགས་དང་། གང་ཞིག་མྱངས་པས་བྱང་ཆུབ་སེམས་
འཇུ་བ། ། བིལླ་ལྟར་དམར་མ་མཆུའི་སྦྲང་རྩི་སོགས། ། པདྨ་ཅན་སོགས་ཕྱག་རྒྱའི་རོ་མཆོག་རྣམས། ། མི་
བསྐྱོད་རྡོ་རྗེ་སོགས་དང་། གསང་བའི་སྣ་རྩེ་ཕན་ཚུན་ཕྲད་པ་ཡི། ། རེག་བྱ་མྱོང་བས་གཏུམ་མོ་བསྐུལ་བྱེད་
པ། ། པདྨ་ཅན་སོགས་ཕྱག་རྒྱའི་རིག་བྱ་མཆོག ། མི་བསྐྱོད་རྡོ་རྗེའི་ཞེས་སོགས་དང༌། རང་རང་གི་སྔགས་
སྦྱར་ནས་ནང་གི་འདོད་ཡོན་འབུལ་ཞིང་། ནང་གི་འདོད་ཡོན་ལ་ཡང་ལག་པའི་ཕྱག་རྒྱ་མི་དགོས་པོ། ། དེ་ནས་
ཞིང་འདི་འཁོར་ལོ་རིན་ཆེན་གྱིས། ཞེས་སོགས་སོ་སོའི་སྔགས་དང་བཅས་པས་བསམ། ཡང་ན་ཐུན་མོང་དུ།
ཞིང་འདི་རིན་ཆེན་སྣ་བདུན་གྱིས། ། མཁས་པ་ངག་གིས་ཡོངས་བཀང་ལ། ། དངོས་གྲུབ་འདོད་པས་སྦྱིན་
པའི་ཕྱིར། །ཉིན་རེར་ཤེས་རབ་ཅན་གྱིས་དབུལ། ། ཨོཾ་སརྦ་ཏ་ཐཱ་ག་ཏ་མ་ཧཱ་སཔྟ་རཏྟ་པྲ་ཏི་ཙྪ་ཧཱུཾ་སྭཱཧཱ། ཞེས་
པས་རིནཆེན་བདུན་ནམ་མཁའ་མཛོད་ཀྱི་ཕྱག་རྒྱས་འབུལ། དེ་ནས། བཛྲ་བློག་ཨོཾ་ཨཱཿ ཧཱུྃ། སོགས་ཀྱི་ལྷ་སོ་སོ་
ལ་ནང་མཆོད་དང་། ཡང་ནང་མཆོད་བཟུང་སྟེ། བདུད་རྩི་ལྔ་ཡི་བཟའ་བ་ནི། ། དངོས་གྲུབ་ཀུན་གྱི་དེ་ཉིད་
མཆོག ། དཀྱིལ་འཁོར་མཆོད་པ་བགྱིད་པ་འཚལ། ། ཐུགས་ནི་ རྩེ་བས་ཉེར་དགོངས་ཏེ། ། མགོན་པོ་
མཆོད་པ་འདི་བཞེས་ཤིག ། ཨོཾ་ཨཱ༔ བཛྲ་དྷཱིཀ་ནས་སུམྦྷ་ར་ཛའིམཐར་བཉྩ་ཨ་མྲྀ་ཏ་པྲ་ཏཱི་ཙྪ་ཧཱུཾ་སྭཱཧཱ། ཞེས་པ་
འམ། བསྡུ་ན་ཐུན་མོང་དུ། ཨོཾ་སརྦ་ཏ་ཐཱ་ག་ཏ་བ་སོགས་ཀྱིས་བདུན་རྩི་ལྔ་དབུལ། །རང་ཉིད་དཀྱིལ་འཁོར་
གྱི་ནང་དུ་ཞུགས། གཙོ་བོ་དང་ཐ་མི་དད་པར་གྱུར། ཡུམ་རེག་བྱ་རྡོ་རྗེ་མ་ཡོངས་སུ་གྱུར་བ་ལས་མཱ་མ་ཀཱི་སྔོན་མོ་
མི་བསྐྱོད་པའི་དབུ་རྒྱན་ཅན། སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་ཨུཏྤལ་སྔོ་
342



༄༅། ། གསང་བ་འདུས་པའི་རས་བྲིས་དང་བསམ་གཏན་གྱི་དཀྱིལ་འཁོར་སྒྲུབ་མཆོད་བྱ་ཚུལ་གྱི་ཆོག་བསྒྲིག་དངོས་གྲུབ་སྟེ་མ། །
དམར། གཡོན་དྲིལ་བུ་རིན་ཆེན་རལ་གྲི་འཛིན་པ། དེའི་སྙིང་གར་ཧཱུྃ་ལས་མི་བསྐྱོད་པ། སྤྱི་བོར་ཨོཾ་ལས་རྣམ་
པར་སྣང་མཛད། ཞེས་པ་ནས། བརླའི་རྩ་བར་ཧཱ་ལས་དོན་ཡོད་གྲུབ་པ། རང་གི་གསང་གནས་མི་དམིགས་
པའི་ངང་ལས་ནས་རང་ཉིད་དོན་གྲུབ་ཏུ་གྱུར། ཕཊ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། རྡོ་
རྗེ་ལམ་ནས་ཡུམ་གྱི་པདྨར་བྱུང་བའི་བྱང་ཆུབ་ཀྱི་སེམས་ཀྱི་རྡུལ་ཕྲ་རབ་ལས་གྲུབ་པའི་དེ་བཞིན་གཤེགས་པ་ཡབ་
ཡུམ་ནམ་མཁའི་ཁམས་གང་བ་སྙོམས་པར་ཞུགས་པས་མཆོད། དཀྱིལ་འཁོར་བའི་ལྷ་ཐམས་ཅད་ཀྱིས་ཀྱང་ལྷན་
ཅིག་སྐྱེས་པའི་དགའ་བ་ཉམས་སུ་མྱོང་ནས་བདེ་བ་ཆེན་པོ་དང་དེ་ཁོ་ན་ཉིད་དབྱེར་མི་ཕྱེད་པའི་ཏིང་ངེ་འཛིན་ལ་
སྙོམས་པར་ཞུགས་པས་གསང་བ་དང་དེ་ཁོ་ན་ཉིད་ཀྱི་མཆོད་པས་དགྱེས་པར་གྱུར།ཞེས་གསང་བ་སྙོམས་འཇུག་གི་
མཆོད་པ་དབུལ། བདག་ནི་མི་བསྐྱོད་རྡོ་རྗེ་ཡིས། ། ཆོས་ཀྱི་དབྱིངས་ཀྱི་རང་བཞིན་གྲོང་། ། ཡོ་བྱད་ཅི་
འབྱོར་བ་ཡིན་ནི། ། དཀྱིལ་འཁོར་མཆོད་པ་བགྱིད་པར་འཚལ། ། ཐུགས་ནི་བརྩེ་བས་ཉེར་དགོངས་ཏེ། །
མགོན་པོ་མཆོད་པ་འདི་བཞེས་ཤིག ། ཨོཾ་སརྦ་ཏཱ་ཐཱ་ཏ་པཱུ་ཛ་ཨུ་བསླུ་ནཱ་ཡ། ཨཱཏྨ་ནི་ནི་དྷཱུ་ཏ་ཨཱ་མི། ཨོཾ་ཨཱཿ ཧཱུྃ།
སྣ་ཚོགས་དབང་པོའི་གཞུ་ལྟར་རབ་བཀྲ་ཞིང་། ། གང་ལ་རེག་ན་བདེ་བའི་རྒྱུར་འགྱུར་བ། ། གོས་བཟང་རིན་
ཆེན་བདག་བློ་སྦྱར་ཕྱིར་འབུལ། ། བཟོད་པ་དམ་པའི་གོས་ཀྱིས་བརྒྱན་པར་ཤོག ། ཨོཾ་ཨ་ནུ་ཏ་ར་སརྦ་པཱུ་ཛ་མ་
གྷ་ས་མུངྒ་ཏེ་སྤ་བ་ཎ་ཧི་སིག་ག་ན་ཁཾ་ཧཱུཾ་ཕཊ་སྭཧཱ། ཡང་ན། ཨོཾ་བཛྲ་ཝ་སྟ་ཡེ་ཨཱཿ ཧཱུཾ་སྭཱཧཱ། ཞེས་གོས་དབུལ།
རྒྱལ་བ་མཚན་དཔེའི་རང་བཞིན་རྒྱུན་ལྡན་ཕྱིར། ། རྒྱུན་གཞན་དག་གིས་བརྒྱན་པར་མི་འཚལ་ཡང་། ། རིན་
ཆེན་རྒྱུན་མཆོག་ཕུལ་བས་འགྲོ་ཀུན་གྱིས། ། མཚན་དཔེས་བརྒྱན་པའི་སྐུ་ལུས་ཐོབ་པར་ཤོག ། ཨོཾ་བཛྲ་ཨ་
ལངྐ་ར་ཝ་བུ་ཥ་ནི་ཨཱཧཱུྃ་སྭཱཧཱ། ཞེས་རྒྱན་དབུལ། བརྩེ་བའི་འཁོར་ཡུག་སྙན་པའི་བ་དན་དང༌། ། ཏིང་
འཛིན་བླ་རེ་སྤོབས་པའི་འོད་གསལ་བ། ། མཆོག་རྐྱེན་འོས་པའི་ཉེར་མཁོ་འདི་དག་འབུལ། ། སྐྱེ་བོས་རྣམ་
དག་ཡེ་ཤེས་ཐོབ་པར་ཤོག ༀ་བཛྲ་མ་ཧཱ་པཱུ་ཛ་མེ་གྷ་ཨཱ༔ ཧཱུྃ། ཞེས་ཉེ་མཁོའི་ཡོ་བྱད་དབུལ། རིན་ཆེན་མཛེས་
པའི་བཀྲ་ཤིས་བུམ་པ་འདི། ། སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། ། ལས་དང་ཉོན་མོངས་དྲི་མ་ཀུན་
དག་ནས། ། བྱང་ཆུབ་སེམས་ཀྱི་རླན་གྱིས་བརླན་པར་ཤོག ། ཨོཾ་བཛྲ་ག་ལ་ཤ་ཨཱཿ ཧཱུཾ་སྭཱཧཱ། ཞེས་གང་བུམ་
དབུལ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་མཆོད་པའི་ང་རྒྱལ་བཟུང་། མ་ཧཱ་ར་ཏ་སུ་དྲི་
རྟ་སུ་ཏོ་ཁོ། སུ་སུ་ཁོ། བཛྲ་སཏྭཱ་ཡཿ རྒྱ་སིད་རྒྱུ་མཾ། ལན་གསུམ་བསྐོར་བ་དང་། ཨོཾ་པྲ་ན་མ་མི་སརྦ་ཏ་ཐཱ་ག་ཏ་
ན། ཞེས་བསུ་ཕྱག་བྱ། གཞུང་ཁ་ཅིག་དང་ཆོ་ག་ལས་ནི། སྔགས་ཀྱིས་ཕྱག་བྱས་ནས། མི་བསྐྱོད་རྡོ་རྗེ་ཡེ་ཤེས་
ཆེ། ། ཞེས་སོགས་དང་། གང་ཞིག་གཟུགས་དང་ཞེས་སོགས་ཀྱི་མཇུག་ཏུ་ཁྱབ་བདག་མས་བསྟོད་པའི་རྗེས་སུ་
343



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གང་ཞིག་ཐོག་མེད་ཅེས་སོགས་དང་། དཀོན་མཆོག་གསུམ་ལ་ཞེས་སོགས་དང་། རིགས་ལྔའི་སྡོམ་བཟུང་བྱེད་
པར་བཤད་ཅིང༌། ད་ལྟ་ནི་བསྟོད་པ་གཞན་གཉིས་བཞག་ནས། བཤགས་པ་སོགས་ཕྱི་མ་གསུམ་བྱས་པའི་མཇུག་
ཏུ། ༀ་དྲ་ན་མ་མི་སརྦ་ཞེས་སོགས་ཀྱིས་ཕྱག་བྱས་ཏེ། ཁྱབ་བདག་མ་འདོན་པར་བྱའོ། ། འོན་ཀྱང་གོ་རིམ་
འབྲེལ་བའི་དབང་དུ་བྱས་ན་བསྟོད་པ་རྒྱུས་བསྡུས་གང་ཡིན་སྔོན་དུ་བཏང་ནས་སྡིག་བཤགས་སེམས་བསྐྱེད་སྡོམ་
བཟུང་རྣམས་རྗེས་སུ་བྱས་ན་ལེགས་པར་སྐབས་འདི་དང་གཞུང་གཞན་གྱི་རིགས་འགྲོས་ཀྱིས་ཤེས་ལ། དེ་ཉིད་
རབ་གསལ་ལས་ནི་མི་བསྐྱོད་རྡོ་རྗེའམ་གང་ཞིག་གཟུགས་དང་ཞེས་པ་གཉིས་གང་རུང་གིས་བསྟོད་པ་ལས་གཞན་
མ་བཤད་དེ་རྒྱས་བསྡུས་སོ། ། བསྟོད་པ་ནི། གཞུང་གི་བསྟོད་པ་གཉིས་དང་། དེ་ནས། ཁྱབ་བདག་དཔལ་
ལྡན་རྡོ་རྗེ་སེམས་དཔའ་དང་། ། དབྱེར་མེད་བླ་མ་སྐུ་བཞིའི་བདག་ཉིད་ཅན། ། དངོས་གྲུབ་ཀུན་གྱི་འབྱུང་
གནས་ཡིད་བཞིན་ནོར། ། བསམ་འཕེལ་དབང་གི་རྒྱལ་བོ་ལ་ཕྱག་འཚལ། ། གཉིས་སྣང་སྤྲོས་པའི་ཀུན་རྟོག་
དབྱིངས་སུ་ཐིམ། ། སྲིད་པའི་འཁོར་ལོ་རླུང་གི་རྒྱུ་བ་བཅད། ། ཐམས་ཅད་སྟོང་བ་ལྷན་སྐྱེས་དགའ་བའི་
མཆོག ། བདེ་ཆེན་ཆོས་ཀྱི་སྐུ་ལ་ཕྱག་འཚལ་ལོ། ། སྲོག་འཛིན་ཆོས་ཕྲ་ནོར་བུ་ཆུ་ཤེལ་ནི། ། རྣམ་དག་འོད་
གསལ་ལྷ་ཡི་ལམ་ལས་འོངས། ། རབ་དཀར་ཟླ་ཟེར་བྱོ་བས་འཁྱུད་པའི་སྐུ ། ཟུང་འཇུག་དང་པོའི་མགོན་པོ་
ལ་ཕྱག་ འཚལ། ། མགོན་དེས་སྤྲུལ་བའི་གར་མཛད་རྡོ་རྗེ་འཛིན། ༑ ཨིནྡྲ་ནཱི་ལའི་ ལྷུན་པོ་དབང་པོའི་
གཞུས། ། ཀུན་ནས་ཀླུབས་པ་ཇི་བཞིན་ཡིད་འཕྲོག་པ། །ཞི་ཞིང་འཛུམ་ལྡན་མི་བསྐྱོད་ལ་ཕྱག་འཚལ། །
རང་རིགས་ཕྱག་རྒྱ་མཆོག་གི་མཛེས་མ་དང༌། ། སྙོམས་འཇུག་ལྷན་སྐྱེས་དགའ་བའི་རོལ་པ་ལས། །ཉིད་སྐུའི་
ཆ་ཤས་སུམ་ཅུ་རྩ་གཉིས་ཀྱི། ། འཁོར་ལོ་མཆོག་ཏུ་སྤྲུལ་ལ་ཕྱག་འཚལ་ལོ། ། མཆེ་བ་རབ་དཀར་ཁྲོ་ཆགས་
བརྗིད་པའི་ཞལ། ། མིག་སྨན་མདོག་ཅན་ཉི་མ་འབུམ་གྱི་འོད། ། མཚན་དཔེ་ལ་འགྲན་རིན་ཆེན་རྒྱུན་མང་
མཛེས། ། དཔལ་ལྡན་ཞེ་སྡང་རྡོ་རྗེ་ལ་ཕྱག་འཚལ། ། དེ་ཉིད་ཐུགས་ལ་དགའ་བསྐྱེད་ཡིད་འཕྲོག་མ། ། ནུ་
མ་མངོན་དགའ་རིན་ཆེན་དོ་ཤལ་དགོད། ། རེག་བྱ་རྡོ་རྗེ་ནམ་མཁའི་མཛེས་པ་འཕྲོག ། མཛེས་སྡུག་ལྷ་མོ་
ཁྱོད་ལ་ཕྱག་འཚལ་ལོ། ། གཟུགས་ཕུང་རྣམ་དག་མེ་ལོང་ཡེ་ཤེས་དངོས། ། རྣམ་བཀྲ་འཇའ་ཚོན་གོས་ཀྱིས་
འཁྱུད་པ་ཡི། །ཟླ་བའི་ཕུང་བོ་ལྟ་བུའི་སྐུ་མངའ་བ། །རྒྱལ་བ་རྣམ་སྣང་མཛད་ལ་ཕྱག་འཚལ་ལོ། ། ཚོར་བ་
རྣམ་དག་མཉམ་ཉིད་ཡེ་ཤེས་དངོས། ། ཉིན་བྱེད་བྱེ་པའི་མདངས་ལྡན་གསེར་གྱི་རི། ། རྣམ་མང་རྒྱུ་སྐར་ངོ་
ཤལ་འཕྱང་བ་བཞིན། །རབ་མཛེས་རིན་ཆེན་འབྱུང་ལྡན་ལ་ཕྱག་འཚལ། ། འདུ་ཤེས་རྣམ་དཔ་སོར་རྟོག་ཡེ་
ཤེས་དངོས། ། ལི་ཁྲིའི་རྒྱ་མཚོ་ལྟ་བུའི་འོད་མངའ་བ། ། འཇིག་རྟེན་ཀུན་གྱི་མིག་གི་དགའ་སྟོན་མཆོག །
344



༄༅། ། གསང་བ་འདུས་པའི་རས་བྲིས་དང་བསམ་གཏན་གྱི་དཀྱིལ་འཁོར་སྒྲུབ་མཆོད་བྱ་ཚུལ་གྱི་ཆོག་བསྒྲིག་དངོས་གྲུབ་སྙེ་མ། །
མཐའ་ལས་འོད་དཔག་མེད་ལ་ཕྱག་འཚལ་ལོ། ། འདུ་བྱེད་རྣམ་དག་བྱ་སྒྲུབ་ཡེ་ཤེས་དངོས། ། མར་གད་ཕུང་
ངོ་ཉི་འོད་དང་འགྲོགས་པས། ། ཐུབ་ཀུན་ཡིད་ནི་ཆགས་པར་བྱེད་པ་བཞིན། ། རབ་གསལ་དོན་ཡོད་རྡོ་རྗེ་ལ་
ཕྱག་འཚལ། ། ཁམས་བཞི་རྣམ་དག་ཚད་མེད་བཞི་ཡི་དངོས། །ཨུཏྤལ་མིག་ཅན་བིལླའི་མཆུ་སྒྲོས་ཅན། །
ཟུར་གྱིས་བལྟ་ཞིང་བདེ་སྟེར་བཅོམ་ལྡན་མ། ། འཇོ་སྒེག་ལྷ་མོ་བཞི་ལ་ཕྱག་འཚལ་ལོ། ། རྒྱལ་སྲས་དགའ་མ་
གཟུགས་སོགས་རྣམ་དག་ཅིང་། ། དབང་པོར་བདེ་སྟེར་ཆགས་པའི་ཉམས་ལྡན་མ། ། རོལ་རྩེད་གར་གྱིས་
རོལ་བའི་རྡོ་རྗེ་ནི། ། དགའ་བསྐྱེད་ལྷ་མོ་བཞི་ལ་ཕྱག་འཚལ་ལོ། ། སྐྱེ་མཆེད་ཚིགས་དང་རྩ་རྒྱུས་རྣམ་དག་
ཅིང་། །ཕྱོགས་ཀྱི་བདེ་གཤེགས་འོད་ཀྱིས་འཁྱུད་པའི་སྐུ། ། ལྷ་ཡི་གོས་དང་རིན་ཆེན་རྒྱན་མང་འཆང་། །
བློ་ཆེན་རྒྱལ་སྲས་བརྒྱད་ལ་ཕྱག་འཚལ་ལོ། ། བཞད་པའི་གད་རྒྱངས་འབར་བའི་མཆེ་བ་ཅན། ། ལྟོས་འགྲོའི་
དོ་ཤལ་སྤྱན་རྩ་གློག་ལྟར་འཁྱུག ། ཡན་ལག་རྣམ་དག་དུས་མཐའི་མེ་དཔུང་འོད། ། སྟོབས་ཆེན་ཁྲོ་བོ་བཅུ་ལ་
ཕྱག་འཚལ་ལོ། ། རྒྱལ་བའི་ལྷན་སྐྱེས་དགའ་བའི་རོལ་བ་ལས། ། དུ་མར་སྤྲོ་ཞིང་ཅིག་ཅར་སྡུད་པ་དང་། །
གཉིས་མེད་གཉིས་བྲལ་བདེ་སྟོང་ལྷ་ཡི་སྐུ། ། རྟེན་དང་བརྟེན་པར་ཤར་ལ་ཕྱག་འཚལ་ལོ། ། དེ་ལྟར་བསྟོད་
པའི་རབ་དཀར་དགེ་བའི་ཚོགས། ། ཇི་སྙེད་ཐོབ་དེས་འགྲོ་བ་མ་ལུས་པའི། ། སྙིང་གི་བུམ་པ་བདེ་ཆེན་བདུད་
རྩིའི་ཆུས། ། བདེ་བླག་ཉིད་དུ་གང་བ་ཐོབ་གྱུར་ཅིག ། ཅེས་པས་བསྟོད། དེ་ནས་བཤགས་པ་དང་སྡོམ་པ་
གཉིས་གཞུང་ནས་འབྱུང་བ་ལྟར་བཟུང་ལ། སྔགས་རྣམས་ཅི་འགྲུབ་བཟླས་ནས་མཐར་ཡིག་བརྒྱས་བརྟན་པར་
བྱའོ། ། །
བཅོམ་ལྡན་འདས་རྡོ་རྗེ་སེམས་དཔའ་ལ་ཕྱག་འཚལ་ལོ། ། རིགས་བརྒྱའི་ཁྱབ་བདག་བླ་མ་རྡོ་རྗེ་
འཆང་། ། སྤྲུལ་བའི་གར་མཛད་དཀྱིལ་འཁོར་འཁོར་ལོའི་གཙོ། ། ཁྲོ་ཆགས་བརྗིད་ཉམས་མཚན་དཔེའི་
དཔལ་འབར་བ། ། བཅོམ་ལྡན་ཞེ་སྡང་རྡོ་རྗེ་ལ་ཕྱག་འཚལ་ལོ། །ཉིད་སྐུ་ཡིད་འཕྲོག་མཛེས་སྡུག་ལྷ་མོའི་
སྐུར། ། རྣམ་པར་བསྟན་ནས་རྗེས་ཆགས་རོལ་བ་ཡིས། ། གང་གི་ཐུགས་ལ་ལྷན་སྐྱེས་དགའ་བའི་དཔལ། །
སྟེར་མཛད་བཅོམ་ལྡན་འདས་མ་ལ་ཕྱག་འཚལ། ། ཕུང་ལྔ་རྣམ་དག་ཡེ་ཤེས་ལྔ་ཡི་དངོས། ། དབང་སྔོན་དུང་
གསེར་ཕྱི་རུ་མར་གད་མདོག ། ལྷ་རྫས་རྒྱུན་ལྡན་འཇའ་འོད་འཁྲིགས་པའི་སྐུ། ། བཅོམ་ལྡན་རྒྱལ་བ་རིགས་
ལྔ་ལ་ཕྱག་འཚལ། ། ཁམས་དང་ཡུལ་བཞི་རྣམ་དག་ཚད་མེད་དངོས། ། གཟུགས་མཛེས་སྒེག་ཉམས་ཡིད་
འོང་བཞིན་འཛུམ་ཅན། ། མཆུ་སྒྲོས་ རབ་དམར་ཟུར་ལྟ ཨུཏྤལ་སྤྱན། ། དགའ་སྟེར་ལྷ་མོ་བརྒྱད་ལ་ཕྱག་
འཚལ་ལོ། ། རྩ་རྒྱུས་སྐྱེ་མཆེད་ཚིགས་ཀུན་རྣམ་དག་ཅིང་། ། རང་ཕྱོགས་བདེ་བཤེགས་མདོག་དང་ཆ་ལུགས་
345



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བཞིན། །ཟབ་ཡངས་སྤྱོད་པའི་རྒྱུ་མཚོ་ཆེར་རོལ་བ། ། མཐུ་ཆེན་རྒྱལ་སྲས་བརྒྱུད་ལ་ཕྱག་འཚལ་ལོ། །
ཞལ་གདངས་མཆེ་གཙིགས་ ཁྲོ་ གཉེར་ དཔྲལ་ བར་ བསྡུས། ། སྤྱན་ གསུམ་ སྣང་ མིག་ དབུ་སྐྲ་ དམར་ སེར་
འབར། ། རིན་ཆེན་སྤྲུལ་རྒྱན་ཧ་ཧའི་གད་རྒྱངས་ཅན། ། སྟོབས་ལྡན་ཁྲོ་རྒྱལ་བཅུ་ལ་ཕྱག་འཚལ་ལོ། ། དེ་
ལྟར་བསྟོད་པས་མཆོག་ཐུན་དངོས་རྣམས་དང༌། ། འདུས་པའི་རིམ་གཉིས་ལམ་གྱི་གནད་དོན་ཀུན། །ཇི་
བཞིན་རྟོགས་པའི་ཉམས་ལེན་མཐར་ཕྱིན་ནས། ། སྐུ་གསུམ་གོ་འཕང་མྱུར་དུ་ཐོབ་གྱུར་ཅིག ། ཅེས་པ་འདི་
ནི་བཤད་སྒྲུབ་མིང་ཅན་གྱིས་རང་སྐལ་དུ་དད་པས་སྦྱར་བའི་ཡི་གེ་བ་ནི་སྔགས་རམ་པ་བྱམས་པ་རིན་ཆེན་ནོ། །
དེ་ནས་འཇིག་རྟེན་ལས་འདས་མ་འདས་ཀྱི་གཏོར་མ་བྱིན་གྱིས་བརླབས་ནས། རང་གི་ཐུགས་ཀའི་ཧཱུཾ་
སྔོན་པོ་འོད་ཟེར་ལྕགས་ཀྱུའི་རྣམ་པ་ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་ཏེ་དཀྱིལ་འཁོར་གྱི་
ཕྱིའི་ཕྱོགས་མཚམས་རྣམས་སུ་འཁོད་པ་ནི། ཤར་དུ་རྡོ་རྗེ་མཚོན་ཆ་སེར་པོ་ཞེས་པ་ནས། ཨོཾ་ཨཱ༔ ཧཱི དྲ་ཝ་ར་
སད་ཀ་རོ་དྲོ་ག་ཎི་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ཨཱཿ བཛྲ་དྷིག་ཧཱུྃ་ཞེས་པ་ནས། སུམྦྷ་རཱ་ཛ་ཧཱུྃ་ཧཱུྃ། སརྦ་ཞེས་པ་ནས། ཙ་
ཀུ་རུ་སྭཱཧཱ། ཨོཾ་ཨཱཿ དུས་གསུམ་སྐྱེས་པ་ཞེས་པ་ནས། བསྲུང་བར་མཛད་དུ་གསོལ་ཧཱུཾ་སྭཱཧཱ། ཨོཾ་ཨཱཿ ཧི པྲ་ཝ་ར་
སད་ཀ་རོ་ཨཱཉྩ་མཱ་ཎི་ཞེས་པ་ནས། ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་བཛྲ་ཏི་བུ་ལ་ཡེ་སྭཱཧཱ། ཨོཾ་སརྦ་ཏ་ཐཱ་ག་ཏ་བུཊྚེ་ཞེས་
པ་ནས།ཤལྟ་པྲ་ཏཱི་ཙྪ་ཧཱུཾ་སྭཱཧཱ། བཛྲ་དྷཱིཀ་ཨོཾ་ཨཱཿ ཧཱུྃ། ཞེས་པ་ནས། སུམྦྷ་རཱ་ཛ་ཨོཾ་ཨཱཿ ཧཱུྃ། ཨོཾ་ད་ཤ་དི་ཀ་ལོ་ཀ་པཱ་
ལ་ས་བ་རི་ཝ་ར་བུཊྚ་ཞེས་པ་ནས། ཨོཾ་ཨཱཿ ཧཱུྃ་བཛྲ་མུ ཕྱོགས་སྐྱོང་འཁོར་བཅས་རང་གནས་སུ་གཤེགས་བར་
གྱུར། ཆོས་སྐྱོང་དང་གཞི་བདག་གི་གཏོར་མ་ཡོད་ན་བྱིན་གྱིས་བརླབས་ཏེ་འབུལ་ཞིང་། བཏང་རིག་གི་མཆོད་
པ་བྱིན་གྱིས་བརླབས་ཏེ་ཆུ་བཞི་ཉེར་སྤྱོད་རོལ་མོ་འདོད་ཡོན་རྣམས་དག་ཅིང་དྲི་མེད་སོགས་སྔར་བཞིན་ཚིགས་
བཅད་ཅི་རིགས་དང་། ཨོཾ་སརྦ་ཏ་ཐཱ་ག་ཏ་ཨརྒྱུ་སོགས་སྦྱར་ནས་འབུལ་ལོ། ། འདོད་ལོན་ལྔ་ཡང་ན། ཕྱག་རྒྱུའི་
རྣམ་པ་སྔོན་པོ་སོགས། ། དེ་བཞིན་གཟུགས་ལ་དབྱེ་བ་གསུམ། ། ཞེས་སོགས་ཀྱིས་ཕུལ་ནས་བསྟོད་པ་རྒྱས་
བསྡུས་ཅི་རིགས་ཀྱིས་བསྟོད། དེ་ནས་སྨོན་ལམ་དང་བཟོད་གསོལ་བརྟན་བཞུགས་ཤིས་བརྗོད་བཅས་རྗེའི་གསུང་
དང་མཐུན་པའི་ཕྱག་ལེན་ལྟར་བྱ་སྟེ་འདིར་མ་བྲིས་སོ། ། ། ། གཉིས་པ་བསམ་གཏན་གྱི་དཀྱིལ་འཁོར་སྒྲུབ་
ཅིང་མཆོད་པ་ནི། དབང་རྣོན་དང་རས་བྲིས་མ་འཛོམས་པ་འགའ་ཞིག་གིས་ཀྱང་མཆོད་པ་སོགས་སྟ་གོན་བྱས་
ནས་བདག་བསྐྱེད་རྒྱས་བསྡུས་གང་རུང་སྔོན་དུ་བཏང་སྟེ། བསྒྲུབ་ཚུལ་བདག་མདུན་ཐ་མི་དད་ཀྱི་དབང་དུ་བྱས་
ན། ཤུནྱ་ཏས་སྟོང་བར་སྦྱངས། སྟོང་བའི་ངང་ལས་སྐད་ཅིག་གིས་རྡོ་རྗེའི་ས་གཞིར་བ་གུར་བླ་རེ་མེ་རི་དང་
བཅས་པ་ཡོངས་སུ་རྫོགས་པའི་དབུས་སུ་ཞེས་པ་ནས་བྱང་ཕྱོགས་པ་རྣམས་ལ་སྣ་ཚོགས་རྡོ་རྗེའི་གདན། གདན་
346



༄༅། ༣ གསང་བ་འདུས་པའི་རིས་དྲིས་དང་བསམ་གཏན་གྱི་དཀྱིལ་འཁོར་སྒྲུབ་མཆོད་བྱ་ཚུལ་གྱི་ཆོག་བསྒྲིག་དངོས་གྲུབ་སྟེ་མ། །
དེ་རྣམས་ཀྱི་སྟེང་དུ་ཨོཾ་ཨཱ༔ ཧཱུྃ། ཨོཾ་ཨཱ༔ ཧཱུྃ། ཞེས་པ་ནས། ཨོཾ་ཧཱུྃ་ཧཱུྃ་བཅུ་རྣམས་སུ་གྱུར། དེ་རྣམས་ཡོངས་སུ་
གྱུར་བ་ལས་རྡོ་རྗེ། འཁོར་ལོ། རིན་པོ་ཆེ། པདྨ་སྣ་ཚོགས་རྡོ་རྗེ། འཁོར་ལོ། རྡོ་རྗེ། ཨུཏྤལ། ཞེས་པ་ནས།
རྡོ་རྗེ་དང་རྡོ་རྗེ། དེ་རྣམས་ནས་ ལྷ་སུམ་ཅུ་སོ་གཅིག་ཏུ་གྱུར་བ་ནི། གདན་དབུས་མའི་སྟེང་དུ་རང་ཉིད་མི་
བསྐྱོད་བཞི་བ་མཐིང་ནག་ནས་རིག་མ་བསྐྱེད་པ་ནི་དཀྱིལ་འཁོར། རྒྱལ་མཆོག་བཞིན་དང་དེ་མན་ཆད་མདུན་
བསྐྱེད་ཀྱི་སྐབས་སུ་བཤད་པ་ཇི་ལྟ་བ་བཞིན་ནོ། ། འོན་ཀྱང་འདིར་བཟོད་གསོལ་ཡན་ཆད་སྔར་བཞིན་བྱས་པའི་
མཇུག་ཏུ་འདི་ལྟར་བྱ་སྟེ། བདག་ལ་དངོས་གྲུབ་མཆོག་བསྩོལ་ཞིང་། ། ནས་ དངོས་གྲུབ་བླ་ ན་མེད་པ་
སྩོལ། །ཨོཾ་ཨཱ༔ བཛྲ་མུ ཡེ་ཤེས་པ་རང་བཞིན་གྱི་གནས་སུ་གཤེགས་པར་གྱུར། རང་གི་ཐུགས་ཀའི་ཧཱུྃ་གི་འོད་
ཟེར་གྱིས་དཀྱིལ་འཁོར་པའི་ལྷ་རྣམས་སྤྱན་དྲངས་ཏེ། རང་གི་སྤྱི་བོ་ལ་སོགས་པའི་གནས་རྣམས་སུ་འཁོད་པ་ནི།
སྤྱི་བོར་རྣམ་པར་སྣང་མཛད། ཞེས་པ་ནས། རྐང་མཐིལ་གཉིས་སུ་གནོད་མཛེམ་རྒྱལ་བོ། གཞལ་ཡས་ཁང་གི་
ཆ་སོ་སོ་ཡང་ནས་ཐིམ་པར་གྱུར། རང་ཡབ་ཡུམ་སྙོམས་པར་ཞུགས་པའི་སྦྱོར་མཚམས་ནས་སྤྲོས་པའི་བྱང་ཆུབ་
ཀྱི་སེམས་ཀྱི་འོད་ཟེར་གྱིས་སེམས་ཅན་ཐམས་ལ་དབང་བསྐུར། ཞེས་པ་ནས། ཡོ་ག་ཤུདྷོཊ་ཧཾ། སྣོད་རྣམས་
ཅད་གཞལ་ཡས་ཁང་དང་བཅུད་ཐམས་ཅད་རྡོ་རྗེ་འཆང་གི་སྐུར་གྱུར། ཞེས་བརྗོད་ཅིང་བསམ་ལ་ཤིས་བརྗོད་
བྱའོ། ། ཅེས་པ་འདི་ཡང་། ཤཱཀྱའི་དགེ་སློང་ གྲགས་པ་བཤད་སྒྲུབ་ཅེས་བྱ་བས་རང་གཞན་འགའ་ལ་ཕན་
གདགས་པར་འདོད་པའི་བསམས་པས་དམ་པ་གོང་མའི་དགོངས་པ་དང་མཐུན་པར་ཅུང་ཟད་རེ་དབྲི་བསྣོན་བྱས་
ཏེ་འཇུག་པ་བདེ་བར་ཅོ་ནེའི་དགོན་ཉིད་དུ་བསྒྲིགས་པའི་བར་ཤིང་རྣམས་ནི་ཚེ་རིང་བཀྲ་ཤིས་ཀྱིས་དད་པས་
བསྒྲུབས་པ་དང་ཡི་གེ་བ་ནི་སྔགས་རམ་པ་བྱམས་པ་རིན་ཆེན་ནོ། །མངྒ་ལཾ། །
347



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་
རྟོགས་ནག་འགྲོས་སུ་བཀོད་པ་བདེ་ལམ་
ཞེས་བྱ་བ་བཞུགས་སོ། །
ན་མོ་བཛྲ་བྷི་ར་ཝ་ཡེ། བླ་མ་དང་རྗེ་བཙུན་འཇམ་པའི་དབྱངས་ལ་གུས་པས་ཕྱག་འཚལ་ཞིང་སྐྱབས་སུ་
མཆིའོ། ། འདིར་འཇིགས་བྱེད་བཅུ་གསུམ་མའི་མངོན་རྟོགས་འཇུག་པ་བདེ་བ་ཞིག་བརྗོད་པར་བྱ་སྟེ། དེ་ཡང་
ཡོ་བྱད་ཇི་སྐད་བཤད་པ་རྣམས་ཚོགས་པར་བྱས་ནས། ། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་
གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་སྐུར་བཞེངས་པར་གྱུར་བར་བསམས་
ལ། རྡོར་དྲིལ་བྱིན་བརླབས་གཞན་ནས་འབྱུང་བ་ལྟར་བྱ། དེ་ནས་ནང་མཆོད་བྱིན་གྱིས་བརླབ་པ་ནི། ཨོཾ་
ཧི ཙླི	ཝི་ཀྲི་ཏཱ་ན་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷཱ༔ སརྦ་དྷམཱ	སྭ་བྷཱ་ཝ་ཤུདྡྷོཊ་ཧཾ། སྟོང་བ་ཉིད་དུ་གྱུར། སྟོང་བའི་
ངང་ལས་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ལྟ་བུ་པ་དན་གྱིས་མཚན་པ། དེའི་སྟེང་དུ་རཾ་ལས་
མེའི་དཀྱིལ་འཁོར་དམར་པོ་གྲུ་གསུམ་པ། དེའི་སྟེང་དུ་ཨཱ༔ ལས་མི་མགོའི་སྒྱེད་བུ་གསུམ་གྱིས་སྟེང་དུ། ཨཱ་ལས་
བྱུང་བའི་ཐོད་པ་དཀར་པོ། ། དེའི་ནང་གི་ཤར་དུ་ཧཱུཾ་ལས་བྱུང་བའི་བ་ལང་གི་ཤ་གོས་མཚན་པ། ལྷོར་ཨཾ་ལས་
བྱུང་བའི་ཁྱིའི་ཤ་ཀུས་མཚན་པ། ནུབ་ཏུ་ཛི་ལས་བྱུང་བའི་གླང་བོ་ཆེ་ཤ་དས་མཚན་པ། བྱང་དུ་ཁཾ་ལས་བྱུང་བའི་
རྟའི་ཤ་ཧས་མཚན་པ། དབུས་སུ་ཧཱུཾ་ལས་བྱུང་བའི་མིའི་ཤ་ནས་མཚན་པ། ཤར་ལྷོར་ལམ་ལས་བྱུང་བའི་དྲི་ཆེན་
པིས་མཚན་པ། ལྷོ་ནུབ་ཏུ་ཏཱཾ་ལས་བྱུང་བའི་རཀྟ་རས་མཚན་པ། ནུབ་བྱང་དུ་པཾ་ལས་བྱུང་བའི་བྱང་སེམས་
དཀར་པོ་ཤུས་མཚན་པ། བྱང་ཤར་ཏུ་ཏཱཾ་ལས་བྱུང་བའི་རྐང་མར་མས་མཚན་པ། དབུས་སུ་པཾ་ལས་བྱུང་བའི་དྲི་
ཆུ་མཱུས་མཚན་པ། དེ་དག་གི་སྟེང་དུ་ཨོཾ་དཀར་པོ་ཨཱཿ དཀར་པོ་ཧཱུྃ་སྔོན་པོ་གསུམ་སྟེང་ནས་སྟེང་དུ་བརྩེགས་པར་
གྱུར། རང་གི་ཐུགས་ཀའི་ཧཱུྃ་ལས་འོད་འཕྲོས་རླུང་ལ་ཕོག་པས་རླུང་གཡོས་མེ་སྤར་ཏེ་ཐོད་པའི་རྫས་རྣམས་ཞུ་ཞིང་
ཁོལ་བར་གྱུར། ཡི་གེ་གསུམ་ལས་འོད་ཟེར་རིམ་པ་བཞིན་དུ་འཕྲོས་པས། སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་
རྣམས་བཀུག་ནས་ཡི་གེ་གསུམ་ལ་རིམ་གྱིས་ཐིམ་པ་རྣམས་ཐོད་པར་ལྷུང་ནས་ཞུ་བས། ཧཱུྃ་གིས་ཁ་དོག་དྲི་ནུས་ཀྱི་
སྐྱོན་སྦྱངས། ཨཱ༔ ས་བདུད་རྩིར་རྟོགས་པར་བྱས། ཨོཾ་གྱིས་མང་པོར་སྤར་ཞིང་སྤེལ་བར་གྱུར། ཨོཾ་ཨཱ༔ ཧཱུྃ། ལན་
348



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
གསུམ་བརྗོད་དེ། དེ་ནས་སྔོན་འགྲོ་མཆོད་པ་བྱིན་གྱིས་བརླབ་པ་ནི། ཧཱིཥིས་བསངས། སྭ་བྷཱ་ཝས་སྦྱངས།
སྟོང་བའི་ངང་ལས་ཨཱ༔ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་
མཆོད་ཡོན། ཞབས་བསིལ། དྲི། མེ་ཏོག ། བདུག་སྤོས། མར་མེ། ཞལ་ཟས། རོལ་མོ་རྣམས་རང་
བཞིན་བདེ་སྟོང་རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་
ཅན་བསྐྱེད་པར་གྱུར། ཨོཾ་ཨགྷཾ་ཨཱ་ཧཱུཾ། ཨོཾ་པཱ་དྷཾ་ཨཱཧཱུཾ། ཨོཾ་གནྡྷེ་ཨཱཿ ཧཱུཾ། ༀ་པུཥཱ་ཡཿ ཧཱུཾ། ཨོཾ་དྷུ་པེ་ཨཱ༔ ཧཱུྃ།
ཨོཾ་ཨཱ་ལོ་ཀེ་ཨཱཿཧཱུཾ། ཨོཾ་ནི་ཝཾ་རྱ་ཨཱཧཱུཾ། ཨོཾ་ཤཔྟ་ཨཱ༔ ཧཱུྃ། དེ་ནས་གཏོར་མ་ནང་མཆོད་ལྟར་བྱིན་གྱིས་བརླབ།
དེ་ནས་ཕྱོགས་སྐྱོང་སྤྱན་འདྲེན་ཚུལ་བསྡུས་པ་ནི། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་
ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་ཏེ་ཕྱོགས་མཚམས་རྣམས་སུ་འཁོད་པ་ལས་སྐད་ཅིག་
གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་
སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་པོ་འོད་ཀྱི་སྦུ་གུ་ཅན་རྣམས་
སུ་གྱུར། ཨོཾ་ཡ་མ་རཱ་ཛ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡ་ཀློ་ཡ། ཡོཀྵེ་ཡཙྪ་ནི་རཱ་མ་ཡ་ཧཱུྃ་ཧཱུྃ་
ཕཊ་སྭཱཧཱ། ཞེས་པས་བྱིན་ཀྱིས་བརླབ། ཨོཾ་བྷུ་ཙ་ར་ནི། ཡ་པཱ་ཏཱ་ལ་ཙ་ར་ཡ། མཱན་ཁེ་ཙ་ར་ཡ། ཏ་པུར་བ་ནི་གཱ་
ནཾ། ཀ་དཀྵི་ཎ་དི་གཱ་ཡ། ཧཱུཾ་བཉི་མ་ནཾ། ཕཊ་ཨུད་ཏ་ར་ཏི་གཱ་ཡ། ཨོ་ཨི། བྷིཡ། ཊཱི༔ བ། ལི་ཀི། ཀྲི་ཀོ།
ཏཱ་ཨེ། ན་ཨ། ན་དེ། ཧཱུཾ་བྷོ ཕཊ་སརྦ་བྷུ་དེ་ ཞེས་པ་གསུམ་གྱིས་བསྔོ། །
ཨོཾ་ད་ཤ་དིག་ལོ་ཀ་པཱ་ལ་ས་བ་རི་ཝ་ར་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། དེ་བཞིན་དུ་སྦྱར་ཏེ། པཱདྱ: གན་དྷེ། པུཥྛ།
དྷུ་པེ། ཨཱ་ལོ་ཀེ། ནི་ཝི་ཏྱཱ། ཤཔྟ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ད་ཤ་དི་ཀ་ཨོཾ་ཨཱཿ ཧཱུཾ། བཏགས་ལ་ནང་མཆོད་འབུལ།
བཅོམ་ལྡན་ཆོས་རྗེ་འཇམ་དབྱངས་སྤྱན་ལམ་དུ། ། བདུད་འདུལ་བསྟན་པ་བསྲུང་བར་ཞལ་བཞེས་པ། །
ལས་ཀྱི་གཤིན་རྗེ་མ་མོ་མཁའ་འགྲོ་མ། ། འབྱུང་པོ་རོ་ལངས་ཅི་བགྱི་བཀའ་ཉན་ཚོགས། ། ཕྱི་ནང་སྐྱོང་བའི་
དམ་ཅན་མ་ལུས་ལ། ། བདག་ནི་རེ་བའི་སེམས་ཀྱིས་འདུད་ཅིང་མཆིས། ། ཞེས་བསྟོད་ལ། ཕྱོགས་སྐྱོང་
འཁོར་དང་བཅས་པ་རྣམས་ཀྱིས་བདག་གི་དགེ་བའི་བྱ་རྣམས་མཐར་ཕྱིན་པ་དང་། དེའི་བར་ཆད་ཞི་བའི་ཕྲིན་
ལས་མཛོད་ཅིག །ཅེས་ཕྲིན་ལས་བཅོལ། གཤིན་རྗེ་གཤེད་ཀྱི་ཡིག་བརྒྱ་བརྗོད་དེ། མ་རྙེད་ཡོངས་སུ་མ་ཤེས་
དང༌། ཞེས་པ་ནས་བཟོད་མཛད་རིགས། ། ཨོ་ཨཱ༔ བཛ་མུ ཕྱོགས་སྐྱོང་འཁོར་བཅས་རང་གནས་སུ་གཤེགས་
པར་གྱུར། ཞེས་བརྗོད་ཅིང་བསམ། བདག་བསྐྱེད་ཀྱི་མཆོད་པ་བྱིན་གྱིས་བརླབ་པ་ནི། དྭི ཀྐི ས་བསང་། སྭ་
བྷ་ཝ་སྦྱང་། སྟོང་བའི་ངང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཞེས་པ་ནས་ཨོཾ་
349



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཤཔ་ཨཱཿ ཧཱུཾ། གི་བར་སྔོན་འགྲོའི་སྐབས་དང་། ༀ་རཱུ་བ་ཨཱ༔ ཧཱུྃ་དེ་བཞིན་དུ་སྦྱར་ཏེ། ཤཔྟ། གན་དྷེ། ར་ས།
སྤུན་ཨཱ༔ ཧཱུྃ་གིས་ཆུ་གཉིས་ཉེས་སྤྱོད་རོལ་མོ་འདོད་ཡོན་དང་བཅས་པ་བྱིན་གྱིས་བརླབ། དེ་ནས་སྤྱི་འགྲོ་ལྟར་
མཎྜལ་འདོད་ན་བསྡུས་པས་ཆོག་སྟེ་ངེས་པར་དགོས་པ་མིན། རྡོར་སེམས་ཀྱི་སྒོམ་བཟླས་བྱེད་ན། དཀོན་ཅོག་
གསུམ་ལ་སྐྱབས་སུ་འགྲོ། ། ཚིགས་བཅད་གཅིག་གི་རྗེས་སུ། རང་གི་སྤྱི་བོར་པཾ་ལས་པདྨ་དང་ཨ་ལས་ཟླ་བའི་
དཀྱིལ་འཁོར་གྱི་སྟེང་དུ། ཧཱུྃ་ལས་རྡོ་རྗེ་དཀར་པོ་རྩེ་ལྔ་བ། ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས།
འདུས་ཡོངས་སུ་གྱུར་བ་ལས། རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེས་དང་
དྲིལ་བུ་འཛིན་པ། ཡུམ་རྡོ་རྗེ་བསྙེམས་མ་དཀར་མོ་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པས་
འཁྱུད་པ། གཉིས་ཀའང་དར་གྱི་ན་བཟའ་དང་རིན་པོ་ཆེའི་རྒྱན་སྣ་ཚོགས་པས་བརྒྱན་པ། ཡབ་རྡོ་རྗེ་སྐྱིལ་ཀྲུང་
གིས་བཞུགས་པ། དེའི་ཐུགས་ཀར་ཟླ་བའི་སྟེང་དུ་ཧཱུཾ་ཡིག་དཀར་པོ། དེ་ལས་འོད་ཟེར་འཕྲོས། རང་འདྲའི་ཡེ་
ཤེས་པ་སྤྱན་དྲངས། ཨོཾ་བཛྲ་སཱ་ཏཱ་ས་པཱ་རི་ཝཱ་ར་ཨརྒྱུ་སོགས་ཀྱིས་མཆོད། ཛ༔ ཧཱུྃ་བཾ་ཧོ༔ གཉིས་སུ་མེད་པར་གྱུར།
སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། པཉྩ་ཀཱ་ལ་ས་བ་རི་ཝཱ་ར་ཨརྒྱུ་
སོགས་ཀྱིས་མཆོད་ལ་དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་
གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས་ཨོཾ་སརྦ་ཏ་ཐཱ་ག་ཏ་ཨ་བྷི་
ཥེ་ཀ་ཏ་ས་མ་ཡ་ཤྲཱི་ཡེ་ཨཱཿཧཱུཾ། ཞེས་དབང་བསྐུར། སྐུ་ཡེ་ཤེས་ཀྱི་བདུད་རྩིས་གང་། མི་བསྐྱོད་པས་དབུ་བརྒྱན་
པར་གྱུར། བཅོན་འདས་རྡོ་རྗེ་སེམས་དཔའ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་དང་། དམ་
ཚིག་ཉམས་ཆགས་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་
ཧཱུྃ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་སྲས་དང་བཅས་པ་མཉེས་
པའི་མཆོད་པ་ཕུལ། དེ་རྣམས་ཀྱི་ཡོན་ཏན་ཐམས་ཅད་འོད་ཀྱི་རྣམ་པར་བསྡུས་ནས་ཐུགས་ཀའི་ཧཱུཾ་ལ་ཐིམ་པས་
གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར་བར་བསམས་ལ། ཡིག་བརྒྱ་ཉེར་གཅིག་བཟླས་པའི་
མཐར། བདག་ནི་མི་ཤེས་རྨོངས་པ་ཡིས། ། དམ་ཚིག་ལས་ནི་འགལ་ཞིང་ཉམས། ། བླ་མ་མགོན་པོས་སྐྱབས་
མཛོད་ཅིག གཙོ་བོ་རྡོ་རྗེ་འཛིན་པ་སྟེ། ། ཐུགས་རྗེ་ཆེན་པོའི་བདག་ཉིད་ཅན། ། འགྲོ་བའི་གཙོ་ལ་བདག་
སྐྱབས་མཆི། ། རྡོ་རྗེ་སེམས་དཔའི་ཞལ་ནས་རིགས་ཀྱི་བུ། ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་
ཐམས་ཅད་བྱང་ཞིང་དག་གོ །ཞེས་གསུངས་ནས། རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་
དཔའི་སྐུ་གསུང་ཐུགས་དབྱེར་མི་ཕྱེད་པར་གྱུར། དེ་ནས་ཚོགས་ཞིང་ནི། རང་ཉིད་འཇིགས་བྱེད་ཞལ་གཅིག་
350



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
ཕྱག་གཉིས་པར་གསལ་བའི་ཐུགས་ཀར་པདྨ་དང་ཉི་མ་ལ་གནས་པའི་ཧཱུྃ་གི་འོད་ཟེར་གྱིས། འཇིག་རྟེན་གྱི་
ཁམས་མུ་མེད་པ་གསལ་བར་བྱས། དེ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བོ་དང་
རིག་པའི་ཚོགས་ཀྱིས་བསྐོར་བའི་རྡོ་རྗེ་འཇིགས་བྱེད་བླ་མ་དང་བཅས་པ་མདུན་གྱི་ནམ་མཁར་སྤྱན་དྲངས།
འོད་ཟེར་རང་གི་སྙིང་ཀར་ཐིམ་པར་གྱུར། དེ་ནས། གང་གི་དྲིན་གྱིས་བདེ་ཆེན་གནས། ། སྐད་ཅིག་གིས་ནི་
ཐོབ་འགྱུར་བ། ། བླ་མ་རིན་ཆེན་ལྟ་བུ་ཡི། ། རྡོ་རྗེ་ཅན་ཞབས་པད་ལ་འདུད། ། གཟུགས་མཆོག་མཆོག་ཏུ་
དྲག་པོ་ཆེ། ། དཔའ་བོ་མཆོག་གི་སྤྱོད་ཡུལ་ཅན། ། གདུལ་ ད་ཀའ་འདུལ་བའི་དོན་མཛད་པ། ། རྡོ་རྗེ་
འཇིགས་བྱེད་ལ་ཕྱག་འཚལ། ཞེས་པས་ཕྱག་བྱ། རང་གི་སྙིང་གའི་ས་བོན་གྱི་འོད་ཟེར་ལས་བྱུང་བའི་རྩྭ་རྩི་ཀ་
དཀར་མོ། ཕག་མོ་སྔོན་མོ། དབྱངས་ཅན་མ་དམར་མོ། ། གོ་རི་ལྗང་ཀུ་ཕྱག་ན་མཆོད་རྫས་སྣ་ཚོགས་པ་
ཐོགས་པ་རྣམས་ཀྱིས་མཆོད་པར་གྱུར་བར་བསམ་ལ། ཨོ་ཧཱིཥིས་མཆོད་ཡོན་དང་། ཨོཾ་ཧཱུྃ་ཧཱུྃ་ཕཊ་ཀྱིས་ཞབས་
བསིལ། ཨོཾ་ཝི་ཀྲི་ཏཱ་ན་ན་དུ་ཊཾ་ས་ཏཱ་ད་མ་ཀ་ག ག ག ཡིས་དྲི། ཨོཾ་ཀུ་མ་ར་རཱུ་པི་ཎེ་ཛ་ཛ ཧཱུྃ་ཕཊ་ཀྱིས་མེ་
ཏོག །ཨོ་ཏི ཧ ཧི་ཕཊ་ཀྱིས་བདུག་སྤོས། ཨོ་དཱི་ལྟ་ལོ་ཙ་ན་ཝི་ཀྲི་ཏཱ་ན་མ་ཧཱ་ཨ་ཊུ་ཊྚ་ཧཱ་ས་ན་དི་ནི་དཱི་བྷ་ཡ་སཱཧཱ་
ས་མར་མེ། ཨོཾ་བཛྲ་ནེ་ལི་དྱ་ཨཱཿ ཧཱུཾ་སྭཱཧཱ་ས་ལྷ་བཤོས། ཨོཾ་བཛྲ་ཤཔྟ་ཨཱཿ ཧཱུཾ་གིས་རོལ་མོ་རྣམས་དབུལ། དེ་ནས།
སྡིག་པ་རྣམས་ནི་བཤགས་པར་བྱ། ། སྐྱེས་ཤིང་བྱུང་བ་རྣམས་ནི་བསལ། ། མི་བྱེད་པར་ཡང་སྤྱན་སྔར་
བརྗོད། ། དེ་བཞིན་བསོད་ནམས་རྗེས་ཡི་རང་། ། བདག་གིས་བདེར་འགྲོར་ཡོངས་སུ་བསྔོ། ། དཀོན་
མཆོག་གསུམ་ལ་སྐྱབས་སུ་འགྲོ། ། སེམས་ཅན་ཐམས་ཅད་བདག་གིས་དགྲོལ། ། བྱང་ཆུབ་གནས་ལ་དགོད་
པར་བགྱི། ། བྱང་ཆུབ་སེམས་ནི་ཡང་དག་བསྐྱེད། ། ཡོན་ཏན་རྒྱ་མཚོ་ཁྱེད་རྣམས་ལ། །བདག་གི་ལུས་
འདི་དབུལ་བར་བགྱི། ། ཡང་དག་རྫོགས་པའི་སངས་རྒྱས་དང་། ། དེ་སྲས་ལམ་གྱུར་སྦྱིན་སོགས་ཚུལ། །
སྐུ་གསུམ་ཡེ་ཤེས་ཐོབ་བྱའི་ཕྱིར། ། རབ་ཏུ་དང་བས་བསྟེན་པར་བགྱི། ཞེས་བརྗེད་དོ། ། དེ་ནས་རིགས་ལྔའི་
སྡོམ་བཟུང་ནི། སངས་རྒྱས་བྱང་ཆུབ་སེམས་དཔའ་རྣམས། ། བདག་ལ་དགོངས་པར་མཛད་དུ་གསོལ། །
ཞེས་པ་ནས། དབུགས་མ་ཕྱིན་པ་དབུགས་དབྱུང་ཞིང་། ། སེམས་ཅན་མྱ་ངན་འདས་ལ་འགོད། ། ཅེས་
བརྗོད་ལ། སྡོམ་པ་བཟུང་ནས། སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་སྙམ་པའི་བྱམས་པ་
དང༌། དེ་བཞིན་དུ། སྡུག་བསྔལ་དང་བྲལ་བར་གྱུར་ཅིག་སྙམ་པའི་སྙིང་རྗེ་དང་། བདེ་བ་དང་མི་འབྲལ་བར་
ཅིག་པའི་དགའ་བ་དང༌། འཇིག་རྟེན་གྱི་ཆོས་བརྒྱད་དང་གཟུང་འཛིན་གྱི་རྣམ་རྟོག་གིས་མི་བསྐྱོད་པའི་བཏང་
སྙོམས་ལ་གནས་པར་བྱའོ། ། སྙམ་དུ་ཚད་མེད་པ་བཞི་བསྒོམ་སྟེ་བསོད་ནམས་ཀྱི་ཚོགས་བསགས་པའོ། ། དེ་
351



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནས། ཨོཾ་སྭ་བྷཱ་ཝ་ཤུད་དྷཱ༔ སརྦ་དྷརྨཱ སྭ་བྷཱ་ཝ་ཤུད་དྷོཉ་ཧཾ། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་
བརྗོད་པས། རང་དང་ཚོགས་ཞིང་གི་ལྷ་དང་དེ་དག་ལས་གཞན་པའི་ཆོས་ཐམས་ཅད་བརྟེན་ནས་བཏགས་པ་
ཡིན་པའི་ཕྱིར། རྟག་ཆད་ལ་སོགས་པའི་མཐའ་བཞི་དང་བྲལ་བ། བདག་མེད་པའི་རང་བཞིན་སྟོང་བ་ཉིད་དུ་
གྱུར། ཅེས་བདག་མེད་པའི་ལྟ་བ་དྲན་པར་བྱ་སྟེ་ཡེ་ཤེས་ཀྱི་ཚོགས་བསག་པའོ། ། དེ་ནས་སྟོང་བའི་ངང་ལས་ཡོ་
ལསརླུང་གི་དཀྱིལ་འཁོར་དུ་བའི་མདོག་ཅན་གཞུ་ལྟ་བུ་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མེའི་
དཀྱིལ་འཁོར་དམར་པོ་གྲུ་གསུམ་འབར་བའི་ཕྲེང་བས་མཚན་པ། དེའི་སྟེང་དུ་པཾ་ལས་ཆུའི་དཀྱིལ་འཁོར་དཀར་
པོ་ཟླུམ་པོ་བུམ་པས་མཚན་པ། དེའི་སྟེང་དུ་ལོ་ལས་སའི་དཀྱིལ་འཁོར་སེར་པོ་གྲུ་བཞིར་རྡོ་རྗེས་མཚན་པའི་སྟེང་
དུ། ཧཱུྃ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི།
ལོགས་སུ་འཕྲོས་པས་རྡོ་རྗེའི་རྭ་བ། སྟེང་དུ་འཕྲོས་པས་རྡོ་རྗེ་གུར། གུར་གྱི་འོག་རྭ་བའི་སྟེང་དུ་རྡོ་རྗེའི་བླ་རེ་སྟེ།
ཐམས་ཅད་ཀྱང་རྡོ་རྗེ་འབར་བའི་རང་བཞིན། བར་མཚམས་མེད་པ་དུ་མ་བུ་གཅིག་ཏུ་གྱུར་བའི་ཕྱི་རོལ་ཏུ།
བསྐལ་བ་འཇིག་པའི་མེ་ལྟ་བུའི་ཁ་དོག་སྣ་ལྔའི་མེ་དཔུང་ཕྱོགས་བཅུར་འཕྲོ་བར་གྱུར། བར་བསྒོམ་སྟེ། བསྲུང་
འཁོར་ཐུན་མོང་བའོ། ། ཐུན་མོང་མ་ཡིན་པའི་བསྲུང་འཁོར་ནི། འདི་ལྟར། རྭ་བའི་དབུས་སུ་ཧཱུཾ་ལས་བཀའི་
འཁོར་ལོ་སེར་པོ་རབ་ཏུ་འབར་བ་གཡས་བསྐོར་དུ་འཁོར་བ། རྩིབས་བཅུ་ལྟེ་བ་དང་བཅས་པ། ལྟེ་བའི་ནང་
དང་རྩིབས་ལ་ཅུང་ཟད་མ་རེག་པའི་གནས་རྣམས་སུ་སྣ་ཚོགས་པདྨ་དང་ཟླ་བ་དང་ཉི་མའི་གདན་གསུམ་གསུམ་
གདན་དབུས་མའི་སྟེང་དུ་ཧཱུྃ་ཡིག་ཡོངས་སུ་གྱུར་བ་ལས། རང་ཉིད་གནོད་མཛེས་རྒྱལ་བོ་སྐུ་མདོག་མཐིང་ག་མི་
བསྐྱོད་པའི་ཅོད་པན་ཅན་མཐིང་དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་
ལ་འཁྱུད་ཅིང་ལྷག་མ་གཡས་གཉིས་རིན་པོ་ཆེ་དང་ལྕགས་ཀྱུ། གཡོན་གཉིས་པདྨ་དང་ཞགས་པ་འཛིན་པ།
ཞབས་གཡས་བསྐུམས་ཤིང་། གཡོན་བརྐྱངས་པའི་སྟོབས་ཀྱིས་བཞུགས་པ། ཡབ་ཡུམ་སྙོམས་པར་ཞུགས་པའི་
ཐུགས་ཀའི་ཧཱུྃ་གི་འོད་ཟེར་གྱིས་བཀུག་པའི་ཁྲོ་བོ་བཅུ་ཞལ་དུ་བཅུ་གས་ནས་ཞུ་བ་རྡོ་རྗེའི་ལོ་ནས་ཡུམ་གྱི་པདྨར་
ཞུགས་པའི་ཐིག་ལེ་བཅུ་ལས་ཧཱུྃ་རིང་པོ་བཅུ་དང་དེ་ལས་ཁྲོ་བོ་བཅུར་གྱུར་བའི་གཤིན་རྗེའི་གཤེད་སྔོན་པོ་རྣམ་
སྣང་གི་ཅོད་པན་ཅན། སྔོ་དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་
འཁྱུད་ཅིང་། ལྷག་མ་གཡས་གཉིས་རིན་པོ་ཆེ་དང་རྡོ་རྗེ་ཐོ་བ། གཡོན་གཉིས་པདྨ་དང་རལ་གྲི་འཛིན་པ། ཧཱུྃ་
པདྨ་ལས་སྤྲོས་ཏེ། ཤར་རྩིབས་ཀྱི་སྟེང་གི་གདན་ལ་གཡོན་བརྐྱངས་ཀྱིས་འཁོད། གཞན་གྱིས་མི་ཐུབ་པ་དཀར་
པོ་མི་བསྐྱོད་པའི་ཅོད་པན་ཅན། དཀར་མཐིང་དམར་པའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་
352



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
འདྲའི་ཡུམ་ལ་འཁྱུད་ཅིང་། ལྷག་མ་གཡས་གཉིས་རིན་པོ་ཆེ་དང་བེ་ཅོན། གཡོན་གཉིས་པདྨ་དང་རལ་གྲི་
འཛིན་པ། ཧཱུྃxལྷོ་རྩིབས་ཀྱི་སྟེང་གི་གདན་ལ་གཡོན་བརྐྱངས་ཀྱིས་འཁོད། རྟ་མགྲིན་དམར་པོ་འོད་དཔག་མེད་
ཀྱི་ཅོད་པན་ཅན། དམར་མཐིང་དཀར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས། ལྷག་མ་གཡས་
གཉིས་རིན་པོ་ཆེ་དང་པདྨ། གཡོན་གཉིས་འཁོར་ལོ་དང་རལ་གྲི་འཛིན་པ། ཧཱུཾxནུབ་རྩིབས་ཀྱི་སྟེང་གི་གདན་
ལxབདུད་རྩི་འཁྱིལ་པ་སྔོན་པོ་མི་བསྐྱོད་པའི་ཅོད་པན་ཅན། སྔོ་དཀར་དམར་བའི་ཞལ་གསུམ་ཕྱག་དྲུག་གི་
དང་པོ་གཉིས་ཀྱིས། ལྷག་མ་གཡས་གཉིས་རིན་པོ་ཆེ་དང་རྡོ་རྗེ། གཡོན་གཉིས་པདྨ་དང་རལ་གྲི་འཛིན་པ།
ཧཱུྃབྱང་རྩིབས་ཀྱི་སྟེང་གི་གདན་ལ་གཡོན་བརྐྱངས་ཀྱིས་འཁོད། འདོད་རྒྱལ་འཐིང་ག་མི་བསྐྱོད་པའི་ཅོད་པན་
ཅན། མཐིང་དཀར་དམར་པའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིསx། ལྷག་མ་གཡས་གཉིས་རིན་པོ་ཆེ་
དང་ལྕགས་ཀྱུ། གཡོན་གཉིས་པདྨ་དང་རལ་གྲི་འཛིན་པ། ཧཱུྃxམི་མཚམས་ཀྱི་རྩིབས་ཀྱི་སྟེང་གི་གདན་ལx།
དབྱུག་སྔོན་ཅན་སྔོན་པོ་མི་བསྐྱོད་པའི་ཅོད་པན་ཅན། སྔོ་དཀར་དཀར་བའི་ལྟ་ལ་གསུམ་ཕྱག་དྲུག་གི་དང་པོ་
གཉིས་ཀྱིx། ལྷག་མ་གཡས་གཉིས་རིན་པོ་ཆེ་དང་དབྱུག་པ། གཡོན་གཉིས་པདྨ་དང་རལ་གྲི་འཛིན་པ། ཧཱུྃ
xབདེན་བྲལ་གྱི་རྩིབས་ཀྱི་སྟེང་གི་གདན་ལx། སྟོབས་པོ་ཆེ་སྔོན་པོ་མི་བསྐྱོད་པའི་ཅོད་པན་ཅན། སྔོ་དཀར་
དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས། ཅིང་ལྷག་མ་གཡས་གཉིས་རིན་པོ་ཆེ་དང་རྩེ་གསུམ།
གཡོན་གཉིས་པདྨ་དང་རལ་གྲི་འཛིན་པ། ཧཱུཾxརླུང་མཚམས་ཀྱི་རྩིབས་ཀྱི་སྟེང་གི་གདན་ལx། མི་གཡོ་བ་མཐིང་
ག་མི་བསྐྱོད་པའི་ཅོད་པན་ཅན། མཐིང་དཀར་དམར་པའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས། ལྷག་
མ་གཡས་གཉིས་རིན་པོ་ཆེ་དང་རལ་གྲི། གཡོན་གཉིས་པདྨ་དང་རྡོ་རྗེ་འཛིན་པ། ཧཱུྃདབང་ལྡན་གྱི་རྩིབས་ཀྱི་
སྟེང་གི་གདན་ལx། གཙུག་ཏོར་འཁོར་ལོས་བསྒྱུར་བ་ལྗང་སེར་མི་བསྐྱོད་པའི་ཅོད་པན་ཅན། ལྗང་སེར་དཀར་
དང་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིསx། ལྷག་མ་གཡས་གཉིས་རིན་པོ་ཆེ་དང་འཁོར་ལོ།
གཡོན་གཉིས་པདྨ་དང་རལ་གྲི་འཛིན་པ། ཧཱུྃxགཙོ་བོའི་སྟེང་གི་ཅུང་ཟད་ཙམ་གྱི་མདུན་གྱི་གདན་ལx། རྡོ་རྗེ་
ས་འོག་མཐིང་ག་མི་བསྐྱོད་པའི་ཅོད་པན་ཅན། མཐིང་དཀར་དམར་བའི་ཞལ་གསུམ་ཕྱག་དྲུག་གི་དང་པོ་
གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་གཉིས་རིན་པོ་ཆེ་དང་རྡོ་རྗེ། གཡོན་གཉིས་པདྨ་
དང་རལ་གྲི་འཛིན་པ། རྩྭ་པདྨ་ལས་སྤྲོས་ཏེ་གཙོ་བོའི་འོག་གི་ཅུང་ཟད་ཙམ་གྱི་རྒྱབ་ཀྱི་གདན་ལ་གཡོན་བརྐྱངས་
ཀྱིས་འཁོད། བཅུ་གཅིག་པོ་ཐམས་ཅད་ཀྱང་མཆེ་བ་གཙིགས་ཤིང་ཞལ་ སོ་སོ་ཡང་དམར་ལ་ཟླུམ་པའི་སྤྱན་
གསུམ་པ། དབུ་སྐྲ་དང་སྨ་ར་དམར་སེར་འབར་ཞིང་གྱེན་དུ་འཁྱིལ་བ། འཁོར་ལོ་དང་རྣ་ཆ་ལ་སོགས་པས་
353



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། ：
བརྒྱན་ཅིང་སྣ་ཚོགས་པའི་སྦྲུལ་གྱི་རྒྱན་ཅན། བདུད་དང་བགེགས་ཐམས་ཅད་རྩད་ནས་འབྱིན་པའི་སྟོབས་དང་
ལྡན་པ། སྐུ་ལས་སྐྱེས་པའི་ཡེ་ཤེས་ཀྱི་མེ་དཔུང་རབ་ཏུ་འབར་བའི་དབུས་ན་བཞུགས་ཤིང་འཇིགས་སུ་རུང་བའི་
རྡོ་རྗེ་འབར་བ་སྤྲིན་ལྟར་འཁྲིགས་པ་ཕྱོགས་བཅུར་འཕྲོས་པས་གདུག་པ་ཅན་ཐམས་ཅད་ཚར་གཅོད་པར་གྱུར།
བསྲུང་འཁོར་ཐུན་མོང་བ་ཙམ་ལ་བྱེད་ན་ཕྱོགས་བཅུར་འཕྲོ་བར་གྱུར། ཅེས་པའི་མཚམས་ནས། རྭ་བའི་དབུས་
སུ་རྡོ་རྗེ་སེམས་དཔའ་ཞེས་སོགས་དང་། ཐུན་མོང་མ་ཡིན་པའི་ཚེ། རང་ཉིད་གནོད་མཛེས་སུ་གནས་པ་ཡོངས་
སུ་གྱུར་བ་ལས་རྡོ་རྗེ་སེམས་དཔའ་སྐུ་མདོག་དཀར་པོ་དཀར་མཐིང་དམར་བའི་ཞལ་གསུམ་ཕྱག་དྲུག་གི་དང་པོ་
གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་གཉིས་རྡོ་རྗེ་དང་རལ་གྲི། གཡོན་གཉིས་རིན་པོ་ཆེ་
དང་པདྨ་འཛིན་པ་ཡོངས་སུ་གྱུར་བ་ལས། ཆོས་འབྱུང་དཀར་པོ་གྲུ་གསུམ་བ་གྱེན་དུ་འགྲེང་བ་འོག་ཏུ་ཕྲ་ཞིང་
སྟོད་ཡངས་པ། འོག་ཟུར་ནས་ཁཾ་ལས་བྱུང་བའི་སྣ་ཚོགས་པདྨའི་ལྟེ་བར། ཧཱུྃ་ལས་སྣ་ཚོགས་རྡོ་རྗེ་ཤར་གྱི་རྭ་
དཀར། ལྷོའི་རྭ་སེར། ནུབ་ཀྱི་རྭ་དམར། བྱང་གི་རྭ་ལྗང་། དབུས་ཀྱི་ལྟེ་བ་སྔོན་པོས་བརྒྱན་པ། བསམ་
མོ། ། ལྟེ་བའི་དབུས་སུ་ཧཱུཾ་ལས་འཁོར་ལོ་བྷཾ་གྱིས་མཚན་པ་ལས་བྱུང་བའི་རྣམ་སྣང་དཀར་པོ་དཀར་མཐིང་
དམར་པའི་ཞལ་གསུམ། ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་
གཉིས་རྡོ་རྗེ་ལ་གནས་པའི་འཁོར་ལོ་དང་རལ་གྲི། གཡོན་གཉིས་རིན་པོ་ཆེ་དང་པདྨ་འཛིན་པ་ཡོངས་སུ་གྱུར་བ་
ལས་གཞལ་ཡས་དང་གྲུ་བཞི་བ་སྒོ་བཞི་བ། ཕྱི་རོལ་ནས་རིམ་པ་བཞིན་དཀར་སེར་དམར་ལྗང་སྔོ་བའི་རྩིག་པ་ལྔ་
དང་ལྡན་པ། རྩིག་པའི་སྟོང་ན་རིན་པོ་ཆེ་སྣ་ཚོགས་པས་མཛེས་པར་བྱས་པའི་རིན་པོ་ཆེའི་ཕ་གུས་བསྐོར་པའི་
གཞལ་ཡས་ཁང་གི་ནང་དུ། རྡོ་རྗེའི་འཕྲེང་བས་ཟླུམ་པོར་བསྐོར་བ་ལ་བརྟེན་པའི་ཀ་བ་བརྒྱད་ཀྱིས་བཏེག་པའི་
རྡོ་རྗེའི་གདུང་བཞིས་མཛེས་པར་ཕུབ་པ། རྩེ་མོ་རྡོ་རྗེ་ནོར་བུ་རིན་པོ་ཆེའི་ཏོག་གིས་མཛེས་པའི་ནང་གི་ཤར་
དཀར་ལྷོ་སེར་ནུབ་དམར་བྱང་ལྗང་དབུས་སྔོ་བ། ཕ་གུའི་སྟེང་ན་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་
༼ཁ་ནས་འཕྱང་བའི་རིན་པོ་ཆེའི་དྲ་བ་དང་དྲ་བ་ཕྱེད་པ་ལ་དྲིལ་བུ་དང་རྔ་ཡབ་ལ་སོགས་པས་བརྒྱན་པ། དེའི་ཕྱི་
ངོས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་དུ་མདའ་ཡབ་པདྨ་འདབ་མ་ཕྱེད་པའི་
དབྱིབས་ཅན་ལ། བ་དན་དང་རྒྱལ་མཚན་ལ་སོགས་པས་མཛེས་པར་བྱས་པ། སྒྲུབ་ཐབས་འདིར་ཚིག་བསྡུས་
པའི་དབང་དུ་མཛད་ནས་ཕྱིའི་སྟེང་གི་ཟླ་བཞི་ལ་གདུགས་བཞིས་བརྒྱན་པ་ཞེས་མ་གསུངས་ཀྱང་རང་ཉིད་ཁོ་ནས་
འདོན་པའི་ཚེ་སྦྱར་ཆོག རྩིག་པའི་མཐའ་ནས་འདོད་ཡོན་གྱི་སྣམ་བུ་དམར་པོས། འགྲམ་སྟེགས་ཀྱི་རྣམ་པར་
བསྐོར་བ་ལ། ལྷ་མོ་མཆོད་རྫས་ཐོགས་པ་རྣམས་འཁོད་ནས་མཆོད་པ་བྱེད་པ། སྒོ་དང་ཁྱུད་ཀྱི་ཕྱིའི་མཚམས་
354



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
དང་། འོག་གི་ཕྱི་ནང་གི་གྲྭ་བཞིར་ཟླ་ཕྱེད་རྡོ་རྗེ་རིན་ཆེན་གྱིས་སྤྲས་པ། སྒོ་བཞི་སོ་སོའི་མདུན་དུ་ཀ་བ་བཞི་
བཞིས་བཏེག་པའི་རྟ་བབས་སྣ་བུ་བཅུ་གཅིག་དང་ལྡན་པའི་སྟེང་དུ་ཆོས་ཀྱི་འཁོར་ལོ། ། དེའི་གཡས་གཡོན་དུ་
རི་དྭགས་ཕོ་མོ་དང་བཅས་པ། འདིར་རྟ་བབས་ཀྱི་གཡས་གཡོན་དུ་ཐཾ་སོགས་མི་འབྱུང་ཡང་འདོད་ན་བྱས་ཆོག་
པའི་སྔར་ལྟར་རོ། ། རྡོ་རྗེའི་རྭ་བ་མེའི་དང་བཅས་པའི་ཕྱི་རོལ་ཏུ། གཏུམ་དྲག་ལ་སོགས་པའི་དུར་ཁྲོད་བརྒྱད་
ན། ནཱ་ག་གེ་སེར་གྱི་ཤིང་ལ་སོགས་པའི་ཤིང་བརྒྱད། དེའི་རྩ་བར་བརྒྱ་བྱིན་ལ་སོགས་པའི་ཕྱོགས་སྐྱོང་བརྒྱད།
རྩེ་མོར་རྫུ་འཕྲུལ་ཆེན་པོ་བ་གླང་པོ་ཆེའི་གདོང་བ་ཅན་ལ་སོགས་པའི་ཞིང་སྐྱོང་བརྒྱད། ཐུགས་རྗེའི་ཆུ་བརྒྱད་དེ་
ལ་གནས་པའི་ནོར་རྒྱས་ལ་སོགས་པའི་ཀླུ་བརྒྱད། དེ་དག་གི་སྟེང་གི་ནམ་མཁའ་ལ་སྒྲོགས་པ་ལ་སོགས་པའི་སྤྲིན་
བརྒྱུད། ཡེ་ཤེས་ཀྱི་མེ་བརྒྱད། མཆོད་རྟེན་བརྒྱད། གཞན་ཡང་ཀེར་རུས་དང་། གསལ་ཤིང་གིས་ཕུག་པའི་
རོ་དང་། ཤིང་ལ་དཔྱངས་པ་དང༌། སྐྱེས་བུ་ཟ་བ་དང་། མཚོན་གྱིས་ཕུག་པ་ལ་སོགས་པ་དང༌། བྱ་རོག་དང་
བྱ་རྒོད་དང་ཁྱི་དང་ཅེ་སྤྱང་དང་། སེང་གེ་དང་སྟག་ལ་སོགས་པ་དང་། ཅ་ཅོ་སྒྲོག་པའི་རོ་ལངས་དང་། གནོད་
སྦྱིན་དང་སྲིན་པོ་ལ་སོགས་པ་རྣམས་ཀྱིས་འཇིགས་སུ་རུང་བ། གྲུབ་པ་དང་རིག་པ་འཛིན་པ་དང་དམ་ཚིག་སྤྱོད་
པའི་རྣལ་འབྱོར་བ། བཅོམ་ལྡན་འདས་ལ་རྩེ་གཅིག་ཏུ་བལྟ་བ། གཅེར་བུ་སྐྲ་བཤིག་པ། ཕྱག་རྒྱ་ལྔས་བརྒྱན་
པ། ཅང་ཏེའུ་དང་ཐོད་པ་དང་ཁ་ཊཱི་ག་འཛིན་པ་ཐོད་པས་སྤྱི་བོར་བརྒྱན་པ། རྒོད་ཅིང་དུར་ཁྲོད་དུ་འཇུག་པ་
སོགས་ཀྱིས། ཤིན་ཏུ་ངོ་མཚར་བར་བྱེད་པའི་དུར་ཁྲོད་རྣམས་ཀྱིས་བསྐོར་བའི་གཞལ་ཡས་ཁང་གི་ནང་གི་རེ་
མིག་དགུ་བའི་དབུས་སུ། ཡཾ་ལས་རླུང་གི་དཀྱིལ་འཁོར་ནག་ལ་ཅུང་ཟད་དམར་བའི་མདོག་ཅན་གྱི་སྟེང་དང་།
ནང་གི་ཕྱོགས་གཞན་གསུམ་དང་། སྒོ་བཞིར་སྣ་ཚོགས་པདྨ་དང་ཉི་མའི་གདན། ནང་གི་ཤར་དང་གྲྭ་བཞི་དང་
ཕྱིའི་གྲྭ་བཞིར། སྣ་ཚོགས་པདྨ་དང་ཟླ་བའི་གདན་ཟུར་རེ་རེ། བསྒོམ་སྟེ་རྟེན་བསྐྱེད་པའོ། །གདན་དབུས་
མའི་སྟེང་དུ་ཨ་ཡིག་དང་པོ་ལས་བྱུང་བའི་ཟླ་བའི་དཀྱིལ་འཁོར། དེའི་དབུས་སུ་ཆུ་ལས་ཆུ་བུར་གྱི་ཚུལ་དུ།
དྷཱི སེར་པོ་ལས་བྱུང་བའི་རལ་གྲི་དབུས་སུ་ནི༔ ས་མཚན་པ། དེ་ལས་འོད་འཕྲོས་པས་བདེ་བར་གཤེགས་པ་
ཐམས་ཅད་སྤྱན་དྲངས། ཏེ་ཐིམ་པ་ཡོངས་སུ་གྱུར་བ་ལས། རང་ཉིད་རྒྱུ་རྡོ་རྗེ་འཛིན་པ་འཇམ་དཔལ་གཞོན་
ནུར་གྱུར་བ་སྐུ་མདོག་སེར་པོ་ཡིད་ཙམ་ཁྲོས་པ་ཕྱག་གཡས་རལ་གྲི་འཕྱར་ཞིང་། གཡོན་གྱིས་གླེལ།ས་བམ་ཐུགས་
ཀར་བསྣམས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། མཚན་སོ་གཉིས་དང་དཔེ་བྱད་བརྒྱད་ཅུས་
བརྒྱན་པ། རལ་བའི་ཟུར་ཕུད་ལྔ་དང་ལྡན་ཞིང་རྒྱུན་ཐམས་ཅད་ཀྱིས་བརྒྱན་པ། བསམ་མོ། དེའི་ཐུགས་ཀར་
ཨཱ༔ལས་བྱུང་བའི་ཉི་མའི་དཀྱིལ་འཁོར། དེའི་འོད་ཀྱིས་ཕྱོགས་བཅུ་ན་བཞུགས་པའི་རྣམ་སྣང་ལ་སོགས་པའི་
355



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སངས་རྒྱས་དང་། རྡོ་རྗེ་རྣོན་པོ་ལ་སོགས་པའི་བྱང་ཆུབ་སེམས་དཔའ་དང་། རྡོ་རྗེ་ལྕགས་ཀྱུ་ལ་སོགས་པའི་ཁྲོ་
བོ་དང་། སེམས་མ་རྡོ་རྗེ་མ་ལ་སོགས་པའི་རིག་པ་རྣམས་སྤྱན་དྲངས་ཏེ། འཇམ་དཔལ་དང་བཅས་པ་ཉི་མ་ལ་
ཞུགས་པ་ལས་འོད་ཟེར་གྱིས་དཔག་ཚད་སྟོང་ཕྲག་བརྒྱུད་ཁྱབ་པའི་ཉི་མའི་དཀྱིལ་འཁོར་དུ་གྱུར། དེའི་སྟེང་དུ་
ཧཱུྃ་ཡིག་མཐིང་ག་འོད་ཟེར་ལྔ་དང་ལྡན་པ་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་དང་
ཁྲོ་བོ་དང་རིག་པའི་ཚོགས་རྣམས་སྤྱན་དྲངས། ནས། ཧཱུྃ་ལ་ཞུགས་པ་ལས་ཁྲོ་བོའི་རྡོ་རྗེ་ཁ་དོག་ནག་པོ། རྩེ་
དགུ་བ་རྭ་ཤིན་ཏུ་གདེངས་པ་འོད་ཟེར་ལྔ་དང་ལྡན་པ། ལྟེ་བ་ལ་ཧཱུྃ་ཡིག་གིས་མཚན་པ། དེ་ལས་རྡོ་རྗེ་ཕྲ་མོའི་
གཟུགས་སྤྲོས་པས་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བོ་དང་རིག་པའི་ཚོགས་རྣམས་སྤྲོས་ཏེ། ནམ་
མཁའི་ཁམས་ཐམས་ཅད་ཏིལ་གྱི་གང་བུ་བཞིན་དུ་གང་བ། ཉི་མ་ལ་གནས་པས་སེམས་ཅན་རྣམས་སྨིན་པར་
བྱསནས་རྡོ་རྗེ་འཇིགས་བྱེད་ཐོབ་པར་བྱས་པ་དང་ལྷན་ཅིག་ཏུ་འདུས་ཏེ་རྡོ་རྗེ་ལ་ཐིམ་པར་གྱུར་བར་བསམ་
མོ། ། ཟླ་བ་ཉི་མ་རྡོ་རྗེ་ཧཱུྃ་དང་བཅས་པ་ཡོངས་སུ་གྱུར་བ་ལས། རང་ཉིད་འབྲས་བུ་རྡོ་རྗེ་འཛིན་པ་དཔལ་རྡོ་རྗེ་
འཇིག་བྱེད་ཆེན་པོ། སྐུ་མདོག་མཐིང་ནག་ཞལ་དགུ་ཕྱག་སོ་བཞི་ཞབས་བཅུ་དྲུག་པ་གཡས་བསྐུམས་ཤིང་གཡོན་
བརྐྱངས་པའི་སྟོབས་ཀྱིས་བཞུགས་པ། ཁམས་གསུམ་པོ་ཟ་བར་ནུས་པ་ཧ་ཧ་ཞེས་སྒྲོག་ཅིང་ལྗགས་འདྲིལ་བ།
མཆེ་བ་རྣམ་པར་གཙིགས་པ་ཁྲོ་གཉེར་ཅན། ཁྲོ་གཉེར་གྱི་འགྲམ་དུ། སྨིན་མ་དང་སྤྱན་འཇིག་པའི་དུས་ལྟར་
འབར་བ། སྐྲ་ཁམས་སེར་གྱེན་དུ་བརྫེས་པ། འཇིག་རྟེན་དང་འཇིག་རྟེན་ལས་འདས་པའི་ལྷ་ལ་སྡིགས་མཛུབ་
བྱེད་པ། འཇིགས་པ་རྣམས་ཀྱང་འཇིགས་པར་མཛད་པ། ཕི་ཀ་རའི་སྒྲ་ཆེན་པོ་འབྲུག་ལྟར་སྒྲོག་པ། མིའི་ཁྲག་
དང་ཞག་དང་རྐང་དང་ཚིལ་བུ་ཟ་བ། འཇིགས་སུ་རུང་བའི་ཐོད་པ་བསྐམ་པོ་ལྔས་ཐོད་བྱས་ཤིང་། མགོ་བོ་
རློན་པ་ལྔ་བཅུའི་ཐོབ་པའི་འཕྲེང་བས་བརྒྱན་པ། སྦྲུལ་ནག་པོའི་མཆོད་ཕྱིར་ཐོགས་དང་མི་རུས་ཀྱི་འཁོར་ལོ་
དང་། རྣ་ཆ་ལ་སོགས་པའི་རུས་པའི་རྒྱན་རྣམས་ཀྱིས་བརྒྱན་པ། གསུས་པ་ཆེ་བ། གཅེར་བུའི་གཟུགས་ཅན།
སྨིན་མ་དང་རྫི་མ་དང་སྨྲ་ར་དང་བ་སྤུ་རྣམས་དུས་མཐའི་མེ་ལྟར་འབར་ཞིང་། རྩ་ཞལ་ནག་པོ་མ་ཧེའི་གདོང་
ཅན་ཤིན་ཏུ་ཁྲོས་པ་རྭ་རྣོན་པོ་ཅན། དེའི་སྟེང་མ་རྭ་གཉིས་ཀྱི་དབུས་ཀྱི་ཞལ་དམར་པོ། རབ་ཏུ་འཇིགས་པ་
ཞལ་ནས་ཁྲག་འཛག་པ། དེའི་སྟེང་དུ་འཇམ་དང་ལ་གྱི་ཞལ་སེར་པོ་ཡིད་ཙམ་ཁྲོས་པ། གཞོན་ནུའི་རྒྱན་གྱིས་
བརྒྱན་པ། སྤྱི་བོར་རལ་པ་ལྔ་དང་ལྡན་པ། རྭའི་རྩ་བའི་གཡས་ཀྱི་ཞལ་དང་པོ་སྔོན་པོ། ། དེའི་གཡས་ཞལ་
དམར་པོ། གཡོན་ཞལ་སེར་པོ། རྭའི་རྩ་བའི་གཡོན་གྱི་ཞལ་དང་པོ་དཀར་པོ། དེའི་གཡས་ཞལ་དུད་ཀ། །
གཡོན་ཞལ་ནག་པོ། ཞལ་རྣམས་ཤིན་ཏུ་ཁྲོས་པ། ཞལ་དགུ་པོ་ཐམས་ཅད་ཀྱང་སྤྱན་གསུམ་གསུམ་དང་ལྡན་པ།
356



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
ཕྱག་གནས་གཡོན་གྱི་དང་པོ་གཉིས་ཀྱིས་གླང་པོ་ཆེའི་པགས་པ་རློན་པ་མགོ་གཡས་དང་། སྤུ་ཕྱིར་བསྟན་ཏེ་ལག་
པ་དང་རྐང་པའི་པགས་པ་གཡོན་པ་ནས་བརྐྱངས་ཏེ་འཛིན་པ། ལྷག་མ་གཡས་ཀྱི་དང་པོ་ནི་གྲི་གུག ། གཉིས་
པ་ན་བྷི་ཧི་བཱ་ལ། གསུམ་པ་ན་གཏུན་ཤིང་། བཞི་བ་ན་ཆུ་གྲི། ལྔ་བ། ན་ཀ་ཎ་ཡ། དྲུག་པ་ན་དགྲ་སྟེ།
བདུན་པ་ན་མདུང་། བརྒྱད་པ་ན་མདའ། དགུ་པ་ན་ལྕགས་ཀྱུ། བཅུ་བ་ན་དབྱུག་ཏོ། བཅུ་གཅིག་པ་ན་ཁ་ཊཾ་
ག བཅུ་གཉིས་པ་ན་འཁོར་ལོ། བཅུ་གསུམ་པ་ན་རྡོ་རྗེ་རྩེ་ལྔ་བ། བཅུ་བཞི་བ་ན་རྡོ་རྗེ་ཐོ་བ། བཅོ་ལྔ་བ་ན་
རལ་གྲི། བཅུ་དྲུག་པ་ན་ཅང་ཏེའུ་བསྣམས་ཤིང་། ལྷག་མ་གཡོན་གྱི་དང་པོ་ན་ཁྲག་གིས་བཀང་བའི་ཐོད་པ།
གཉིས་པ་ན་ཚངས་པའི་མགོ་བོ། གསུམ་པ་ན་ཕུབ། བཞི་བ་ན་རྐང་བ། ལྔ་བ་ན་ཞགས་པ། དྲུག་པ་ན་གཞུ།
བདུན་པ་ན་རྒྱུ་མ། བརྒྱད་པ་ན་དྲིལ་བུ། དགུ་པ་ན་ལག་པ། བཅུ་བ་ན་དུར་ཁྲོད་ཀྱི་རས། བཅུ་གཅིག་པ་ན་
སྐྱེས་བུ་གསལ་ཤིང་ལ་བཙུགས་པ། བཅུ་གཉིས་པ་ན་མེ་ཐབ། བཅུ་གསུམ་པ་ན་ཐོད་ཚལ། བཅུ་བཞི་པ་ན་
སྡིགས་མཛུབ། བཅོ་ལྔ་བ་ན་འཕན་རྩེ་གསུམ་པ། བཅུ་དྲུག་པ་ན་རླུང་རས་བསྣམས་པ། ཞབས་གཡས་ཀྱི་དང་
པོས་མི། གཉིས་པས་མ་ཧེ། གསུམ་པས་གླང་། བཞི་པས་བོང་བུ།ལྔ་བས་རྔ་མོང་། དྲུག་པས་ཁྱི། བདུན་
པས་ལུག བརྒྱད་པས་ཝ་དང་། གཡོན་གྱི་དང་པོས་བྱ་རྒོད། གཉིས་པས་འུག་པ། གསུམ་པས་བྱ་རོག་
བཞི་པས་ནེ་ཙོ། ལྔ་བས་ཁྲ། དྲུག་པས་བྱ་ཆེན་པོ། བདུན་པས་ཁྱིམ་བྱ། བརྒྱད་པས་བཞད་མནན་པ།
ཚངས་པ་དང་དབང་བོ་དང་ཁྱབ་འཇུག་དང་དྲག་པོ་དང་། གཞོན་ནུ་གདོང་དྲུག་དང་ལོག་འདྲེན་དང་ཟླ་བ་
དང་ཉི་མ་རྣམས་ཁ་སྦུབ་ཏུ་བྱས་ཏེ། ཞབས་འོག་ཏུ་མནན་ནས་མེ་དཔུང་རབ་ཏུ་འབར་བའི་ཀློང་དཀྱིལ་ན་
བཞུགས་པར་བསམ་མོ། ། རང་ཉིད་དམ་ཚིག་སེམས་དཔའི་ཐུགས་ཀར་ཟླ་གདན་ལ་ཡེ་ཤེས་སེམས་དཔའ་
འཇམ་དཔལ་གཞོན་ནུར་གྱུར་བ་སྐུ་མདོག་གསེར་པོ་ཡིད་ཙམ་ཁྲོས་པ། ཕྱག་གཡས་ རལ་ གྲི་འཕྱར་ཞིང་།
གཡོན་གྱིས་གླེགས་བམ་ཐུགས་ཀར་བསྣམས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། མཚན་སོ་གཉིས་
དང་དཔེ་བྱད་བརྒྱད་ཅུས་བརྒྱན་པ། རལ་པའི་ཟུར་ཕུད་ལྔ་དང་ལྡན་ཞིང་། རྒྱུན་ཐམས་ཅད་ཀྱིས་བརྒྱན་པ།
དེའི་ཐུགས་ཀར་ཨཱ༔ལས་བྱུངབའི་ཉི་མའི་དཀྱིལ་འཁོར་གྱི་དབུས་སུ། ཏིང་ངེ་འཛིན་སེམས་དཔའ་ཧཱུྃ་ཡིག་
མཐིང་ག་འོད་ཟེར་ལྔ་འཕྲོ་བ། བསམ་མོ། ། དེའི་བང་ན་ཡུམ་རྡོ་རྗེ་རོ་ལངས་མ་སྔོན་མོ་ཞལ་གཅིག་ཕྱག་གཉིས་
ཀྱི་གཡས་རྡོ་རྗེ་གྲི་གུག་འཕྱུར་ཞིང་། གཡོན་ཐོད་པ་གདུག་པའི་ཁྲག་གིས་གང་པ་འཛིན་པས་ཡབ་ལ་འཁྱུད་པ།
ཐོད་བསྐམ་ལྔས་དབུ་བརྒྱན་ཅིང་བསྐམ་པོ་ལྔ་བཅུའི་དོ་ ཤལ་ཅན། ཕྱག་རྒྱ་ལྔས་བརྒྱན་པ། ཞབས་གཡས་
བརྐྱངས་ཤིང་གཡོན་པས་ཡབ་ལ་འཁྱུད་པ། ཡབ་ཀྱི་གསང་གནས་མི་དམིགས་པ་ལས་ཧཱུྃ་ལས་བྱུང་བའི་རྡོ་རྗེ་
357



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
སྔོན་པོ་རྩེ་ལྔ་བ། ཨོཾ་ལས་བྱུང་བའི་ནོར་བུ་བུ་ག་ཕཊ་ཀྱིས་བཀག་པ། ཡུམ་གྱི་གསང་གནས་མི་དམིགས་པ་ལས་
ཧཱུྃ་ལས་བྱུང་བའི་པདྨ་དམར་པོ་འདབ་མ་བརྒྱད་པ། ཨཱ༔ལས་བྱུང་བའི་ཟེ་འབྲུ་བུ་ག་ཕཊ་ཀྱིས་བཀག་པར་
བསམས་ལ། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཞེས་བརྗོད་ལ་རྗེས་ཆགས་ཀྱི་བརྒྱལ་
བྱའོ། ། དེ་ནས། རང་གི་ཐུགས་ཀའི་ཧཱུཾ་ཡིག་གི་འོད་ཟེར་གྱི་ལྕགས་ཀྱུས་མཁའ་ཁྱབ་ཀྱི་སངས་རྒྱས་ཐམས་ཅད་
བཀུག་ནས་རང་གི་ཞལ་དུ་བཅུག ཐུགས་ཀར་འོད་དུ་ཞུ་བ་རྡོ་རྗེའི་ལམ་ནས་ཡུམ་ཀྱི་པདྨར་ཞུགས་པའི་ཐིག་
ལེས་གཅིག། ཧཱུཾ་དང་དེ་ཡོངས་སུ་འགྱུར་བ་ལས། གཞལ་ཡས་ཁང་གྲུ་བཞི་སྒོ་བཞི་བ་ལ་སོགས་པ་མཚན་ཉིད་
ཐམས་ཅད་ཡོངས་སུ་རྫོགས་པ་གདན་དང་བཅས་པར་གྱུར། ཐིག་ལེ་ཆ་གཅིག་གདན་དེ་རྣམས་ཀྱི་སྟེང་དུ་ན་
བཅུ་བདུན་དུ་གྱུར། དེ་རྣམས་ཡོངས་སུ་གྱུར་བ་ལས། དབུས་སུ་ཧཱུཾ་ལས་རྡོ་རྗེ་ཧཱུྃ་གིས་མཚོན་པ། ནང་གི་ཤར་
དུ་གླུ་ལ་འཁོར་ལོ་ཀྵེས་མཚན་པ། ལྷོར་མ་ལས་རིན་པོ་ཆེ་མས་མཚན་པ། ནུབ་ཏུ་མེ་ལས་པདྨ་མེས་མཚན་པ།
བྱང་དུ་ད་ལས་རལ་གྲི་དས་མཚན་པ། ཤར་སྒོར་ཡ་ལས་ཐོ་བ་ཡས་མཚན་པ། ལྷོ་སྒོར་ཙ་ལས་དབྱུག་པ་ཅས་
མཚན་པ། ནུབ་སྒོར་ནི་ལས་པདྨ་ནིས་མཚན་པ། བྱང་ལྷོར་ར་ལས་རལ་གྲི་རས་མཚན་པ། ནང་གི་ཤར་ལྷོར་
ཛ་ལས་འཁོར་ལོ་ཛེས་མཚན་པ། ལྷོ་ནུབ་ཏུ་ས་ལས་རྡོ་རྗེས་ས་མཚན་པ། ནུབ་བྱང་དུ་དོ་ལས་པདྨ་དོས་མཚན་
པ། བྱང་ཤར་དུ་རུ་ལས་རལ་གྲི་རུས་མཚན་པ། ཕྱིའི་གྲྭ་བཞིར་ཎ་ཡོ་ནི་རའི་ཡི་གེ་བཞི་རྣམས་འོད་ཟེར་འཕྲོ་
ཞིང་འདུ་བ། ཕྱག་མཚན་ས་བོན་གྱིས་མཚན་པ་རྣམས་ཡོངས་སུ་གྱུར་བ་ལས། དཔལ་རྡོ་རྗེ་འཇིགས་བྱེད་ལྷ་
བཅུ་གསུམ་གྱི་སྐུར་ཡོངས་སུ་རྫོགས་པར་གྱུར་བ་ནི། དབུས་ཀྱི་གདན་ལ་དཔལ་རྡོ་རྗེ་འཇིགས་བྱེད་ཆེན་པོ་སྐུ་
མདོག་མཐིང་ནག་ཞལ་དགུ་ཕྱག་སོ་བཞི། ཞེས་པ་ནས། མེ་དཔུང་རབ་ཏུ་འབར་བའི་ཀློང་དཀྱིལ་ན་བཞུགས་
པ། དེའི་བར་ན་ཡུམ་རྡོ་རྗེ་རོ་ལངས་ སྔོན་མོ་ཞལ་གཅིག་ཕྱག་གཉིས་ཀྱི་གཡས་རྡོ་རྗེ་གྲི་གུག་འཕྱར་ཞིང་།
གཡོན་ཐོད་པ་གདུག་པའི་ཁྲག་གིས་གང་བ་འཛིན་པས་ཡབ་ལ་འཁྱུད་པ། ཐོད་བསྐམ་ལྔས་དབུ་བརྒྱན་ཅིང་
བསྐམ་པོ་ལྔ་བཅུའི་དོ་ཤལ་ཅན་ཕྱག་རྒྱ་ལྔས་བརྒྱན་པ། ཞབས་གཡས་བརྐྱངས་ཤིང་གཡོན་པས་ཡབ་ལ་འཁྱུད་
པ། ནང་གི་ཤར་དུ་གཏི་མུག་གཤིན་རྗེའི་གཤེད་དཀར་པོ་དཀར་སྔོན་མར་པའི་ཞལ་གསུམ། ཕྱག་དྲུག་གི་དང་
པོ་གཉིས་ཀྱིས་གྲི་གུག་དང་ཐོད་པ་འཛིན་པས་རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་གཉིས་འཁོར་ལོ་
དང་རལ་གྲི། གཡོན་གཉིས་ནོར་བུ་དང་པདྨ་འཛིན་པ། ། ལྷོར་སེར་སྣ་གཤིན་རྗེའི་གཤེད་སེར་པོ་སེར་སྔོ་
དཀར་པའི་ཞལ་གསུམ་ལྷག་མ་གཡས་གཉིས་ནོར་བུ་དང་རལ་གྲི། གཡོན་གཉིས་འཁོར་ལོ་དང་པདྨ་འཛིན་པ།
ནུབ་ཏུ་འདོད་ཆགས་གཤིན་རྗེའི་གཤེད་དམར་པོ་དམར་སྔོ་དཀར་བའི་ཞལ་གསུམvལྷག་མ་གཡས་གཉིས་པདྨ་
358



༄༅། །དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་འ་མ། །
དང་རལ་གྲི། གཡོན་གཉིས་ནོར་བུ་དང་འཁོར་ལོ་འཛིན་པ། བྱང་དུ་ཕྲག་དོག་གཤིན་རྗེའི་གཤེད་ལྗང་ཀུ་ལྗང་
སྔོ་དཀར་བའི་ཞལ་གསུམxལྷག་མ་གཡས་གཉིས་རལ་གྲི་དང་འཁོར་ལོ། གཡོན་གཉིས་ནོར་བུ་དང་པདྨ་འཛིན་
པ། ཤར་སྒོར་ཐོ་བ་གཤིན་རྗེའི་གཤེད་སྔོན་པོ་སྔོ་དཀར་དམར་བའི་ཞལ་གསུམxལྷག་མ་གཡས་གཉིས་ཐོབ་སྔོན་
པོ་རྭ་ཉི་ཤུ་བ་དང་རལ་གྲི། གཡོན་གཉིས་ནོར་བུ་དང་པདྨ་འཛིན་པ། ལྷོ་སྒོར་དབྱུག་པ་གཤིན་རྗེའི་གཤེད་
དཀར་པོ་དཀར་སྔོ་དམར་པའི་ཞལ་གསུམ་ཕྱག་དྲུག་གཡས་གཉིས་དབྱུག་པ་དང་རལ་གྲི། གཡོན་གཉིས་པདྨ་
དང་འཁོར་ལོ་འཛིན་པ། ནུབ་སྒོར་པདྨ་གཤིན་རྗེའི་གཤེད་དམར་པོ། དམར་སྔོ་དཀར་བའི་ཞལ་གསུམོxལྷག་
མགཡས་གཉིས་པདྨ་དང་རལ་གྲི། གཡོན་གཉིས་འཁོར་ལོ་དང་ནོར་བུ་འཛིན་པ། བྱང་སྐོར་རལ་གྲི་གཤིན་
རྗེའི་གཤེད་ལྗང་ཀུ་ལྗང་སྔོ་དཀར་པའི་ཞལ་གསུམ་ལྷག་མ་གཡས་གཉིས་རལ་གྲི་དང་འཁོར་ལོ། གཡོན་གཉིས་
ནོར་བུ་དང་པདྨ་འཛིན་པ། ཡབ་བརྒྱད་པོ་ཐམས་ཅད་ཐོད་པ་བསྐམ་པོ་ལྔའི་དབུ་རྒྱན་དང་། ཁྲག་འཛག་པའི་
མགོ་བོ་རློན་པ་ལྔ་བཅུའི་དོ་ཤལ་ཅན། ཞལ་རེ་རེ་ལ་དམར་ལ་ཟླུམ་པའི་སྤྱན་གསུམ་གསུམ་དང་ལྡན་ཞིང་།
འབར་བའི་མཆེ་བ་བཞི་བཞི་རབ་ཏུ་གཙིགས་ནས། ལྗགས་རྣམ་པར་འདྲིལ་ཞིང་འོད་ཟེར་རབ་ཏུ་འཕྲོ་བ།
མཐའ་ཡས་སྔོན་པོས་དཔུང་བཅིངས་ཤིང་། འཇོག་པོ་དམར་པོས་རྣ་རྒྱན་བྱས་པ། རིགས་ལྡན་ཁྲ་བོས་དཔུང་
བ་བརྒྱན་ཅིང་། དུང་སྐྱོང་སེར་པོས་ལག་གདུབ་བྱས་པ། པདྨ་དཀར་པོས་མགུལ་རྒྱན་བྱས་ཤིང་། སྟོབས་རྒྱུ་
ལྗང་ཀུས་མཆོད་ཕྱིར་ཐོགས་བྱས་པ། ནོར་རྒྱས་ཀྱི་བུ་བདུད་རྩིའི་ཁ་དོག་ལྟ་བུས་སྐེ་རགས་བྱས་ཤིང་། པདྨ་ཆེན་
པོ་དཀར་པོས་ཞབས་གདུབ་བྱས་པ། ཀླུ་བརྒྱད་པོ་ཐམས་ཅད་ཕུད་ཀྱི་སྒྲ་སྒྲོག་ཅིང་། ལྕེ་གཉིས་པ། དུག་དང་
ལྡན་པའི་མཆེ་བའི་ཕྲེང་བ་ཅན་ནོ། ། ནང་གི་ཤར་ལྷོར་རྩ་རྩི་ཀ་དཀར་མོ་ཤིན་ཏུ་སྐེམ་ཞིང་དྲག་ཏུ་ཁྲོས་པ།
དཀར་སྔོ་དམར་བའི་ཞལ་གསུམ་ཕྱག་དྲུག་རང་འདྲའི་ཡབ་ལ་འཁྱུད་ཅིང་། ལྷག་མ་གཡས་གཉིས་འཁོར་ལོ་
དང་རལ་གྲི། གཡོན་གཉིས་ནོར་བུ་དང་པདྨ་འཛིན་པ། ལྷོ་ནུབ་ཏུ་ཕག་མོ་སྔོན་མོ་ཕག་གདོང་ཅན། སྦོམ་
ཞིང་ཐུང་ལ་གསུས་པ་འཕྱང་བ། སྔོ་དཀར་དམར་བའི་ཞལ་གསུམ།xལྷག་མ་གཡས་གཉིས་རྡོ་རྗེ་དང་རལ་གྲི།
གཡོན་གཉིས་འཁོར་ལོ་དང་པདྨ་འཛིན་པ། ནུབ་བྱང་དུ་དབྱངས་ ཅན་མ་དམར་མོ་ཞི་བའི་ཆ་བྱེད་ ཅན།
དམར་སྔོ་དཀར་བའི་ཞལ་གསུམ།ལྷག་མ་གཡས་གཉིས་པདྨ་དང་རལ་གྲི། གཡོན་གཉིས་ནོར་བུ་དང་འཁོར་ལོ་
འཛིན་པ། བྱང་ཤར་དུ་གོ་རི་ལྗང་ཀུ་སྦོམ་ཞིང་ཐུང་ལ་གསུས་པ་འཕྱང་བ། ལྗང་སྔོ་དཀར་བའི་ཞལ་གསུམ།
xལྷག་མ་གཡས་གཉིས་རལ་གྲི་དང་འཁོར་ལོ། གཡོན་གཉིས་ནོར་བུ་དང་པདྨ་འཛིན་པ། ཡུམ་བཞི་གའང་
ཐོད་བསྐུམ་ལྔའི་དབུ་རྒྱན་དང་། བསྐམ་པོ་ལྔ་བཅུའི་དོ་ཤལ་ ཅན་ཕྱག་རྒྱ་ལྔས་བརྒྱན་པ། ཞབས་གཡས་
359



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བསྐུམས་ཤིང་གཡོན་བརྐྱངས་པའི་སྟབས་ཀྱིས་བཞུགས་པ། ཕྱིའི་གྲྭ་བཞིར་ཎ་ཡོ་ནི་རའི་ཡི་གེ་བཞི་ཡོངས་སུ་
གྱུར་པ་ལས། མིའི་ཐོད་པ་བདུད་རྩིས་གང་བ་བཞིར་གྱུར། བར་བསམ་མོ། ། + འབྱིན་ནི། ཨོཾ་བྷིཥི ཝི་ཀྲི་
ཏཱ་ན་ན་ ཧཱུཾ་ ཕཊ། གཙོ་བོ་ཡབ་ཡུམ་བསྐུལ་དཔག་ཏུ མེད་པར་གྱུར། ཡུམ་གྱི་བ་སྤུའི་སྒོ་ནས་ཕྱིར་འཕྲོས།
ཕྱོགས་བཅུར་གཤེགས། སེམས་ཅན་རྣམས་ཀྱི་ཞེ་སྡང་སྦྱངས། ཆོས་ཀྱི་དབྱིངས་ཀྱི་ཡེ་ཤེས་ལ་བཀོད། གཅིག་
ཏུ་འདུས། རང་དང་ཡུམ་ལ་ཐིམ་པར་གྱུར། ༀ་ཛི་ན་ཛིཀ་གཏི་མུག་གཤིན་རྗེའི་གཤེད་ཡབ་ཡུམ་བསྐུལ།
དཔག་ཏུ་མེད་པའི་གྱུར། ཡུམ་གྱི༔ ཕྱོགས་བཅུར་གཤེགས། སེམས་ཅན་རྣམས་ཀྱི་གཏི་མུག་སྦྱངས། མེ་ལོང་
ལྟ་བུའི་ཡེ་ཤེས་ལ་བཀོད། གཅིག་ཏུ་འདས། ནང་གི་ཤར་གྱི་གདན་ལ་འཁོད། ཨོཾ་རཏྣ་དྷིཀ སེར་སྣ་གཤིན་
རྗེའི་གཤེད་ཡབ་ཡུམzསེམས་ཅན་རྣམས་ཀྱི་ང་རྒྱལ་དང་སེར་སྣ་སྦྱངས། མཉམ་པ་ཉིད་ཀྱི་ཡེ་ཤེས་ལ་བཀོད།
xལྷའི་གདན་ལ་འཁོད། ཨོ་ཨུ་རོ་ལིཀ འདོད་ཆགས་གཤིན་རྗེའི་གཤེད འདོད་ཆགས་སྦྱངས། སོ་སོར་རྟོག་
པའི་ཡེ་ཤེས་ལ་བཀོདxནུབ་ཀྱི་གདན་ལ་འཁོད། ཨོཾ་པྲ་ཛྙཱ་དྷཱིཀ ཕྲག་དོག་གཤིན་རྗེའི་གཤེདxཕྲག་དོག་སྦྱངས།
བྱ་བ་བསྒྲུབ་པའི་ཡེ་ཤེས་ལ་བཀོད། བྱང་གི་གདན་ལ་འཁོད། ཨོཾ་མུད་ག་ར་དྷིཀ ཐོ་བ་གཤིན་རྗེའི་གཤེད
xཕུང་བོའི་བདུད་བཅོམ། དད་པའི་སྟོབས་ལ་བཀོདzཤར་སྒོའི་དབུས་སུ་འཁོར། ༀདཎྜ་ཧཱུྃཀ དབྱུག་པ་
གཤིན་རྗེའི་གཤེདཉོན་མོངས་པའི་བདུད་བཅོམ། བརྩོན་འགྲུས་ཀྱི་སྟོབས་ལ་བཀོད། ལྷོ་སྒོའི་དབུས་སུ་
འཁོད། ཨོཾ་པདྨ་དྷིཀ པདྨ་གཤིན་རྗེའི་གཤེདxའཆི་བདག་གི་བདུད་བཅོམ། དྲན་པའི་སྟོབས་ལ་བཀོད་ནུབ་
སྒོའི་དབུས་སུ་འཁོད། ཨོཾ་ཁདྷ་དྷིཀ རལ་གྲི་གཤིན་རྗེའི་གཤེདxལྷོ་ནུབ་ཀྱི་གྲྭར་འཁོད། ༀ་རཱ་ག་ར་ཏི།
དབྱངས་ཅན་མ་ཡབ་ཡུམxམེའི་ཁམསxདགའ་བ་ཚད་མེད་པ་ལ་བཀོདནུབ་བྱང་གི་གྲྭར་འཁོད། ཨོཾ་བཛྲར་
ཏཾ། གོར་ལས་ཡུམxརླུང་གི་ཁམས་སྦྱངས། བཏང་སྙོམས་ཚད་མེད་ལ་བཀོདxབྱང་ཤར་གྱི་གྲྭར་འཁོད། ཨོ་
ཨཱཿ ཧཱུྃ། ཐོད་པ་བཞི་བསྐུལxཡུལ་དྲུག་གི་དྲི་མ་སྦྱངས། སླར་འདུས། ཕྱིའི་གྲྭ་བཞིར་འཁོད༔ ཨོཾ་ཨཱཧཱུཾ།
གཞལ་ཡས་ཁང་སྣོད་ཀྱི་སྐྱོན་སྦྱངས། བདེ་བ་ལ་གནས་པ་རྣམས་བརྟན་པར་བྱས། གཅིག་ཏུ་འདུས། དམ་
ཚིག་གི་གཞལ་ཡས་ཁང་ལ་ཐིམ་པར་གྱུར་བར་བསམ་མོ། ། བདག་བསྐྱེད་རྐྱང་བ་ལ་ཕྱོགས་སྐྱོང་དགུག་བསྐྱེད་
སྐབས་འདིར་མི་བྱེད་པས་སྐྱེ་མཆེད་སོགས་བྱིན་གྱིས་བརླབ་པ་ནི། གཙོ་འཁོར་ཐམས་ཅད་ཀྱི་མིག་གཉིས་སུ་གློ་
དང་འཁོར་ལོ་ལས། རྡོ་རྗེ་མིག་དཀར་པོ་དཀར་སྔོ་དམར་པའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་གྲི་
གུག་དང་ཐོད་པ་ཐུགས་ཀར་འཛིན་ཅིང་། ལྷག་མ་གཡས་གཉིས་འཁོར་ལོ་དང་རལ་གྲི། གཡོན་གཉིས་ནོར་བུ་
དང་པདྨ་འཛིན་པ། རྣ་བ་གཉིས་སུ་ཚིགས་དང་རྡོ་རྗེ་ལས་རྡོ་རྗེ་རྣ་བ་ནག་པོ་ནག་དཀར་དམར་བའི་ཞལ་གསུམ་
360



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོག་ས་ནག་འགྲོས་སུ་བཀོད་པ་བདེ་ལམ། ། །
xལྷག་མ་གཡས་གཉིས་རྡོ་རྗེ་དང་རལ་གྲི། གཡོན་གཉིས་འཁོར་ལོ་དང་པདྨ་འཛིན་པ། སྣར་ཁཾ་དང་རིན་པོ་ཆེ་
ལས་རྡོ་རྗེ་སྣ་སེར་པོ་སེར་སྔོ་དཀར་བའི་ཞལ་གསུམxལྷག་མ་གཡས་གཉིས་ནོར་བུ་དང་རལ་གྲི། གཡོན་གཉིས་
འཁོར་ལོ་དང་པདྨ་འཛིན་པ། ལྕེའི་རྩ་བར་རོ་དང་པདྨ་ལས་རྡོ་རྗེ་ལྕེ་དམར་པོ་དམར་སྔོ་དཀར་པའི་ཞལ་གསུམ་
xལྷག་མ་གཡས་གཉིས་པདྨ་དང་རལ་གྲི། གཡོན་གཉིས་ནོར་བུ་དང་འཁོར་ལོ་འཛིན་པ། དཔྲལ་བར་ཨོཾ་དང་
རལ་གྲི་ལས་རྡོ་རྗེ་ལུས་ལྗང་ཀུ་ལྗང་སྔོ་དཀར་པའི་ཞལ་གསུམxལྷག་མ་གཡས་གཉིས་རལ་གྲི་དང་འཁོར་ལོ།
གཡོན་གཉིས་ནོར་བུ་དང་པདྨ་འཛིན་པ། ལྟེ་བར་སཾ་དང་རྡོ་རྗེ་ལས་རྡོ་རྗེ་ཡིད་དཀར་པོ་དཀར་སྔོ་དམར་བའི་
ཞལ་གསུམxལྷག་མ་གཡས་གཉིས་རྡོ་རྗེ་དང་རལ་གྲི། གཡོན་གཉིས་འཁོར་ལོ་དང་པདྨ་འཛིན་པ། ཐམས་ཅད་
ཀྱང་བོད་ཟླ་ལ་གནས་པའོ། ། ལྷ་ཐམས་ཅད་ཀྱི་ཐུགས་ཀར་ཧཱུྃ་ལས་རྡོ་རྗེ་སྔོན་པོ་རྩེ་ལྔ་བའི་ལྟེ་བའི་ནང་དུ་ཧཱུྃ་
དང་རྡོ་རྗེ་ལས་ཐུགས་རྡོ་རྗེ་ནག་པོ་ནག་དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིསxལྷག་མ་
གཡས་གཉིས་རྡོ་རྗེ་དང་རལ་གྲི། གཡོན་གཉིས་འཁོར་ལོ་དང་པདྨ་འཛིན་པ། མགྲིན་པར་ཨཱ༔ལས་པདྨ་
དམར་པོ་འདབ་མ་བརྒྱད་པའི་དབུས་སུ་ཨཱ དང་པདྨ་ལས་གསུང་རྡོ་རྗེ་དམར་པོ་དམར་སྔོ་དཀར་པའི་ཞལ་
གསུམxལྷག་མ་གཡས་གཉིས་པདྨ་དང་རལ་གྲི། གཡོན་གཉིས་ནོར་བུ་དཔལ་འཁོར་ལོ་འཛིན་པ། སྤྱི་བོར་ༀ་
ལས་འཁོར་ལོ་དཀར་པོའི་དབུསསུ། ཨོཾ་དང་འཁོར་ལོ་ལས་སྐུ་རྡོ་རྗེ་དཀར་པོ་དཀར་སྔོ་དམར་བའི་ཞལ་གསུམ་
xལྷག་མ་གཡས་གཉིས་འཁོར་ལོ་དང་རལ་གྲི། གཡོན་གཉིས་ནོར་བུ་དང་པདྨ་འཛིན་པ། རང་གི་ཐུགས་ཀའི་
ཧཱུྃ་ལས་འོད་ཟེར་འཕྲོས་བས་རྡོ་རྗེ་གསུམ་གྱི་ལྷ་ཚོགས་མདུན་གྱི་ནམ་མཁར་སྤྱན་དྲངས། ཨོ་ཧི༔ Rཧ ཨོཾ་ཧཱུྃ་
ཧཱུྃ་ཕཊ། ཅེས་པ་ནས། ཨོཾ་ཤཔྟ་ཨཱཿཧཱུྃ། ཞེས་པའི་བར་གྱིས་མཆོད། འོད་ཟེར་གྱིས་བཀུག་སྟེ། ཐུགས་རྡོ་རྗེའི་
ལྷ་ཚོགས་རྣམས་ལྷ་རྣམས་ཀྱི་ཐུགས་ཀའི་ཐུགས་རྡོ་རྗེ་ལ་ཐིམ་པར་གྱུར། ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་ཝ་
ཨཱཏྨ་ཀོཉ་ཧཾ། འོད་ཟེར་གྱིས་བཀུག་སྟེ་གསུང་རྡོ་རྗེའི་ལྷ་ཚོགས་རྣམས་ལྷ་རྣམས་ཀྱི་མགྲིན་པའི་གསུང་རྡོ་རྗེ་ལ་
ཐིམ་པར་གྱུར། ཨོཾ་སརྦ་ཏ་ཐཱ་ག་ཏ་ཝཱཀ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། འོད་ཟེར་གྱིས་བཀུག་སྟེ། སྐུ་རྡོ་རྗེའི་ལྷ་
ཚོགས་རྣམས་ལྷ་རྣམས་ཀྱི་སྤྱི་བོའི་སྐུ་རྡོ་རྗེ་ལ་ཐིམ་པར་གྱུར། ཨོཾ་སརྦ་ཏ་ཐཱ་ག་ཏ་གཱ་ཡ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ།
ཞེས་བརྗོད་པ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་གསུམ་ངོ་བོ་ང་ཡིན་ནོ་སྙམ་དུ་ང་རྒྱལ་བྱའོ། ། དེ་ནས་
སྤྱན་འདྲེན་རྒྱས་པར་བྱེད་འདོད་ན་ཧཱུྃ་ཡིག་ལས་འོད་ཟེར་སྤྲོ་ཞིང་ལྕགས་ཀྱུའི་ཕྱག་རྒྱ་བྱས་ལ། ཛའཇམ་དཔལ་
རང་བཞིན་ཆོས་རྣམས་ཀུན་གྱི་དངོས། ། གནས་མེད་འགྲོ་འོང་བྲལ་བ་ནམ་མཁའ་བཞིན། ། དུས་ཀྱི་ཁམས་
བཞིན་ཐུགས་རྗེ་འགྲོ་འོང་བྲལ། ། སྤྲུལ་བས་འགྲོ་དང་བྲལ་བ་གཟུགས་བརྙན་བཞིན། ། འགྲོ་དང་འོང་བའི་
361



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མཚན་ཉིད་མི་ མངའ་ཡང་། །ཆུ་ཟླ་བཞིན་དུ་གུར་དམིགས་ དེར་སྣང་བས། ། དེང་འདིར་སྤྱན་འདྲེན་
གཤེགས་སུ་གསོལ་བའི་ལྷ། ། སངས་རྒྱས་ ཀུན་གྱི་ཡེ་ཤེས་འཇམ་པའི་དབྱངས། ། གདུག་པ་འདུལ་ཕྱིར་
འཇིགས་བྱེད་གཤིན་རྗེ་གཤེད། ། ལས་བྱེད་སྤྲུལ་བ་གཤིན་རྗེའི་འཁོར་དང་བཅས། ། འདི་ནི་དཔའ་བོ་
གཅིག་པའི་དབང་དུ་བྱས་ལ། འདིར་ གཏི་མུག་གཤིན་རྗེ་གཤེད་སོགས་འཁོར་དང་བཅས། ། སྦྱོར་ བར་
གསུངས་པ་ལྟར་ལེགས། འདིར་གཤེགས་པ་དག་ལ་དགོངས་ཤིང་བཞུགས་སུ་གསོལ། ། ཨོཾ་ཧཱི ཧཱ་གྷོ་མ་ཧཱ་ཀྲོ་
དྷ་ཨཱ་གཙྪ་ཨཱ་གཙྪ་ཨམྦྷར་བུཛ་པྲ་ཏི་གེཧྨནྟ་པྲ་སཱ་ད་མེ དྷཱི མཱ་ན་ཀུ་རུ་སྭཱཧཱ། བསྡུ་ན་ཚིགས་བཅད་བཞག རང་
གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས། རང་བཞིན་གྱི་གནས་ནས་དཔལ་རྡོ་རྗེ་འཇིགས་བྱེད་ལྷ་བཅུ་
གསུམ་གྱི་ཡེ་ཤེས་པའི་དཀྱིལ་འཁོར་རྟེན་དང་རྟེན་པར་བཅས་པ་ བདུན་གྱི་ནམ་མཁར་སྤྱན་དྲངས། ཨོཾ་
ཧིཏྟི ཝི་ཀྲི་ཏཱ་ན་ན་ཧཱུཾ་ཕཊ། ཅེས་བརྗོད་ལ། ཁྲོ་བོ་སྤྲོས་ཏེ་ཕྱི་ནང་གི་བགེགས་ཚར་བཅད་ལ་བསྲུང༌། ཨོཾ་
ཧྥིཊཱི ཧ ཞེས་སོགས་ཀྱིས་མཆོད། ཨོཾ་མུངྒར་ཛ ཞེས་པའི་སྔགས་ཀྱིས་དམ་ཚིག་པ་སོ་སོའི་སྤྱི་བོར་དགུག ཨོ་
དཎྜ་ཧཱུཾ། གིས་དམ་ཚིག་པ་སོ་སོ་ལ་གཞུག ཨོཾ་པདྨ་པཾ། གྱིས་དམ་ཚིག་པ་སོ་སོ་དང་དབྱེར་མེད་དུ་བཅིང་། ཨོཾ་
ཁརྒ་ཧོ ས་དབང་དུ་བྱའོ། ། དེ་ནས་ཨོཾ་ཧི ཧཱ་ ལྷོ། ཞེས་སོགས་ཕྱག་རྒྱ་དང་བཅས་ཏེ། སླར་ཡང་རང་གི་
ཐུགས་ཀའི་ཧཱུཾ་ལས་འོད་ཟེར་འཕྲོས་པས། ཕྱོགས་བཅུ་ན་བཞུགས་པའི་སངས་རྒྱས་དང་བཅས་པ་མདུན་གྱི་ནམ་
མཁར་སྤྱན་དྲངས། ཨོཾ་ཏིཥི ཧ སོགས་ཀྱིས་མཆོད། དེ་བཞིན་གཤེགས་པ་རྣམས་ཀྱིས་བདག་ལ་དབང་
བསྐུར་དུ་གསོལ། ཞེས་གསལ་བ་བཏབ་པས། དེ་རྣམས་ཀྱིས་སྤྲོས་པའི་ལྷ་མོ་ཙ་རྩི་ཀ་ལ་སོགས་པ་རྣམས་ཀྱིས་
ཤེས་པ་བརྗོད་པ་སྔོན་དུ་འགྲོ་བས། ཟླ་བ་ལྟ་བུའི་བུམ་པ་དཀར་པོ་བདུད་རྩི་ལྔས་བཀོད་པ་བཟུང་ནས། སངས་
རྒྱུས་རྣམས་ནི་ཐམས་ཅད་ཀྱིས། ། སྐྱེ་བས་ཐོབ་པའི་དབང་བསྐུར་བ། ། ཇི་ལྟར་དེ་བཞིན་བདག་གིས་
ནི། ། དག་པ་ལྷ་ཡི་ཆུས་དབང་བསྐུར། ། ཞེས་གསུང་ཞིང་སྤྱི་བོ་ནས་དབང་བསྐུར་བས། ། དབང་གི་ཆུས་
ལུས་ཐམས་ཅད་གང་། དྲི་མ་ཐམས་ཅད་དག ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས། གཙོ་
བོའི་རྩ་ཞལ་གྱི་དབུ་ལ་མི་བསྐྱོད་པ། ལྷ་གཞན་ཤར་དང་ཤར་ལྷོ་བ་རྣམས་ལ་རྣམ་སྣང་། ལྷོ་དང་ལྷོ་ནུབ་པ་
རྣམས་ལ་རིན་འབྱུང་། ནུབ་དང་ནུབ་བྱང་བ་རྣམས་འོད་དཔག་མེད། བྱང་དང་བྱང་ཤར་བ་རྣམས་ལ་དོན་
གྲུབ་ཀྱིས་དབུ་བརྒྱན་ཅིང་། དབང་གི་ལྷ་རྣམས་རང་ཉིད་ལ་ཐིམ་པར་གྱུར། ཡེ་ཤེས་པ་གཞུག་ཅིང་དབང་
བསྐུར་བའོ། ། མཆོད་པ་རྒྱས་པར་ན། རྒྱལ་པ་རྣམས་ནི་གཙང་གྱུར་ ཅིང་། ། སྨེ་བའི་རྟོག་པ་མི་མངའ་
ཡང་། ། སྲིད་ཞུའི་ཚུལ་གྱི་ཡོན་ཆབ་འདིས། ། བདེ་གཤེགས་རྣམས་ལ་སྐུ་ཁྲུས་གསོལ། ། ཨོཾ་ཡ་མཱནྟ་ཀ་ས་པ་
362



༄༅ ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་འམ། ་ །
རི་ཝཱ་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། རྒྱལ་བ་རྣམས་ནི་གཙང་གྱུར་ཅིང་། ། སྨེ་བའི་རྟོག་པ་མི་མངའ་ཡང་། །སྲིད་
ཞུའི་ཚུལ་གྱི་ཞབས་བསིལ་འདིས། ། བདེ་གཤེགས་རྣམས་ལ་ཞབས་ཁྲུས་གསོལ། ། ཨོཾ་ཡ་མཱནྟ་ཀxབ་ཧཱུྃ་པྲ་ཏི་
ཙྪ་ཧཱུཾ་སྭཱཧཱ། རྒྱལ་བ་རྣམས་ནི་ཡོན་ཏན་མཆོག་གི་སྐུ། ། ཚུལ་ཁྲིམས་རྣམ་པར་དག་པའི་དྲི་ངད་ལྡན། ། སྒྱུ་
མའི་ཆོས་ལ་ཡེ་ཤེས་དབང་བསྒྱུར་ཞིང་། ། རང་བཞིན་རྣམ་དག་ཆགས་རྡུལ་མི་མངའ་ཡང་། ། བདག་ཅག་
སྲིད་ཞུ་གུས་པའི་ཚུལ་གྱིས་སུ། ། དྲི་མཆོག་གཙང་མར་བཤམས་ཏེ་དབུལ་ང་ཡིས། ། བསོད་ནམས་ཡན་ལག་
ཡོངས་སུ་རྫོགས་གྱུར་ཅིག ། ཨོཾ་ཡ་མཱནྟ་ཀxགནྡྷེ། རྒྱལ་བxབྱང་ཆུབ་ཡན་ལག་རྒྱུན་གྱི་མེ་ཏོག་མཛེས། ། སྒྱུ་
མའི xརང་བཞིན༼བདག་ཅགxམེ་ཏོགxབསོད་ནམསxཨོཾབུxདེ་བཞིན་དུ་སྦྱར་ཏེ། ཡེ་ཤེས་ཕོ་བྲང་
མཚན་དཔེ་མེ་ཏོག་སྤོས། ། བདུག་སྤོསxདྷུ་པཾxམ་རིག་མུན་དང་བྲལ་བའི་ཡེ་ཤེས་བདུན་གྱི་གསལ། ། སྣང་
གསལཨཱ་ལོ་ཀེxནོར་བདུན་ཡོན་ཏན་ཆོག་ཤེས་བདུད་རྩིའི་ཟས། ། བཤོས་བཟངནི་ཝི་དྱxབླ་མེད་རྡོ་རྗེ་
ཐེག་པའི་དོན་སྟོན་ཅིང་། ། ཤེས་རབ་དབྱངས་ཀྱི་རྗེས་འགྲོ་རོལ་མོའི་སྒྲ། ། བདུད་ཀྱི་འཁོར་ལོ་གཞོམ་ཕྱིར་
དབུལ་བར་བགྱི། ། དོན་གྱི་དབྱིངས་ལ་མངའ་བརྙེས་འདི་བཞེས་ཤིག ། ཤཔྟxཡང་ན་ཨོཾ་ཡ་མཱནྟ་ཀ་ས་པཱ་རི་
ཝ་ར་ཨགྷཾ་སོགས་ཀྱིས་མཆོད་པའམ༔ ཨོ་ཧི ཋི ཧ སོགས་ཀྱིས་མཆོད། འཛམ་བུའི་གླིང་དང་གླེང་གཞན་
དང་། གཟུགས་མཆོག་ཚོགས་ཀྱིས་གང་བ་ཡང་། ། བླ་མ་གཤིན་རྗེའི་གཤེད་པོ་ལ། ། ཞུམ་པ་མེད་པར་
བཅས་ཏེ་འབུལ། ། ཨོཾxརཱུ་པxདེ་བཞིན་དུ་སྦྱར་ཏེ། སྒྲ་བརྙན༑ xཤསྟ༑ དྲི་མཆོག༔ གནྟེ ༑ རོ་མཆོག་
༑རས༑ རེག་མཆོག ། སྤར་ཤ་པྲ་ཏཱི་ཙྪ་ཧཱུཾ་སྭཱཧཱ། དེ་ནས། ཞིང་འདི་རིན་ཆེན་སྣ་བདུན་གྱིས། ། ཞེས་
སོགས་ཀྱིས་མཆོད་པ་ཡིན་ཀྱང་རུང་། ནང་མཆོད་ནི། ཨོཾ་མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་གཅིག་ཏུ་བསྡུས་པའི་ངོ་བོ། ཆོས་ཀྱི་ཕུང་བོ་
སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་འཕགས་པའི་དགེ་འདུན་ཐམས་ཅད་ཀྱི་མངའ་བདག དྲིན་ཅན་རྩ་
བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ༔ ཧཱུྃ། བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོའི་ཞལ་དུx། །
ཡེ་ཤེས་ཀྱི་མཁལ་འགྲོ་མའིx། ལཱ་ཡི་ཏ་བཛྲའིx། ཨོཾ་མོ་གྷ་བཛྲའིx། ཡེ་ཤེས་འབྱུང་གནས་སྦས་བའིx། པདྨ་
བཛྲའིx། དཱི་པཾ་ཀ་ར་རཀྵི་ཏའིx། རྭ་ཡོ་ཙཱ་རྡོ་རྗེ་གྲགས་ཀྱིx། རྭ་ཆོས་རབ་ཀྱིx། རྭ་ཡེ་ཤེས་སེངྒིའིx། རྭ་
འབུམ་སེང་གེའིw། རྗེ་བཙུན་རྒ་ལོའིx། རོང་བ་ཤེས་རབ་སེང་གེའིx། བླ་མ་ཡེ་ཤེས་དཔལ་པའི། ཆོས་རྗེ་
དོན་གྲུབ་རིན་ཆེན་གྱིx} ཆོས་ཀྱི་རྒྱལ་བོ་ཙོང་ཁ་བ་ཆེན་པོའིx། མཁས་གྲུབ་ཐམས་ཅད་མཁྱེན་པའི་ཞལxi
གཞན་ཡང་དབང་བསྐུར་རྒྱུད་བཤད་མན་ངག་གནང་བའི་བླ་མ་བརྒྱུད་པ་དང་བཅས་པ་རྣམས་ཀྱི་ཞལ་དུ་ཨོཾ་
363



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡཿ ཧཱུཾ། ཧཱིཏྟིའི་མཐར།མོ་ཨཱ༔ ཧཱུྃ། ཨོཾ་བཛྲ་བིཏྲཡིཨོཾ་ཨཱཿ ཧཱུཾ། ༀ་ཛི་ན་ཛིཀxཨོཾ་ཨཱཿ ཧཱུྃ། དེ་བཞིན་དུ་ལྷ་སོ་
སོའི་སྔགས་ཀྱི་འཐར། ཨོཾ་ཨཱཿ ཧཱུཾ། བཏོག་པ་དབུལ།གཞན་ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་
དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུx། ཆོས་ཀྱི་རྒྱལ་བོ་ཡབ་ཡུམ་འཁོར་དང་བཅས་པ་རྣམས་ཀྱི་ཞལ་
དུx། གཞན་ཡང་སྔོན་སངས་རྒྱས་མཐོང་བ། དམ་པའི་ཆོས་ཐོས་བ། འཕགས་པའི་དགེ་འདུན་ལ་བསྟེན་པ།
བསྟན་པ་དང་འཁོར་རྣམ་བཞི་སྐྱོང་བར་ཞལ་གྱིས་བཞེས་པ་བླ་མ་གོང་མ་རྣམས་ཀྱིས་བསྟེན་ཞིང་བསྒྲུབས་པའི་
བསྲུང་མ་དམ་ཚིག་ཅན་རྣམས་ཀྱིx། ཡུལ་ཉི་ཤུ་རྩ་བཞི། གནས་སུམ་ཅུ་རྩ་གཉིས། དུར་ཁྲོད་ཆེན་པོ་བརྒྱད་ན་
གནས་པའི་དཔའ་བོ་དང་། རྣལ་འབྱོར་མ་དང་། ཕྱོགས་སྐྱོང་དང་། ཞིང་སྐྱོང་དང༌། ཀླུ་ལ་སོགས་པ་རྣམས་
ཀྱིx། གཞི་བདག་གཉུག་མར་གནས་པ་དང་སེམས་ཅན་ཐམས་ཅད་ལྷར་གྱུར་བ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ།
རང་གི་ཐུགས་ཁའི་ཧཱུཾ་ལས་འོད་ཟེར་འཕྲོས་ཕྱོགས་བཅུའི་སངས་རྒྱས་ཐམས་ཅད་འཇམ་དཔལ་གཤིན་རྗེ་གཤེད་
ཀྱིརྣམ་པར་སྤྱན་དྲངས། རང་གི་ལུས་ལ་ཞུགས་པར་གྱུར། ཨོཾ་ཧཱིཏྟི ཝི་ གྲོxཨོཾ་ ཨཱཿ ཧཱུྃ་ཞེས་བརྗོད་དེ།
བདུད་རྩི་ལྕེ་ཐོག་ཏུ་བཞག ཨོཾ་ཨ་མི་ཏ་སྭཱ་ད་ན་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ་རང་གི་ལུས་ལ་གནས་པའི་མགྲོན་ཐམས་
ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་གྱུར། གསང་མཆོད་བྱེད་ན། ཡབ་ཀྱི་གསང་གནས་མི་དམིགས་
པ་ལས། ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་བ། ཨོ་ལས་བྱུང་བའི་ནོར་བུ་བུ་ག་ཕཊ་ཀྱིས་བཀག་པ། ཡུམ་གྱི་
གསང་གནས་མི་དམིགས་པ་ལས། ཧཱུྃ་ལས་བྱུང་བའི་པདྨ་དམར་པོ་འདབ་མ་བརྒྱད་པ། ཨཱ༔ལས་བྱུང་བའི་ཟེ་
འབྲུ་བུ་ག་ཕཊ་ཀྱིས་བཀག་པ། བསམས་ལ། སྙོམ་པར་ཞུགས་པའི་དགའ་བ་བརྩམ་སྟེ། ཨོཾ་སརྦ་ཏ་ཐཱ་ག་ཏ་ཨ་ནུ་
རཱ་ག་ཎ་སཱབྷཱ་ཝ་ཨཱཏྨ་ཀོཉ་ཧཾ། རང་ཡབ་ཡུམ་སྙོམས་པར་ཞུགས་པས་ལྷན་ཅིག་སྐྱེས་པའི་དགའ་བ་སྐྱེས། དཀྱིལ་
འཁོར་བའི་ལྷ་ཐམས་ཅད་ཀྱིས་ཀྱང་ལྷན་ཅིག་སྐྱེས་པའི་དགའ་བ་ཉམས་སུ་མྱོང་སྟེ། བདེ་བ་ཆེན་པོ་དང་དེ་ཁོ་ན་
ཉིད་དབྱེར་མི་ཕྱེད་པའི་ཏིང་ངེ་འཛིན་ལ་སྙོམས་པར་ཞུགས་པས། གསང་བ་དང་དེ་ཁོ་ན་ཉིད་ཀྱི་མཆོད་པས་
དགྱེས་པར་གྱུར། དེ་ནས་བསྟོད་པ་རྒྱས་པར་ན། འཇམ་དཔལ་གསེར་མདོག་མ་དང༌། བསྡུ་ན། གཉིས་མེད་
ཐུན་མོང་མ་ཡིན་ཁྱབ་པའི་སྐུ། །ཀུན་ལ་སྙོམས་མཛད་རྒྱལ་བ་ཀུན་གྱི་ཡབ། ། ཆོས་ཀྱི་དབྱིངས་གྱུར་རྒྱལ་བ་
ཀུན་གྱི་ཡུམ། ། ཡེ་ཤེས་སེམས་དཔའ་རྒྱལ་བ་ཀུན་གྱི་སྲས། །ཕྱག་འཚལ་འཇམ་དཔལ་དཔལ་གྱུར་རྫོགས་པ་
ཁྱོད། ། ཆོས་ཀྱི་སྐུ་ལ་བྱམས་སྡང་མི་མངའ་ཡང་། ། སྲིད་གསུམ་གདུག་པ་མ་ལུས་འདུལ་བའི་ཕྱིར། །
ཐུགས་རྗེ་ཐབས་ཀྱིས་ཁྲོ་རྒྱལ་སྐུར་བསྟན་པ། ། འཇིགས་བྱེད་གཤིན་རྗེའི་གཤེད་ལ་ཕྱག་འཚལ་ལོ། ། ཞེས་
བརྗོད་དེ་འཁོར་གྱི་ལྷ་རྣམས་ཀྱི་གཙོ་བོ་ལ་བྲག་པའི་དབྱངས་བཞིན་དུ་བསྟོད་པར་བསམ་མོ། ། དེ་ནས་གཙོ་བོས་
364



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
འཁོར་རྣམས་ལ་བསྟོད་པར་བསམས་ལ། གཤིན་རྗེའི་གཤེད་པོ་རབ་འཇིགས་པ། ། གཏི་མུག་རྡོ་རྗེའི་ངོ་བོ་
ཁྱོད། ། སྟོན་པ་སངས་རྒྱས་ཀུན་རང་བཞིན། ། རྡོ་རྗེ་སྐུ་ལ་ཕྱག་འཚལ་བསྟོད། །གཤིན་རྗེའི་གཤེད་པོ་
རབ་འཇིགས་པ། ཕྲམ་རྡོ་རྗེའི་རང་བཞིན་ཁྱོད། ། རྡོ་རྗེ་ཐུགས་དང་རབ་མཚུངས་པ། ། རིན་ཆེན་རྡོ་རྗེ་
ཕྱག་འཚལ་བསྟོད། ། འདོད་ཆགས་རྡོ་རྗེའི་ངོ་བོ་ཁྱོད། ། གཤིན་རྗེའི་གཤེད་པོར་རབ་འཇིགས་པ། ། རྡོ་རྗེ་
གསུང་དང་རབ་མཚུངས་པ། ། རྡོ་རྗེ་གསུང་ལ་ཕྱག་འཚལ་བསྟོད། ། ཕྲག་དོག་རྡོ་རྗེའི་ངོ་བོ་ཁྱོད། །
གཤིན་རྗེའི་གཤེད་ པོ་ ལས་ ཀུན་ བ། རྡོ་ རྗེ་ སྐུ་ དང་ རབ་ མཚུངས་ པ། ། ཕྱག་ ན་ རལ་ གྲི་ ཕྱག་ འཚལ་
བསྟོད། ། ཅེས་པས་བསྟོད་ནས། ཡང་འཁོར་རྣམས་ཀྱིས་མགྲིན་གཅིག་ཏུ་གཙོ་བོ་ལ། སངས་རྒྱས་ཀུན་གྱི་
དངོས་པོ་ཁྱོད། ། སངས་རྒྱས་ཐམས་ཅད་གཅིག་བསྡུས་པ། ། སངས་རྒྱས་ཀུན་མཆོག་གཙོ་བོའི་གཙོ། །
དཀྱིལ་འཁོར་གཙོ་ལ་ཕྱག་འཚལ་བསྟོད། །ཅེས་པས་བསྟོད་དོ། ། དེ་ནས་དཔྱད་བསྒོམ་དང་འཇོག་བསྒོམ་
གཉིས་ཀྱི་སྒོ་ནས་གསལ་སྣང་བསྒྲུབ་ཅིང་ང་རྒྱལ་བསྟན་པ་ལ་བསླབ་པར་བྱའོ། ། སྒོམ་པས་སྐྱོན་དག་པ་དྲན་པར་
བྱ་སྟེ། དེ་ལྟར་ཞལ་དགུ་ནི་གསུང་རབ་ཡན་ལག་དགུ། རྭ་གཉིས་ནི་བདེན་པ་གཉིས། ཕྱག་སོ་བཞི་དང་སྐུ་
གསུང་ཐུགས་ཏེ་སོ་བདུན་གྱི་བྱང་ཕྱོགས་སོ་བདུན། ཞབས་བཅུ་དྲུག་ནི་སྟོང་ཉིད་བཅུ་དྲུག ཡུམ་དང་སྦྱོར་བ་
ནི་བདེ་བ་ཆེན་པོ་རྒྱུས་པ། མི་ལ་སོགས་པ་ནི་དངོས་གྲུབ་བརྒྱུད་དང༌། བྱ་རྒོད་ལ་སོགས་པའི་དབང་ཕྱུག་
བརྒྱད་དག་པ་ཡིན་ལ། གཅེར་བུ་ནི་སྒྲིབ་གཡོགས་མེད་པ་དང་། སྐྲ་གྱེན་དུ་བརྗེས་པ་ནི་མྱང་ན་ལས་འདས་
པའི་གོ་འཕང་སྟོན་པའོ། ། དེ་དག་གི་དོན་མདོར་བསྡུ་ན། གཏན་ལ་དབབ་པའི་གཞི། གསུང་རབ་ཡན་ལག་
དགུའི་བརྗོད་བྱ་ཀུན་རྫོབ་སྒྱུ་མ་ནས། ། དོན་དམ་ནམ་མཁའ་ལྟ་བུ་ཁོང་དུ་ཆུད་པའི་ལམ་བྱང་ཕྱོགས་སོ་བདུན་
ཡིན་ལ། ལམ་དེའི་གཙོ་བོ་དོན་དམ་རྟོགས་པ་ལ་ནི། སྟོང་ཉིད་བཅུ་དྲུག་གི་རྟོགས་པ་ཡོད་དེ། དེ་ཡང་ཐབས་
བདེ་བ་ཆེན་པོ་དང་དབྱེར་མེད་པར་ཞུགས་པའོ། །ལམ་དེས་བགྲོད་པའི་འབྲས་བུ་དངོས་གྲུབ་ཐུན་མོང་བ་
དང་། ཐུན་མོང་མ་ཡིན་པ་གཉིས་ཀྱི་གཙོ་བོ་ནི། སྒྲིབ་པ་ཟད་པའི་མྱང་འདས་སོ། ཞེས་རྡོ་རྗེ་འཇིགས་བྱེད་ཀྱི་
རྣམ་པར་ཤར་བའི་སྐུས། དེ་ལྟར་མཚོན་པ་གོ་བར་བྱེད་པའོ། ། དེ་ནས་ཕྲེང་བ་བྱིན་བརླབ་བྱ་ཚུལ་ནི། ཕྲེང་
བ་ཧིཊཱི ས་ནས་སྭ་བྷཱ་ཝས་སྟོང་བར་སྦྱང་སྟོང་བའི་ངང་ལས་ཨོཾ་ལས་པདྨ་མེས་མཚན་པ་ཡོངས་སུ་གྱུར་བ་ལས་
འདོད་ཆགས་གཤིན་རྗེ་གཤེད་དམར་པོ་ཞེས་པ་ནས་ཐོད་པ་ཐུགས་ཀར་འཛིན་ཅིང་xའཁོར་ལོ་འཛིན་པ་དེའི་
མིག་གཉིས་སུ་ཀྵི། རྣ་བར་ཛི། སྣར་ཁཾ། ལྕེར་རོ། དབྲལ་བར་ཀཾ ། ལྟེ་བར་སཾ། སྤྱི་བོར་ཨོཾ་མགྲིན་པར་
ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་འདྲའི་ཡེ་ཤེས་པ་སྤྱན་དྲངས། ཛ ཧཱུཾ་བཾ་
365



༄༅། །རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཧོ༔ གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་དྲངས། དེ་
བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་
ཀྱིས་ཡེ་ཤེས་ཀྱི་བདུད་རྩིས་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡ་ཧཱུྃ། ཞེས་
གསུངས་ཤིང་དབང་བསྐུར། སྐུ་གང་། དྲི་མ་དག ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས་
འོད་དཔག་མེད་ཀྱིས་དབུ་བརྒྱན་པར་གྱུར། ཨོཾ་ཨཱ་ཀ་ཨནྡྷཾ་སོགས་ཀྱིས་མཆོད། ཨོཾ་ཨཱ་རོ་ལིཀ་ཨོཾ་ཨཱཧཱུཾ། གིས་
ནང་མཆོད། འདོད་ཆགས་རྡོ་རྗེ་ཞེས་སོགས་ཀྱིས་བསྟོད། ཨོཾ་ཨཱ་རོ་ལིཀ་ཧཱུྃ་ཕཊ། ཅེས་བཟླས་པའི་མཐར།
སངས་རྒྱས་ཐམས་ཅད་ཀྱི་གསུང་རྡོ་རྗེའི་ངོ་བོ་འདོད་ཆགས་གཤིན་རྗེ་གཤེད་གྲུབ་ལས་བྱུང་བའི་བགྲང་ཕྲེང་ཁྲག་
འཛག་པའི་མི་མགོའི་ཕྲེང་བའི་རྣམ་པ་ཅན་དུ་གྱུར་བར་བསམ། ལྷ་ཐམས་ཅད་ཀྱི་ཞལ་ནས་སྔགས་ཀྱི་སྒྲ་བྱུང་
བར་གྱུར་བར་བསམ་ཏེ། ཨོཾ་ཨ་ར་པ་ཙ་ན་དྷཱི༔ ཞེས་ཅིང་འགྲུབ་དང༌། ཨོཾ་ཡ་མ་རཱ་ཛཱ་ས་དོ་མེ་ཡ། ། ཡ་མེ་དོ་རུ་
ཎ་ཡོ་ད་ཡ། ཡ་ད་ཡོ་ནི་ར་ཡཀྵེ་ཡ། ཡཀྵེ་ཡ་ཙ་ནི་ར་མ་ཧཱུྃ་ཧཱུྃ་ཕཊ་ཕཊ་སྭཱཧཱ། ཞེས་པ་ནི་རྩ་སྔགས་སམ་ཕྲེང་
སྔགས་སོ། ། ཨོ་ཧིཊཱི ཝི་ཀྲི་ཏཱ་ན་ན་ཧཱུྃ་ཕཊ། ཅེས་པ་ནི་ཡབ་སྔགས་སོ། ། ཨོཾ་ཡ་མཱན་ཏ་ཀ་ཧཱུྃ་ཕཊ། ཅེས་པ་
ནི་སྙིང་པོའོ། ། ཨོཾ་བཛྲ་སེཔཱ་ལཱི་ཨཱ་གཙྪ་ཨཱ་གཙྪ་ཧཱུྃ་ཛ༔ སཱཧཱ། ཡུམ་གྱི་སྔགས་སོ་སོ། ། ཨོཾ་ཛེནྟ་ཛཱིཀ་ཧཱུྃ་ཕཊ། ཨོཾ་
རཏྣ་ཚིགས་ཀཧཱུྃ་ཕཊ། ཨོཾཨཱ་རོལ་ལིཀ་ཧཱུྃ་ཕཊ། ཨོཾ་པྲ་ཛྙཱ་དྷཱིཀ་ཧཱུྃ་ཕཊ། ཨོཾ་མུ་སྒ་ར་དྷཱིཀ་ཧཱུཾ་ཕཊ། ཨོཾ་དཎྜ་དིཀ་ཧཱུྃ་
ཕཊ། ཨོཾ་པདྨ་དྷཱིཀ་ཧཱུྃ་ཕཊ། ༀ་ཁཎྜ་ཀ་ཧཱུཾ་ཕཊ། ཨོ་མོ་ཧ་ར་ཏི་ཧཱུཾ་ཕཊ། ཨོཾ་དྭེ་ཁ་ར་ཏི་ཧཱུྃ་ཕཊ། ༀ་རཱ་ག་ར་
ཏི་ཧཱུཾ་ཕཊ། ཨོཾ་བཛྲ་བ་ཏི་ཧཱུྃ་ཕཊ། ཅེས་པ་རྣམས་འཁོར་གྱི་ལྷ་རྣམས་ཀྱི་སྔགས་སོ། ། གྲངས་ནི་བསྙེན་པ་ལ།
རྩ་སྔགས་འབུམ། ལས་སུམ་འབུམ། སྙིང་བོ་ལ་བདུན་འབུམ་བྱ་བར་གསུངས་པ་ལྟར་རོ། ། མཐར་གཤིན་རྗེ་
གཤེད་ཀྱི་ཡིག་བརྒྱ་བརྗོད་ཅིང་། མཆོད་བསྟོད་མདོར་བསྡུས་བྱའོ། ། གཏོར་མ་འབུལ་ན། བྱིན་གྱིས་བརླབས་
ཏེ། ཅུང་ཟད་རྒྱས་པར་ནི། ཨོཾ་སྭ་བྷཱ་ཝས་སྦྱངས་སྟོང་བའི་ངང་ལས་མདུན་དུ་དཔལ་རྡོ་རྗེ་འཇིགས་བྱེད་ལྷ་བཅུ་
གསུམ་གྱི་དཀྱིལ་འཁོར་རྟེན་དང་བརྟེན་པར་བཅས་པ་སྐད་ཅིག་གིས་གྲུབ་པར་གྱུར་བ་ནི། སྲུང་བའི་འཁོར་ལོ་
ཡངས་ཤིང་རྒྱ་ཆེ་བའི་ནང་དུ་གཞལ་ཡས་ཁང་གྲུ་བཞི་སྒོ་བཞི་བ་ལ་སོགས་པའི་མཚན་ཉིད་ཐམས་ཅད་ཡོངས་སུ་
རྫོགས་པ་གདན་དང་བཅས་པའི་དབུས་སུ་དཔལ་རྡོ་རྗེ་འཇིགས་བྱེད་ཡབ་ཡུམ། ཤར་དུ་གཏི་མུག་གཤིན་རྗེ་
གཤེད་ཡབ་ཡུམ་ཞེས་པ་ནས། བྱང་ཤར་དུ་གོ་རི་ཡབ་ཡུམ། ཕྱིའི་གྲྭ་བཞིར་མིའི་ཐོད་པ་བདུད་རྩིས་གང་བ་བཞི་
ཞེས་ཡེ་ཤེས་པའི་རྟེན་བརྟེན་པར་བསྐྱེད། ཕྱོགས་སྐྱོང་གསལ་འདེབས་རྒྱས་པར་ན་ ལྕགས་ཀྱུའི་ཕྱག་རྒྱ་དང༌
བཅས་ཏེ། ཨོ་པཱིཏྟི ཝི་ཀྲ་ཧཱ་ན་ན་ཧཱུཾ་ཧཱུཾ་ཕཊ་ཕཊ་སརྦ་དུ་ཊཾ་ཨིནྡ་ཨཱ་པཱ་རི་ཝཱ་ར་ཨཱ་ཀཎྜ་ཡ་ཛ༔ སཱཧཱ། རང་གི་
366



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
སྙིང་ག་ནས་ཁོ་གཤིན་རྗེ་གཤེད་ལག་ན་ལྕགས་ཀྱུ་དང་ཞགས་པ་ཐོགས་པ་དཔག་ཏུ་མེད་པ་སྤྲོས་ཏེ། ཕྱོགས་སྐྱོང་
རྣམས་ཀྱི་སྙིང་ག་ནས་ལྕགས་ཀྱུས་བཟུང་། མགྲིན་པ་ནས་ཞགས་པས་བཅངས་ཏེ་བཀུག་ནས། དཀྱིལ་འཁོར་
གྱི་ཕྱིའི་ཕྱོགས་མཚམས་རྣམས་སུ་འཁོད་པ་ནི། ཤར་དབང་བོ་དམར་སེར་གླང་པོ་ཆེ་ལ་ཞོན་པ། མིག་སྟོང་བ།
གཡས་རྡོ་རྗེ་དང་གཡོན་སྡིགས་མཛུབ་མཛད་པ། དེའི་གཡོན་དུ་ཉེ་དབང་ནག་པོ་ནམ་མཁའ་ལྡིང་ལ་ཞོན་པ།
གཡས་གཉིས་སྲུབ་ཤིང་དང་འཁོར་ལོ། གཡོན་གཉིས་དུང་དང་ནོར་བུ་གོ་སྐུ་བྷ་ཐོགས་པ། ལྷོར་གཤིན་རྗེ་ནག་
པོ་མ་ཧེ་ལ་ཞོན་པ། སྐྲ་དམར་སེར་གྱེན་དུ་འབར་བ། གཡས་དབྱུག་པ་དང་གཡོན་སྡིགས་མཛུབ་མཛད་པ།
ནུབ་ཏུ་ཆུ་ལྷ་དཀར་པོ་སྦྲུལ་ལ་ཞོན་པ་སྦྲུལ་ནགས་འཛིན་པ། བྱང་དུ་ལུས་ངན་སེར་པོ་རྒྱས་པ། གཏེར་ལ་
གནས་པ། གཡས་ས་བོན་གྱི་གྲོང་ཁྱེར་དང་གཡོན་ནེའུ་ལེ་ཐོགས་ལ། དེའི་གཡོན་དུ་ཚོགས་བདག་གླང་སྣ་
དཀར་པོ་བྱི་བ་ལ་ཞོན་པ། གཡས་གཉིས་བགྲང་ཕྲེང་དང་དགྲ་སྟ། གཡོན་གཉིས་ལ་ཕུག་དང་ལ་དུ་འཛིན་པ།
བྱང་ཤར་དུ་དབང་ལྡན་དཀར་པོ་གླང་ལ་ཞོན་པ། རལ་བའི་ཐོར་ཅོག་ཅན། རྩེ་གསུམ་དང་ཐོད་པ་ཐོགས་པ།
ལག་པ་གཉིས་ཀྱིས་གོ་ཡི་ལ་འཁྱུད་པ། མར་མེ་ལྷ་དམར་པོ་ར་སྐྱེས་ལ་ཞོན་པ། གཡས་བགྲང་ཕྲེང་དང་གཡོན་
སྤྱི་བླུགས་འཛིན་པ། སྲིན་པོར་སྲིན་པོ་སྔོན་པོ་ལ་ཞོན་ལ་ཁྲོ་ཞིང་རྔམས་པ། གཡས་གྲི་གུག་དང་གཡོན་ཐོད་པ་
འཛིན་པ། རླུང་དུ་རླུང་རྟ་དུ་བའི་མདོག་ཅན་རི་དྭགས་ལ་ཞོན་པ། ལག་པ་གཉིས་ཀྱིས་རླུང་རས་འཛིན་པ།
སྟེང་དུ་ཟླ་བ་དཀར་པོ་ཀུ་མུ་དའི་སྟེང་ན་གནས་པ། ལག་པ་གཉིས་ཀྱིས་ཀུ་མུད་འཛིན་པ། འི་མ་དམར་པོ་རྟ་
མཆོག་བདུན་ལ་ཞོན་པ། ལག་པ་གཉིས་ཀྱིས་པདྨ་འཛིན་པ། ཚངས་པ་སེར་པོ་གདོང་བཞི་ངང་བ་ལ འོན་པ།
གཡས་པས་སྤྱི་བླུགས་དང་མི་འཇིགས་པ། གཡོན་པས་དབྱུང་བ་དང་བགྲང་ཕྲེང་འཛིན་པ། འོག་ཏུ་སའི་ལྷ་མོ་
སེར་མོ་པདྨ་ལ་གནས་པ། གཡས་དབང་པོར་ཁས་ལེན་རིང་༔ གཡོན་བུམ་པ་འཛིན་པ། ཐགས་བཟང་རིས་
སྔོན་པོ་ཤིང་རྟ་བཞོན་པ། གཡས་རལ་གྲི་དང་གཡོན་སྡིགས་འཛུབ་ཅན་རྣམས་ཏེ། དེ་དག་གི་འཁོར་སྲིད་པ་
གསུམ་གྱི་འབྱུང་བོའི་ཚོགས་དང་བཅས་པར་གྱུར། ཨོ་ཧི༔ ཋིཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་ཧཱུྃ་སརྦ་དུ་ཏྟཾ་ཨིནྡྲ་ཨཱ་དི་
ན་ས་བ་རི་ཝཱ་རཱ་ན་ཀཱི་ལ་ཡ་ཧཱུྃ་ཕཊ་སྭཱཧཱ། རང་གི་སྙིང་ག་ནས་ཁྲོ་བོ་གཤིན་རྗེའི་གཤེད་ཕྱག་ན་ཕུར་བུ་ཐོགས་པ་
དཔག་ཏུ་མེད་པ་སྤྲོས་ཏེ། ཕྱོགས་སྐྱོང་རྣམས་ཀྱི་སྙིང་ག་དང་མགྲིན་པ་དང་རྐང་པའི་བར་དུ་ཕུར་བུས་བཏབ་
པས། གྲུབ་པའི་བཅུད་ལེན་གྲུབ་པ་བཞིན་དུ། སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་
གཉིས་ཀྱིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་སྐུར་བཞེངས་པའི་གཙོ་འཁོར་ཐམས་ཅད་ཀྱི་མིག་
གཉིས་སུ་སྨིཾ། ཞེས་པ་ནས་ཧཱུཾ་སྔོན་པོས་མཚན་པར་གྱུར་ཅེས་སྐྱེ་མཆེད་བྱིན་བརླབ་བྱ། དེ་ནས་ཨོ་ཧི ཧ་བྷོ་མ་ཧཱ་
367



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ནས་དེ་ཉིད་ལ་ཐིམ་པར་གྱུར་ཅེས་ཡེ་ཤེས་པ་དགུག་གཞུག་དབང་བསྐུར་རྒྱས་གདབ་རྣམས་སྒྲུབ་ཐབས་ལྟར་བྱ་
ཞིང་། མཆོད་བསྟོད་འདོར་བསྡུས་བྱས་ཏེ། ལྗགས་བྱིན་གྱིས་བརླབས་ནས་གཏོར་མ་གཞུང་བཞིན་ཡུལ་ཏེ་
མཆོད་བསྟོད་ཀྱང་བྱ། དེ་ནས་ཕྱོགས་སྐྱོང་རྣམས་ཀྱི་ལྗགས་བྱིན་གྱིས་བརླབས་ནས་རྩ་སྔགས་སྔོན་དུ་བཏང་བའི་
གཏོར་མ་འབུལ་ཚུལ་སྔར་བཞིན་བྱའོ། །གཤེགས་གསོལ་འོག་ནས་འཆད་པ་ལྟར་བྱའོ། ། གཏོར་མ་འབུལ་ཚུལ་
ཤིན་ཏུ་བསྡུ་ན། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་དཔལ་རྡོ་རྗེ་འཇིགས་
བྱེད་ལྷ་བཅུ་གསུམ་གྱི་ཡེ་ཤེས་པའི་དཀྱིལ་འཁོར་རྟེན་དང་བརྟེན་པར་བཅས་པ་ལ་ཕྱོགས་སྐྱོང་བཅོ་ལྔ་འཁོར་དང་
བཅས་པས་བསྐོར་པ་སྤྱན་དྲངས་ཏེ། ཕྱོགས་སྐྱོང་རྣམས་སྐད་ཅིག་གིས་འོད་གསལ་དུ་བཅུག་པ་ལས་དཔལ་རྡོ་
རྗེ་འཇིགས་བྱེད་ཞེས་པ་ནས། སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུྃ་ལས་ནས། རྣམ་སུ་གྱུར། འདས་
གཏོར་ཕུལ་རྗེས་སུ། རྩ་སྔགས་བརྗོད་ཅིང་བྷུ་ཙ་ར་ནི་ཞེས་སོགས་ཀྱིས་སྔར་བཞིན་ཕུལ་ནས་འཕྲིན་ལས་བཅོལ་ཏེ་
གཤེགས་གསོལ་བྱའོ། ། ལས་གཤིན་ལ་གཏོར་འབུལ་བསྡུས་པ་ནི། །རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་
ལྕགས་ཀྱུའི་རྣམ་པ་ཅན་གྱིས་ལྷོ་ཕྱོགས་རིམ་པ་བདུན་གྱི་ས་འོག་ནས་ལས་ཀྱི་གཤིན་རྗེ་ཡབ་ཡུམ་འཁོར་དང་
བཅས་པ་སྐད་ཅིག་གིས་སྤྱན་དྲངས། ཨོཾ་ཡ་མ་རཱ་ཛ་ས་པཱ་རི་ཝ་ར་ཨཱ་ཀརྞ་ཡ་ཛ༔ ཛ ཛ ཀ་མ་ལཱ་ཡེ་ཧཱུཾ། ཆོས་ཀྱི་
རྒྱལ་པོ་ཡབ་ཡུམ་འཁོར་དང་བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་
གསལ་བར་གྱུར། ཨོཾ་ཀཱ་ལ་རཱུ་པ་ཙ་མུཎྜི་ས་པཱ་བི་ཝ་ར་ནས་ཁཱ་ཧི་གསུམ་གྱི་མཐུན་མོང་དུ་ཕུལ་ནས་མཆོད། ཡང་
ན་སོ་སོར་ལ་ཕུལ་ལོ། ། བསྟོད་པ་ནི། འཇམ་དཔལ་བཀའ་མཉན་ཞེས་སོགས་ཚིགས་བཅད་གཅིག་གམ། དེའི་
མཇུག་ཏུ་སྡང་བའི་དགྲ་དང་ཞེས་སོགས་ཀྱིས་འཕྲིན་ལས་བཅོལ། མ་རྙེད་ཞེས་སོགས་ཀྱིས་བཟོད་པ་གསོལ། །
གཤེན་རྗེ་གཤེད་ཀྱི་ཡིག་བརྒྱ་བརྗོད་ཅིང་གཤེགས། འདས་མ་འདས་ཐུན་མོང་དུ་གཤེགས་གསོལ་བྱེད་ན། ཨོཾ་
ཨ ཧཱུྃ་བཛྲ་མུ འཇིག་རྟེན་ལས་འདས་པའི་ཡེ་ཤེས་པ་རྣམས་གཤེགས་ཤིང་དམ་ཚིག་པ་བདག་ཉིད་ལ་ཐིམ།
འཇིག་རྟེན་པའི་མགྲོན་གཞན་རྣམས་རང་གནས་སུ་གཤེགས་པར་གྱུར་ཅེས་བརྗོད་ཅིང་བསམ། རྟེན་ཡོད་ན་
བརྟན་བཞུགས་བྱའོ། ། མེད་ན་འདིར་ཡང་ར་མཆོད་བསྟོད་བྱ། ཉེར་བསྡུ་བྱེད་ན། བསྒོམ་པའི་དཀྱིལ་འཁོར་
གྱི་དུར་ཁྲོད་སྲུང་འཁོར་དང་བཅས་ པ་ གཞལ་ཡས་ཁང་ལ་ ཐིམ། གཞལ་ཡས་ཁང་འཁོར་རྣམས་ལ་ ཐིམ།
འཁོར་རྣམས་དང་ཡུམ་ རང་ལ་ཐིམ། རང་དམ་ཚིག་སེམས་དཔའ་ཡེ་ཤེས་སེམས་དཔའ་ལ་ཐིམ། ཡེ་ཤེས་
སེམས་དཔའ་ཏེང་ངེ་འཛིན་སེམས་དཔའ་ལ་ཐིམ། ཏིང་ངེ་འཛིན་སེམས་དཔའི་ཞབས་ཀྱུ་ཨུ་ནི་ཧ་ལ། ཧ་ནི་
ཧའི་མགོ་བོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ། ཐིག་ལེ་ནཱ་ད་ལ་ཐིམ། ནཱ་ད་ཡང་མི་དམིགས་པ་སྟོང་
བར་གྱུར། སྟོང་བའི་ངང་ལས། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་སྐུ་མདོག་མཐིང་ནག་ཞལ་
368



༄༅། ། དཔལ་རྡོ་རྗེ་འཇིགས་བྱེད་བཅུ་གསུམ་མའི་མངོན་རྟོགས་ནག་འགྲོས་སུ་བཀོད་པ་བདེ་ལམ། །
གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་སྐུར་བཞེངས་པར་གྱུར་བའི་མིག་
གཉིས་སུ་གླི་ནས་ཧཱུྃ་གིས་མཚན་པར་གྱུར་བསམས་ལ། སྨོན་ལམ་ཤིས་བརྗོད་བྱའོ། ། འདི་ཡང་ཅོ་ནེའི་ཤཱཀྱའི་
དགེ་སློང་བཤད་སྒྲུབ་མིང་ཅན་གྱིས་གཞན་རེ་གཉིས་ལ་ཕན་ཆེད་འཇུག་པ་བདེ་བོར་བསྒྲིགས་པ་སྟེ། གཞན་ལ་
ཕན་ཐོགས་པར་གྱུར་ཅིག དགེ་ལེགས་འཕེལ། མངྒ་ལཾ།
369



༄༅། ། འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་
བཀོད་པ་ཕལ་སྲེག་དང་བཅས་པ་བཞུགས་སོ། །
ན་མོ་བཛྲ་བྷི་ར་ཝཱ་ཡེ། འདིར་འཇིགས་བྱེད་ཀྱི་ཞི་བའི་སྦྱིན་སྲེག་ངག་འདོན་བྱ་ཚུལ་འཇུག་པ་བདེ་བ་ཞིག་
བྲི་བར་བྱའོ། དེས་སྔར་ཆོ་ གམ་བྱས་བའི་གཞིར། སྔོན་དུ་ས་སྦྱང་དགོས་པས། གྲུབ་ན་རང་གི་ ལྷའི་རྣལ་
འབྱོར་རྒྱས་པར་སྒོམས་ནས། ས་སྦྱང་པ་རྒྱས་པར་བྱ་ཞིང་། དེ་ཙམ་མ་གྲུབ་ན། རང་འཇིགས་བྱེད་ཀྱི་ང་རྒྱལ་
དང་ལྡན་པས། ལག་པ་གཡས་རྡོ་རྗེ་དང་བཅས་པ་ས་ལ་བཞག་ནས། ཨོཾ་ཨཱ༔ ཧཱུྃ། ཨོཾ་ཧ་ན་ཧ་ན་བཛྲ་ཀྲོད་ཧཱུྃ་
ཕཊ། རྡོ་རྗེ་ཁྲོ་བོས་བགེགས་རྣམས་བཅོམ་ཞིང་རྡོ་རྗེ་གསུམ་གྱིས་སའི་ཉེས་སྐྱོན་ཐམས་ཅད་སྦྱངས་བར་གྱུར་
བར་བསམ་པའམ། འདོད་ན་ལས་སྔགས་བརྗོད་དེ་ཐལ་བ་ཡུངས་དཀར་དྲི་ཆུ་སོགས་ཀྱིས་སྤྱང་བ་དང་ཡང་ན་
ལས་སྔགས་བརྒྱ་རྩ་བརྗོད་པས་ཀྱང་རུང་སྟེ། ཀུན་རྫོབ་ཀྱི་དག་པ་དང་། སའི་ཉེས་སྐྱོན་ཐམས་ཅད་རང་བཞིན་
གྱིས་སྟོང་བའི་བདག་ཉིད་དུ་གྱུར་བར་བསམ་པ་ནི་དོན་དམ་པའི་སྦྱང་བའོ། །ས་གཞི་རང་བཞིན་གྱིས་དཀར་
བའམ། ས་དཀར་པོ་བྱུགས་པ་ལ་ཐོག་མར་དབུས་བཙལ་ནས། ཚངས་ཟུར་གྱི་ཐིག་བཏབ་སྟེ། དེ་ནས་ཐིག་སྐུད་
ཁྲུ་ཕྱེད་པ་ཞིག་གིས་དངུས་ནས་ཟླུམ་པོར་བསྐོར་བར་བྱའོ། ། དེ་ནས་ཕྱེད་པ་དེ་ལ་སོར་བཞི་བསྣན་ནས། དེས་
དབུས་ནས་ཟླུམ་པོར་བསྐོར་བར་བྱའོ། ། ཁ་ཕྱིར་ལོགས་སུ་བསྐོར་ན་སོར་བཞི་བསྣན་ནས་བྱའོ། ། ཡང་དབུས་
ནས་སོར་བཞིས་ཟླུམ་སྐོར་བྱ་སྟེ་ལྟེ་བའོ། ། ཐབས་ཀྱི་དཔངས་སུ་སོར་བཅུ་གཉིས་དང༌། ཁ་ཁྱེར་སོར་བཞི་བ་
གུད་དུ་བཏགས་ན་ལེགས། ཁ་ཁྱེར་ལ་འཁོར་ལོ་འམ་རྡོ་རྗེའི་ཕྲེང་བས་བསྐོར་བར་བྱ་ཞིང་། ཟླུམ་ཐིག་ཕྱི་མའི་
ཕྱོགས་བཞི་ནས་སོར་གཉིས་རེ་དོར་ནས་གྲུ་བཞིར་གདབ་ཅིང་གྲུ་བཞི་བའི་ཟུར་དུ། ཟླ་བ་ཕྱེད་པའི་སྟེང་དུ་རྡོ་རྗེ་
རྩེ་གསུམ་པ་ཕྱེད་པས་མཚན་པ་དང༌། ཐབ་ཀྱི་དབུས་སུ་པདྨ་དཀར་པོ་འདབ་མ་བརྒྱད་པའི་ལྟེ་བར། རྡོ་རྗེ་རྩེ་ལྔ་
པ་སྲིད་དུ་སོར་བརྒྱུད་པ། དཔངས་སུ་སོར་གཅིག་པ་བྱའོ། ། དེ་ནས་ཟླུམ་ཐིག་ནང་མའི་སྟེང་ནས་བུད་ཤིང་སྐམ་
པོ་སྲོག་ཆགས་མེད་ཅིང་དྲི་ཞིམ་པས་ཟླུམ་པོར་བརྩིགས་ཏེ། བུད་ཤིང་བརྩིགས་པ་ལ་ས་དཀར་པོས་བྱུགས་ཤིང་།
ཕྱི་རོལ་དུ་བའི་ལྕི་བ་དང༌། བདུད་རྩི་དཀར་པོ་དང་ལྡན་པའི་དྲི་དཀར་པོས་བྱུགས་ལ། མེ་ཏོག་དཀར་པོ་སིལ་
མར་བཀྲམ་པར་བྱའོ། ། དེ་ནས་ཆུ་བཞི་དང༌། བཟེད་ཞལ་གསུམ། བསང་གཏོར་གྱི་ཀུ་ཤའི་ཆུན་པོ་དང་
370



༄༅། ། འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ། །
བཅས་པ། མཉྫི་ལ་སོགས་པའི་སྟེང་དུ་གཡོན་དུ་དགོད་པར་བྱ་ཞིང་། བསང་ཆུའམ། ལས་བུམ་ཡང་གཡོན་དུ་
དགོད་ལས་བུམ་པ་བསྒྲུབས་པ་ཡོད་ན། བསང་ཆུ་བསྒྲུབ་མི་དགོས་ཤིང་། བསྒྲུབ་ཚུལ་ནི། སྣོད་གཙང་མར་ཆུ་
གཙང་མ་ལ་དྲི་བཟང་བཏབ་པ་བཞག་སྟེ། དེ་ཉིད་སྤོས་ཀྱིས་བདུག་ཅིང་། ཁརྒ་དྷིཀ་བརྒྱ་རྩ་བརྒྱད་དམ།
བདུན་ཙམ་བཟླས་པས་བྱིན་གྱིས་བརླབ། ཐོག་མར་གཡས་སུ་བསྲེག་རྫས་རྣམས་འབུལ་བའི་རིམ་པ་བཞིན་ནས་
བསྒྲིགས། དེའི་ནང་རོལ་དུ་འཇིག་རྟེན་པའི་མེ་ལྷའི་མཆོད་རྫས་རྣམས་རིམ་པ་བཞིན་དུ་བཀོད་པའི་མཐའ་
འཇིག་རྟེན་པའི་མེ་ལྷའི་གཏོར་མ་ཡང་བཤམ། དེའི་ནང་རོལ་ཏུ་འཇིག་རྟེན་ལས་འདས་པའི་འབུལ་པའི་མཆོད་
རྫས་ཆུབ་ཞི་མ་གཏོགས་པ་རྣམས་རིམ་པ་བཞིན་བཀོད། མར་ཁུ་དང༌། དགང་བླུགས་དང་། རྡོ་རྗེ་དྲིལ་བུ་དང་།
ནང་མཆོད་རྣམས་མདུན་དུ་བཞག་ཅིང་། མེ་གསོ་བའི་ཆས་དང་ཐབ་ཀྱི་ཁ་ཁྱེར་ལ་འགོད་རྒྱུའི་ཀུ་ཤ་ཡང་སྟ་གོན་
བྱས་ལ། རྫས་ཐམས་ཅད་ལ་བདུད་རྩི་རིལ་བུ་བཏབ་པའི་ནང་མཆོད་ཀྱིས་དྲན་པར་བྱ་ཞིང་། སློབ་དཔོན་གྱི་
སྟན་ལ་ པདྨ་དཀར་པོ་འདབ་མ་ བརྒྱད་ པ་ཙམ་བྱའོ། ། དེ་ ལྟ་ ཆོ་ གའི་ ཡན་ལག་ རྣམས་ རྫོགས་ པར་བྱས་ལ།
བསྒྲུབས་མཆོད་ལ་སོགས་པའམ་སྐབས་གཞན་ཡང་རུང་སྟེ། སྔར་སྒྲུབ་ཐབས་བསྒོམ་པའི་ཆོ་གའི་རྒྱུན་ཡིན་ན་
དེས་ཆོག མིན་ན་ནང་མཆོད་བྱིན་རླབས་ནས་བཟུང་སྟེ། ཉེར་བསྡུའི་བར་བདག་བསྐྱེད་རྫོགས་པར་བསྒོམས་ཏེ།
འཇམ་ཞིང་བདེ་བའི་སྟན་ཧ་ཅང་མཐོན་པོ་མིན་པ་ལ། རྐང་པ་གཉིས་ཅུང་ཟད་བརྒྱད་པ། རྐང་མཐིལ་གཉིས་
སྦྱར་བ་པདྨའི་འདུག་སྟངས་ཀྱིས་ཁ་ཤར་ལ་ཕྱོགས་པས་འདུག་སྟེ། སྨྲ་བ་གཞན་བཅད། རྡོར་དྲིལ་བྱིན་རླབས་
བྱས་པ་ནས་བཟུང་སྟེ་སྦྱིན་སྲེག་མ་ཚར་བར་ལག་པ་རྡོར་དྲིལ་དང་མ་བྲལ་བ་བྱའོ། ། དེ་ནས་ཆོ་ག་དངོས་ལ་
འཇུག་པ་ནི། རྡོ་རྗེ་ནི་ཐབས་དང་། དྲིལ་བུ་ནི་ཤེས་རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་སེམས་
ཀྱི་རང་བཞིན་ནོ། །སྙམ་དུ་བསམ་ལ། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡེ། ཏིཥྛ་ཨེ་ཥཱནྟི། དྷཱ་ར་ཡཱ་མི་ཧི་ཧི་
ཧི་ཧི་ཧི་ཧཱུཾ་ ཧཱུཾ་ཧཱུཾ་ཕཊ་སྭཱཧཱ། ཞེས་ བརྗོད་ དེ་ལག་ པ་ གཡས་ པའི་ མཐེ་བོང་ དང་ མིང་ མེད་ ཀྱིས་ ཐུགས་ ཀར་
བཟུང༌། ། ཨོཾ་བཛྲ་གྷཎྜ་ཧཱུཾ། ཞེས་བརྗོད་དེ། ལག་པ་གཡོན་པའི་མཐེ་བོང་དང་མིང་མེད་ཀྱིས་དྲིལ་བུ་གཡོན་གྱི་
དཀུར་ཁ་གྱེན་ལ་བསྟན་ཏེ་བཟུང་། རྡོ་རྗེ་སེམས་དཔའ་ལ་སོགས་པ་རྣམས་མཉེས་པར་བྱའོ། །སྙམ་དུ་བསམ་
ལ། ཧཱུཾ་སེམས་ཅན་རྨོངས་དང་འབྲལ་བ་ཡི། ། རྡོ་རྗེ་གསོལ་བ་མཛེས་པ་ཡིས། ། རྣམ་ཐར་ཆོས་ཀྱི་བྱ་བ་
སྟེ། ། སྤྲོ་དང་བཅས་པས་རྡོ་རྗེ་བཟུང་། །ཧཱུཾ་ཧཱུཾ་ཧཱུཾ། ཧོ་ཧོ་ཧོ། ཞེས་བརྗོད་ཅིང་རྡོ་རྗེ་གསོར་བར་བྱའོ། །
དེ་ནས་རྡོ་རྗེ་གཡས་པའི་དཀུར་བཟུང་བའམ་གསོར་ལ། ཨོཾ་བཛྲ་དྷརྨཱ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ།
སརྦ་བུདྡྷ་ཀྵེ་ཏྲ་པྲ་ཙོ་ལི་ནི། པྲ་ཛྙཱ་པཱ་ར་མི་ཏ། ནཱ་ད་སྭ་བྷ་ཝེ། བཛྲ་སཏཱ་ཧྲིན་ད་ཡ། སནྟོ་ཥ་ནི། ཧཱུཾ་ཧཱུཾ་ཧཱུཾ། ཧོ་
ཧོ་ཧོ་སྭཱཧཱ། ཞེས་བརྗོད་ཅིང་དྲིལ་བུ་ནི་ནང་གི་ཕྱོགས་བརྒྱད་དུ་ལྕེ་བསྐྱོད་པས་དཀྲོལ་བར་བྱའོ། ། དེ་ནས་ལག་
371



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པགཡས་པས་ལས་བུམ་གྱི་ཁ་རྒྱུན་ནམ། ཀུ་ ཤས་ལས་བུམ་གྱི་ཆུའ མ། བསང་ཉུ་ནས་བླངས་ཏེ། ཐབ་དང་།
མཆོད་རྫས་སོགས་དང་། རང་ལ་རང་རང་གི་གཡོན་ངོས་ནས་བརྩམས་ཏེ། གཡས་སྐོར་དུ་བསང་གཏོར་ལ་ན་
གསུམ་བྱ་ཞིང༌། སྔགས་བརྗོད་པར་བྱའོ། ། དེ་རྗེས་ལག་པ་གཡོན་པའི་མཐེབ་སྲིན་གྱིས་ནང་མཆོད་བླངས་ནས་
ཀྱང་གཡས་སྐོར་དུ་ལན་གསུམ་བྱ་ཞིང་། ལས་སྔགས་བརྗོད་པར་བྱའོ། ། དེ་ནས་སླར་ཡང་མི་ལྷའི་མཆོད་རྫས་
རྣམས་ལ་ནང་མཆོད་གཏོར་ལ། ལས་སྔགས་བརྗོད་ཅིང་། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉ་ཧཾ། སྟོང་བ་
ཉིད་དུ་གྱུར། སྟོང་བའི་ངང་ལས་ཨཱཿ ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུྃ་ཧཱུྃ་ཞུ་བ་
ལས་བྱུང་བའི། མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག བདུག་སྤོས། མར་མེ།
དྲི༑ ཞེས་ཟས། རོལ་མོ་ལ་སོགས་པ་རྣམས། རང་བཞིན་བདེ་སྟོང་། རྣམ་པ་མཆོད་རྫས། བྱེད་ལས་
དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་སྐྱེད་པར་གྱུར། ཨོཾ་ཨརྒྱུ་ཨཱ ཧཱུྃ། དེ་བཞིན་
དུ། ཨརྒྱུ་གྱི་གནས་སུ། པཱ་ཏྱཾ། ཨཱཉྩ་མ་ཎི། པྲ་ཀླུ་ཎཾ ༑ ཡུཤྲཱི། དུ་པཾ། ཨ་ལོ་ཀེ ། གནྡྷེ། ནི་ལྕེ་ཏ། ཤཔྟ།
རླུ་པ། ཤལྟ། གནྡྷེ། ར་ས། པན། རྣམས་བཅུག་སྟེ། ཕྱག་རྒྱ་དང་བཅས་པས་བྱིན་གྱིས་བརླབས། ཡང་ན་
གསང་གཏོར་ཞལ་བསིལ་ཞེས་ཀྱང་རུང་ངོ༌། དེ་ནས་རྡོ་རྗེ་ཁུ་ཚུར་ལངས་ཡུལ་ལོ་གཉིས་རྩེ་ལྔ་དེ +། ཡམ་ཤིང་
དང་། མར་ཁུ་སོགས་བསྲེག་རྫས་རྣམས་ལ་རེག་ཅིང་། ཨོཾ་སྭཱཧཱ། ཞེས་བརྗོད་དེ་རྫས་རྣམས་བཀྲུ་བར་བསམ།
འདིར་ཁ་ཅིག་ཨོཾ་ཨོཾ་སྭཱཧཱ། ཞེས་ཟེར། ཨོཾ་ཨཱ སཱཧཱས་ཡམ་ཤིང་། ཨོཾ་ཤྲཱི་སཱཧཱས་མར་ཁུ། ་ ཛཱི་སཱཧཱས་འབྲུ། ཨོཾ་ཀུ་
རུ་ཀུ་རུ་སྭཱཧཱས། དེ་དག་ལ་སྟེ་གཞན་པའི་རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་བྱང་
ཞིང་དག་ནས་བདུད་རྩི་ལྔའི་ངོ་བོར་གྱུར་བར་བསམ། དེ་ནས་ཤིང་འོ་མ་ཅན་ལས་བྱུང་བའམ། གཙུབ་ཤིང་
ལས་བྱུང་བའམ། མི་ཐ་མལ་བའའ། དགོན་པའི་མི་གང་ཡང་རུང་བ། ཨོ་ཨཱ༔ ཧཱུྃ་ལན་གསུམ་བརྗོད་དེ་སྣོད་དུ་
བཞག་ལ་ཞུན་མར་གྱི་སྒྲོན་མེ་སྐར་ཞིང༌། ལས་སྔགས་བརྗོད་ལ་བསང་ཆུ་དང་ནང་མཆོད་ཀྱིས་མེ་དེ་ལ་གཡས་
སྐོར་དུ་ལན་གསུམ་གསུམ་བསང་ངོ༌། ། དེ་ནས་སྒྲོན་མེ་དེ་གཙང་ཞིང་ཤིན་ཏུ་སྐམ་པའི་རྩྭའི་ཆུན་པོ་དང་བཅས་
ལས་ཐལ་གྱི་ནང་དུ་བཅུག་ལ། ༀ་བཛྲ་ཛཱ་ལ་ཛཱ་ལ་ཧཱུྃ། ཞེས་བརྗོད་ཅིང་གཟི་བརྗིད་བསྐྱེད། ཧཱུྃ༔ ཞེས་བརྗོད་
ཅིང་རླུང་གཡབ་ཀྱིས་མེ་སྤར། ལས་སྔགས་བརྗོད་པ། མར་བླུགས་གཟེར་བདུན་གྱིས་ཁྱབ་མེ་གསོ། ། དེ་ནས་ཀུ་
ཤ་རྣམས་ལག་ཏུ་བཟུང་བ། ཨོཾ་བཛྲ་ས་ཏཱ་ཨཱ༔ ཞེས་ལན་བདུན་བརྗོད་ལ་ཀུ་ཤ་བྱིན་གྱིས་བརླབ། དེ་ནས། ཨོཾ་ཀུ་
ཤ་འདི་ནི་གཙང་ཞིང་དགེ ། ཚངས་པའི་ལྷ་རྣམས་དག་བྱེད་ཡིན། ། དཀོན་མཆོག་གསུམ་པོ་མཉེས་བྱེད་
པ། ། ས་ལས་སྐྱེས་པའི་འདབ་མའི་སྙིང་། ། བདག་གི་བགེགས་རྣམས་ཐམས་ཅད་ནི། ། ཞི་དང་བཀྲ་ཤིས་
མཛད་དུ་གསོལ། ། ཞེས་བརྗོད་ནས་ཀུ་ཤ་སྔོ་ལྗང་དྲི་མ་མེད་པ་མ་ཆགས་ཤིང་འདབ་མ་མ་གྲུགས་ཧ་ཅང་ཡང་མི་
372



༄༅། ། འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ། །
རིང་བ་གཉིས་གཉིས་རྩེ་མོ་གཤིབས་པ་རང་གི་གཡོན་ངོས་ནས་བྱམས་ཏེ་ཐབ་ཀྱི་ཁ་ཁྱེར་ལ་རང་ཁ་ + ཤར་དུ་བྱས་
པའི་ལུགས་ཀྱི། རྩེ་མོ་ཤར་དང་ལྷོ་དང་ནུབ་དང་བྱང་དུ་བསྟན་ལ་སྔ་མའི་ + མོས་ཕྱི་མའི་རྩ་བ་གནོན་པར་དཀྲམ་
ཞིང་། ཐབ་ཁུང་དུ་རྩེ་མོ་ཤར་དུ་བསྟན་པའི་ཀུ་ཤུ་བ་ལང་གི་རྣ་བ་ལྟ་བུ་ཧ་ཅང་མི་རིང་བས་གཡོག་གོ ། ཀུ་ཤ་
བཀོད་ཚར་བ་དང་། རྡོར་དྲིལ་འཛིན་པའི་ལག་པ་ཐལ་མོ་སྦྱར་ནས། བཅོམ་ལྡན་འདས་རྡོ་རྗེ་སེམས་དཔའ་
བགེགས་ཐམས་ཅད་ཞི་བ་དང་། བཀྲ་ཤིས་པར་མཛད་དུ་གསོལ། ཞེས་གསོལ་གདབ་བྱ། དེ་དག་ནི་སྦྱོར་བའི་
ཆོ་གའོ། ། དངོས་གཞིའི་ཆོ་ག་ལ། བསང་ཆུས་ཐབ་བསངས་ཏེ། ལས་སྔགས་བརྗོད། ཨོཾ་སྭ་བྷཱ་ཝ་ཤུདྡྷ༔ སརྦ་
དྷརྨཱ་སྭ་བྷཱ་ཝ་ཤུདྡྷོཉ་ཧཾ། ཐབ་སྟོང་བ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་དང་ཟླ་བའི་སྟེང་དུ། སཾ་
དང་རྡོ་རྗེ་ལས་རྡོ་རྗེ་འཛིན་པ་དཀར་པོ། དཀར་མཐིང་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་
རང་འདྲའི་ཡུལ་ལ་འཁྱུད་པ། གཡས་འོག་མ་གཉིས་རྡོ་རྗེ་དང་རལ་གྲི། གཡོན་འོག་མ་གཉིས་རིན་པོ་ཆེ་དང་
པདྨ་འཛིན་པ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པ། མུ་ངན་ཁ་ཁྱེར་དང་
བཅས་པ། ༼ཁ་ཁྱེར་ལ་རྡོ་རྗེའི་ཕྲེང་བ་དང་། གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་
པར་གྱུར། ཐབ་ཀྱི་ནང་དུ། རོ་ལས་སྐྱེས་པའི་མེ་གྲུ་གསུམ་པའི་དབུས་སུ། སྣ་ཚོགས་པདྨ་རི་ལྟེ་བར་རཾ་ལས་
བགྲང་ཕྲེང་། དེ་ཡོངས་སུ་གྱུར་བ་ལས། མེ་ལྷ་སྐུ་མདོག་དཀར་པོ། དཀར་ནག་དམར་པའི་ཞལ་གསུམ་ཕྱག་
དྲུག་པ། གཉུག་མར་གནས་པའི་རང་འོད་ཀྱི་མིག་མ་དང་གཉིས་སུ་མེད་པའི་སྐུ། ཕྱག་གཡས་ཀྱི་དང་པོ་ན་
བགྲང་ཕྲེང་། གཉིས་པས་མི་འཇིགས་པ་སྦྱིན་པ། གསུམ་པ་ན་གྲི་གུག གཡོན་གྱི་དང་པོ་ན་དབྱུག་གུ་རྩེ་
གསུམ་པ། གཉིས་པ་ན་སྤྱི་བླུགས། གསུམ་པ་ན་ཐོད་པ་བསྣམས་པ། གཡོན་བརྐྱངས་པའི་སྟབས་ཀྱིས་
བཞུགས་པ། ཁྲོ་བོའི་རྒྱན་རྣམས་གྱིས་བརྒྱན་པའི་ཐུགས་ཀར་མེ་གྲུ་གསུམ་པ་རི་གྱིས་མཚན་པ། དམ་ཚིག་པའི་
ཐུགས་ཀའི་ས་བོན་གྱི་འོད་ཟེར་ལས་སྤྲོས་པའི་ཁྲོ་བོ་འདོད་རྒྱལ་གྱིས་ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་
དྲང་སྲོང་གི་འཁོར་གྱིས་བསྐོར་བ་སྤྱན་དྲངས་པར་བསམས་ལ། ལག་པ་གཉིས་མི་འཇིགས་པ་སྦྱིན་པའི་ཕྱག་རྒྱས་
མཐེ་བོང་གཡོབ་ཅིང་། ཨོ་ཚུར་བྱོན་ཚུར་བྱོན་འབྱུང་པོ་ཆེ། ། ལྷ་ཡི་དྲང་སྲོང་བྲམ་ཟེ་མཆོག། སྲེག་བླུགས་
ཞལ་ཟས་བཞེས་སླད་དུ། ། འདིར་ནི་ཡང་དག་བསྙེན་པར་མཛོད། ། ཨོཾ་ཊཀྐི་ཧཱུཾ་ཛ ཐབ་ཀྱི་མེ་མཚམས་ཀྱི་ཁ་
ཁྱེར་གྱི་ཀུ་ཤའི་གདན་ལ་བཞུགས་པར་གྱུར། སྔགས་བརྗོད་ཅིང་བསང་ཆུ་གཏོར་ལ་ཕྱི་ནང་གི་བགེགས་བསྐྲད།
འོག་ནས་ད་ལྟ་ཉིད་དུ་འབྱུང་བར་འགྱུར་བ་ལྟར་ཆུ་བཞི་ཕུལ་ཏེ། ཨོཾ་མུད་ག་ར་ཛ ཞེས་པས་དམ་ཚིག་པ་དང་ཉེ་
བར་གཞུག ཨོཾ་དཎྜ་ཧཱུཾ་གྱིས་དམ་ཚིག་པ་ལ་གཞུག མོ་བདྨ་བོ་གྱིས་དབྱེར་མེད་དུ་བཅིང་། ཨོཾ་ཁངྒ་ཏོ ས་དབང་
373



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དུ་བྱས་ཏེ། རྡོར་དྲིལ་གྱིས་འཁྱུད་པའི་ཚུལ་དང་ལྡན་པའི་ཕྱག་རྒྱུ་གཉིས་ཀྱིས་སེ་གོལ་གཏོག་པ་སྔོན་དུ་འགྲོ་བས་
གཞུག་པ་སོགས་བྱའོ། ། དེ་ནས། ཨོཾ་ཨཱ༔ ཏི པྲ་ཝ་ར་སོད་ཀ་རི་སྲོག་ཎཾ་པྲ་ཏཱི་ཙྪ་ཧཱུྃ་སྭཱཧཱ། དེ་བཞིན་དུ་ཐོག་ཐ་
འདྲ་བ་ལ་ཨཱ་ཉྩ་མ་ཎཾ་ཨ་ཧཱུཾ་པ་ཏོ་ཞེས་སྦྱར་ཏེ་གཞན་ནས་འབྱུང་བ་ལྟར་རང་རང་གི་ཕྱག་རྒྱ་དང་བཅས་པས་ཆུ་བཞི་
དབུལ་ཞིང༌། ཨོཾ་ཨགྷ་ཡེ་ཨཱ་རི་བྱཱ་ཨཱ་དི་བྱཱ་ཨཱ་བི་ཤ་ཨཱ་བི་ཤ མ་ཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ཡ་བཛྲ་པུཥྛ་ཨཱ༔ ཧཱུྃ།
དེ་བཞིན་དུ་སྦྱར་ཏེ། བ་ཧ་ནཱ་ཡ་བཛྲ་ཤཔྟ་ཨཱ ཧཱུྃ་ཨོཾ་ཨརྒྱུ་ཡེ་ཞེས་པ་ནས། བ་ཧ་ནཱ་ཡ། ཨོཾ་ཨཱཿ ཧཱུྃ། ཞེས་པས་
ཉེར་སྤྱོད་རོལ་མོ་ནང་མཆོད་དབུལ། དྲིལ་སྟབས་དང་བཅས་པས། འཇིས་རྟེན་དབང་ཕྱུག་ ཚངས་དབང་
མགོན་གྱི་སྲས། ། མེ་ལྷའི་རྒྱལ་པོ་ཊཀྐས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་
སྲོག ། འཇིག་བྱེད་མེ་ལྷ་ཉིད་ལ་རྣམ་པར་བདུད། ། ཚངས་པ་འཇིག་རྟེན་མགོན་གྱི་སྲས། ། མེ་ལྷའི་རྒྱལ་པོ་
དྲང་སྲོང་མཆོག །འབྱུང་པོ་ཡོངས་སུ་སྐྱོབ་པའི་ཕྱིར། ། ཐུགས་རྗེས་དབང་གིས་སྐུ་སྤྲུལ་བ། ། རིག་སྔགས་
གྲུབ་པའི་དྲང་སྲོང་ཚུལ ། ཉོན་མོངས་སྲེག་པའི་ ཤེས་རབ་འོད། ། བསྐལ་བའི་མེ་བཞིན་གཟི་བརྗིད་
འབར། ། མངོན་ཤེས་རྫུ་འཕྲུལ་ཞབས་དང་ལྡན། ། ཐབས་ཀྱི་སྤྲུལ་བའི་ཐེག་པ་བཅིབས། ། རིག་སྔགས་
གསུང་ཞིང་བགྲང་ཕྲེང་འཛིན། ། བདུད་རྩིའི་བཅུད་ལྡན་གུལྕེ་བསྣམས། ། ཆོས་ཀྱི་བདུད་རྩིའི་ཡོངས་ལ་
བསིལ། །ཉེས་པའི་སྐྱོན་བྲལ་ཚངས་པར་སྤྱོད། ། འཇིག་རྟེན་གནས་ཀྱང་མྱ་ངན་འདས། ། ཞི་བ་བརྙེས་
ཀྱང་ཐུགས་རྗེ་ཆེ། ། དེ་བས་བསྟོད་དེ་ཕྱག་ཀྱང་འཚལ། ། ཞེས་པས་བསྟོད། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛ་ལ་
ཛཱ་ལ་ཡ། སརྦ་བྷ་སྨི་ཀུ་རུ། སརྦ་དུཥཱན་ཧཱུྃ་ཕཊ། ཏྲི་ཤུ་ཛ༔ ཧཱུྃ་བཾ་ཧོ། ས་མ་ཡ་སྟེ། ས་མ་ཡ་ཧཾ། ཞེས་ལན་
གསུམ་གྱིས་དམ་ཚིག་བསྒྲག་གོ ། དེ་ནས། མེ་ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་ར་ཡིག་དང་དགང་
བླུག་གི་ཁ་ལ་ཡ་ཡིག་འོད་ཟེར་འབར་བ་དང་བཅས་པས་མཚན་པར་གྱུར་བར་བསམ་ལག་པ་གཡོན་པའི་ཁུ་ཚུར་
བཅིངས་པའི་སྟེང་ནས་མཐེ་བོང་བཀབ་པ་དེ་བཞིན་གཤེགས་པའི་ཁུ་ཚུར་བྱས་པའི་མཇུབ་མོ་བརྐྱང་བ་གན་རྐྱལ་
དུ་བྱས་པས་དགང་གཟར་མར་གྱིས་བཀང་བ་བཟུང་། གཡས་པ་ཡང་དེ་བཞིན་གཤེགས་པའི་ཁུ་ཚུར་བྱས་པ་ཁ་
ཐུར་དུ་སྦུབ་ལ་བླུགས་གཟར་གྱི་ཡུ་བ་བཟུང་སྟེ། གཡོན་པའི་མཛུབ་མོའི་ཐད་ཀར་གཡས་བའི་ཁུ་ཚུར་བཞག་ནས།
དགང་གཟར་གྱི་ཁར་བླུགས་གཟར་གྱི་མགོ་བཞག་ནས་འཛིན་པ་བྱང་ཆུབ་མཆོག་གི་ཕྱག་རྒྱུས་ལག་པ་གཉིས་པུས་
མོའི་ནང་ནས་ཕྱིར་མི་འདའ་བར་གཡས་སུ་བསྐོར་ཏེ། མེ་ལྷའི་ཞལ་ཅུང་ཟད་གདངས་པར། དགང་བླུགས་
གསུམ་མམ། བདུན། མེ་ལྷའི་སྔགས་སམ། དགང་བླུགས་ཀྱི་སྔགས་སམ། མར་གྱི་སྲེག་བླུགས་ཀྱི་སྔགས་ལ་སྤེལ་
ཚིག་བཏགས་ལ་དབུལ་ཏེ། སྔགས་དང་པོ་ནི། ཨོཾ་ཨགྷ་ཡེ་ནས་ན་ཡ། སྤེལ་ཚིག་འོག་ཏུ་འཆད་པ་ལྟར་རམ།
སྒྲུབས་མཆོད་སོགས་ཀྱི་སྐབས་ཡིན་ན། བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱི་ཐར་བ་དང་
374



༄༅། ། འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ། །
ཐམས་ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང་། སྡོམ་པ་གསུམ་དང་འགལ་བའི་བཅས་པ་དང༌། རང་
བཞིན་གྱི་ཁ་ན་མཐོ་བ་དང་། བཀྲ་མི་ཤིས་པ་ཐམས་ཅད་ཤཱནྟིཾ་ཀུ་རུ་ཡེ་སྭཱཧཱ། ཞེས་པ་དང་། གཉིས་པ་ནི། ཨོཾ་
ན་མ ས་མཱནྟ་བུདྷ་ནཱི་ན་ཨ་ཡེ་སྭཱཧཱ། ཞེས་པ་ལ་སྤེལ་ཚིག་སྦྱར་བ་དང་། གསུམ་པ་ནི། ཨོཾ་ཨག་ཡེ་སྭཱཧཱ། ཞེས་
པ་ལ་སྤེལ་ཚིག་སྦྱར་བའོ། ། སྐབས་འདིར་མེ་ལ་བགེགས་ཡོད་མེད་བརྟགས་ནས། ཡོད་ན་སེལ་ཐབས་སྦྱིན་སྲེག་
གི་ཆོ་ག་ཆེན་མོར་གསུངས་པ་ལྟར་བྱའོ། ། དེ་ནས་ཡམ་ཤིང་ནི་དྲི་ཞིམ་ཞིང་ཚེར་མ་མེད་པའི་འོ་མ་ཅན་གྱི་ཤིང་གི་
རྩེ་མོའི་ཕྱོགས་སྲིད་དུ་སོར་བཅུ་གཉིས་པ། སྦོམས་སུ་མཐེའུ་ཆུང་གི་ཚད་ལོ་མ་མ་རྙེང་པ། རླན་དང་བཅས་པ་
མཉམ་པོར་བཅད་ཅིང་མ་གས་པ། རྩེ་མོ་གཉིས་མར་དང་སྦྲང་རྩིས་བྱུགས་པ། གཉིས་གཉིས་སྦྱར་བའམ། ཡང་
ན་རྐྱང་བ། ལག་པ་གཡས་པའི་མཐེབ་སྲིན་གྱིས་མཇོག་སྦྱིན་གྱི་ཕྱག་རྒྱས་རྩེ་ མོ་ལྷ་ལ་བསྟན་ནས་དབུལ་ཞིང་།
ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་གྱུར། བར་བསམས་ལ། ཨོཾ་ཨག་ཡེ་ཨཱ་དི་བྱཱ་ཞེས་པ་ནས།
བྱ་བ་ཧ་ནཱ་ཡ་ཨོཾ་བོ་དྷི་སྲི་གླ་ཡེ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་ཐམས་ཅད་དང་། ཁྱད་
པར་དུ་ཡང་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱ་ནྟི་ཀུ་རུ་ཡེ་སྭཱཧཱ། ཡང་ན། ཁྱོད་
པར་དུ་ཡང་སྦྱིན་པའི་བདག་པོའི་ནད་གདོན་པར་ཆད་ཐམས་ཅད་ཤིནྟི་ཀུ་རུ་ཡེ་སྭཱཧཱ། ལྟ་བུ་གང་འདོད་དེ་སྦྱོར།
དེ་ནས་མར་ཁུ་ལ། ཨོཾ་ཨག་ཡེ་ཞེས་པ་ནས། བ་ཧ་ནཱ་ཡ། ཨོཾ་ཨག་ཡེ། བདག་ཅག་དཔོན་སློབ་ནས། འབྱོར་
བ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅདx། ཏིལ་ལ། ཨོཾ་ཨག་ཡེ་ནས། བ་ཧ་ནཱ་ཡ། ཨོཾ་སརྦ་པཱ་པཾ་
ད་ཧ་ན་བཛྲ་ཡེ། བདག་ཅག་ནས། སྡིག་པ་ཐམས་ཅདx། དེ་ནས་དུར་བ་གཉིས་གཉིས་སྦྱར་ནས་ད་བུལ་ཞིང་།
ཨོཾ་ཨག་ཡེ་ནས། བ་ཧ་ནཱ་ཡ། ཨོཾ་བཛྲ་ཨཱ་ཡུ་རེ༑ བདག་ཅག་ནས། ཚེ་མཐར་ཕྱིན་པ་ལ་བར་དུ་གཅོད་པ་
ཐམསའབྲས་མ་གྲུགས་པ་ལ། ཨོཾ་ཨག་ཡེ་ནས། བ་ཧ་ནཱ་ཡ། ཨོཾ་བཛྲ་པུཥྛ་ཡེ། བདག་ཅག་ནས། བསོད་
ནམས་རྒྱས་པ་ལ་བར་དུ་གཅོད་པ། ཞོ་ཟན་ལ། ཨོཾ་ཨག་ཡེ་ནས། པ་ཧ་ནཱ་ཡ། ཨོཾ་སརྦ་སཾ་པཱ་དཾ། བདག་ཅག་
ནས། བདེ་བ་མཆོག་ལ་བར་དུ་གཅོད་པx། ཀུ་ཤ་གཉིས་གཉིས་སྦྱར་ནས་དབུལ་ཞིང་། ཨོཾ་ཨ་ཧཱུཾ་ཡེ་ནས། བ་
ཧ་ནཱ་ཡ། ཨོཾ་ཨ་ཛྭ་ཏི་ཧ་ཏ་བཛྲ་ཡེ། བདག་ཅག་ནས། བསྲུང་བ་མཆོག་ལ་བར་དུ་གཅོད་པ་དང་། གྲིབ་དང་
མི་གཙང་བ། ཡུངས་ ཀར་ལ། ཨོཾ་ ཨག་ཡེ་ནས། བ་ཧ་ན་ཡ། ཨོཾ་སརྦ་ཨརྦ་སིད་ཡེ། བདག་ ཅག་ནས་
བགེགས་ཐམས་ཅད་x} སོ་བ་ལ། ཨོཾ་ཨག་ཡེ་ནས། བ་ཧ་ནཱ་ཡ། ཨོཾ་བཛྲ་བི་ཛ་ཡེ། བདག་ཅག་ནས། ནོར་
དང་འབྲུ་རྒྱས་པ་ལ་བར་དུ་གཅོད་པ་ཐམས་ཅདx] ནས་ལ། ཨོཾ་ཨག་ཡེ་ནས། བོ་ཧོ་ནཱ་ཡ། ཨོཾ་མ་ཧཱ་བེ་གཱ་ཡེ།
བདག་ཅག་ནས། མྱུར་བའི་ཤུགས་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅདx། སྲན་མ་ལ། ཨོཾ་ཨ་
375



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡེ་ནས། བ་ཧ་ནཱ་ཡ། ཨོཾ་མ་ཧཱ་བ་ལ་ཡ། བདག་ཅག་ནས།སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཤི་ནྟཾ་ཀུ་
རུ་ཡེ་སྭཱཧཱ། དེ་ནས་གྲོ་ལ། ཨོཾ་ཨགྷ་ཡེ་ནས། བ་ཧ་ནཱ་ཡ། ཨོཾ་བཛྲ་གྷ་སྨ་རི། བདག་ཅག་ནས། བཀྲ་མི་ཤིས་པ་
དང་ནད་ཐམས་ཅད་ཤཱནྟཾ་ཀུ་རུ་ཡེ་སྭཱཧཱ། གཞན་ཡང་ཞོ་འོ་མ་འབྲས་ཟན་འབྲས་ཡོས། ཙནྡན་བྲི་ཡང་ཀུ། ཐང་
ཆུ་དྲི་ཞིམ་པོའི་མེ་ཏོག་རྣམས་ཀྱིས་འདིར་མེ་ལྟའི་སྔགས་དང་། འདས་པའི་སྐབས་སུ་ལྷ་གཙོ་འཁོར་རང་རང་གི་
སྔགས་ཀྱིས་དབུལ་ལོ། ། དེ་ལྟར་བསྲེག་རྫས་རྣམས་སྙན་པའི་གདངས་ཀྱིས་ཕུལ་ནས། ཨོཾ་ཨཱཤྩ བྷི པྲ་ཝ་ནས་ད་
ཀ་རི་ཨཉྩ་མ་ཎཾ། ཞེས་པས་ཞལ་བསིལ་དང་། ཨོཾ་ཨཱཧཱི པྲ་ཝ་ར་ས་ད་ཀ་རཾ་སྲོག་ཎཾ། ཞེས་པས་ཞལ་བསིལ་
དང༌། ཨོཾ་ཨཱཿཧཱི པྲ་ཝ་ར་ས་ད་ཀ་རི་སྲོག་ཎཾ། ཞེས་པས་བསང་གཏོར་དབུལ་ལོ། ། དེ་ནས་འཇིག་རྟེན་ལས་
འདས་པའི་མེ་ལྷ་མཆོད་པ་ལ། མཆོད་རྫས་སྒེར་དུ་ཡོད་ན་བྱིན་བརླབ་བྱས་ཏེ། ཐོག་མར་ལྷ་བསྐྱེད་པ་ནི། སྒྲུབ་
མཆོད་མ་འབྲེལ་བའི་དབང་དུ་བྱས་ན། མེ་ལྷའི་ཐུགས་ཀར་མེ་གྲུ་གསུམ་རབ་ཏུ་འབར་བའི་དབུས་སུ་ཧཱུཾ་ལས་
གཞལ་ཡས་ཁང་གྲུ་བཞི་སྒོ་བཞི་བ། ཞེས་པ་ནས། རི་དྭགས་ཕོ་མོ་ནང་བཅས་པའི་གཞལ་ཡས་ཁང་གི་ནང་གི་རེ་
མིག་དགུ་བའི་དབུས་སུ་ཡཾ་ལས་རླུང་གི་དཀྱིལ་འཁོར་ཞེས་པ་ནས། སྣ་ཚོགས་པདྨ་དང་ཟླ་བའི་གདན་ཟུང་རེ་རེ།
གདན་དེ་རྣམས་ཀྱི་སྟེང་དུ། དབུས་སུ་ཧཱུཾ་ལས་རྡོ་རྗེ་ཧཱུྃ་གིས་མཚན་པ། ནང་གི་ཤར་དུ་ཀླུ་ལས་འཁོར་ལོ་གླེས་
མཚན་པ། ཞེས་པ་ནས། ཕྱིའི་གྲྭ་བཞིར་ཎ་ཡོ་ནི་རའི་ཡི་གེ་བཞི་འོད་ཟེར་འཕྲོ་ཞིང་འདུ་བ་དང་བཅས་པ།
ཕྱག་མཚན་ས་བོན་གྱིས་མཚན་པ་རྣམས་ཡོངས་སུ་གྱུར་བ་ལས། དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་
སྐུར་ཡོངས་སུ་རྫོགས་པར་གྱུར་བ་ནི། དབུས་ཀྱི་གདན་ལ་དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་མཐིང་
ནག་ཞལ་དགུ། ཞེས་པ་ནས། མེ་དཔུང་རབ་ཏུ་འབར་བའི་ཀློང་དཀྱིལ་ན་བཞུགས་པ། དམ་ཚིག་སེམས་
དཔའི་ཐུགས་ཀར་ཟླ་གདན་ལ་ཡེ་ཤེས་སེམས་དཔའ་འཇམ་དཔལ་གཞོན་ནུར་གྱུར་བ། ཞེས་པ་ནས། གཡོན་
པས་ཡབ་ལ་འཁྱུད་པ། ནང་གི་ཤར་དུ་གཏི་མུག་གཤིན་རྗེའི་གཤེད། ཅེས་པ་ནས། ཕྱིའི་གྲྭ་བཞིན་མིའི་ཐོད་པ་
བདུད་རྩིས་གང་བ་བཞིར་གྱུར། ཅེས་པའི་བར་སྒྲུབ་ཐབས་ལྟར་བརྗོད་ཅིང་། ལྷ་ཐམས་ཅད་ཀྱི་སྐུ་ལས་འོད་
ཟེར་དཀར་པོའི་ཚོགས་འགྲོ་བར་གྱུར། གཙོ་འཁོར་ཐམས་ཅད་ཀྱི་མིག་གཉིས་སུ་ས་སྙིང་གི་རང་བཞིན་གྱི་སྤྲོ་
དཀར་པོ་སོགས་སམ་ཡང་ན་མིག་གཉིས་སུ་གླི། རྣ་བ་གཉིས་སུ་ཛཾ། སྣར་ཁཾ། ལྕེའི་རྩ་བར་རཾ། དབྲལ་བར་ཀཾ།
ལྟེ་བར་སཾ། སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གྱིས་མཚན་པར་གྱུར། ཨོཾ་ཧི ཧ་བྷོ་མ་ཧཱ་ཀྲོ་དྷ་ཞེས་པ་
ནས། ཀུ་རུ་སྭཱཧཱ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་དཔལ་རྡོ་རྗེ་
འཇིགས་བྱེད་ལྷ་བཅུ་གསུམ་ གྱི་ཡེ་ཤེས་ཀྱི་དཀྱིལ་འཁོར་རྟེན་དང་ བརྟེན་ པར་བཅས་པ་སྤྱན་དྲངས། ཨོཾ་
376



༄༅། །འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ། ། །
ཧྥིཊྚེཝི་ཀྲི་ཧཱ་ན་ན་ཧཱུཾ་ཕཊ། ཨོཾ་ཧཱི་ཧིཊཱིཧ་ཞེས་པ་ནས། བྱང་དང་བྱུང་ཤར་བ་རྣམ་ལ་དོན་གྲུབ་ཀྱིས་དབུ་
བརྒྱན་ཅིང་དབུལ། ལྷ་རྣམས་དེ་ཉིད་ལ་ཐིམ་པར་གྱུར། ཞེས་པའི་བར་སྒྲུབ་ཐབས་ལྟར་བརྗོད་ཅིང་། སྔར་
གོང་དུ་བཤད་པ་ལྟར་ཆུ་བཞི་ཉེར་སྤྱོད་རོལ་མོ་འདོད་ཡོན་ནང་མཆོད་དང་བཅས་པས་མཆོད་ལ། གཉིས་མེད་
ཐུན་མོང་མ་ཡིན་ཞེས་སོགས་ཀྱི་བསྟོད། ལྷ་རྣམས་ཀྱི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་ཡིག་གིས་མཚན་
པར་གྱུར་ཞེས་བརྗོད། དེ་ནས་བསྲེག་རྫས་རྣམས་དབུལ་ཞིང་། བསྲེག་རྫས་རྣམས་འབུལ་བའི་སྔོན་དུ་ཐོག་མར།
ཨོ་ཧི ཊི ༧ ཝི་ཀྲི་ཏཱ་ན་ན་ཧཱུཾ་ཕཊ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་ཁྱད་པར་དུ་ཡང་
འབྱོར་བ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་དགང་བླུགས་བདུན་ཕུལ་
ནས་གསོལ་པ་བཏབ་པས། བཕྲིན་ལས་མཛད་པར་ཞལ་གྱིས་བཞེས་པར་བསམ་མོ། ། དེ་ནས་བསྲེག་རྫས་
འབུལ་བ་ལ་གྲུབ་ན། ལྷའི་སྔགས་དང་སྲེག་རྫས་ཀྱི་སྔགས་དང་། སྤེལ་ཚིག་གསུམ་ག་སྦྱར་ནས། བསྲེག་རྫས་རེ་
རེ་འབུལ། བསྲེག་རྫས་ཀྱི་གཙོ་བོ་ཡམ་ཤིང་དང་མར་ཁུ་འབུལ་ཐེབས་རེ་དང་སྔགས་རེ་སྦྱར་བ། སྦྱིན་སྲེག་རེའི་
གྲངས་སུ་རྩི་བ་ཡིན་ཞིང་། མར་ཁུ་བླུགས་གཟར་རེ་རེར་བགྲང་བར་བྱའོ། ། བསྲེག་རྫས་འབུལ་བའི་གྲངས་ནི།
བསྲེག་བླུགས་གཅིག་གམ། གཉིས་གསུམ་ནས་བརྒྱ་སྟོང་གི་བར་གང་རུང་སྟེ། དེ་ཡང་ཡམ་ཤིང་དང་མར་གཙོ་བོ་
ཡིན་པས་མང་བ་དང་། གཞན་རྣམས་དེ་ལས་ཉུང་བ་དང་། སྡིག་པ་ཞི་བ་དགོས་པ་གཙོ་བོ་ཡིན་ན་ཏིལ་མང་བ་
འབུལ་ཞིང་། བགེགས་ཞི་བ་ལ་ཡུངས་ཀར་དང་ཚེའི་བར་ཆད་ཞི་བ་དོན་དུ་གཉེར་ན་དུར་བ་མང་བར་འབུལ་བ་
སོགས་ཤེས་པར་བའོ། ། ལྷའི་སྔགས་དང་སྦྱོར་ཚུལ་ནི། ཨོཾ་བིཊྚེཝི་ཀྲི་ཏཱ་ན་ན་ཧཱུཾ་ཕཊ། ཨོཾ་བོདྷི་བྲིཀ་ཡེ།
བདག་ཅག་དཔོན་སློབ་ཅེས་སོགས་སོ། ། བསྲེག་རྫས་འབུལ་བའི་ཆོ་ག་གཞན་ཐམས་ཅད་སྔར་ཇི་ལྟ་བ་བཞིན་
ནོ། ། དེའི་ཚེ་སྤེལ་ཚིག་ཞི་སྔར་ལྟར་སྐབས་དང་བསྟུན་ནས་འབུལ་ཚུལ་ལྷ་རེ་རེ་འམ། སྡེ་མཚན་ནམ། ཐམས་
ཅད་དཀྱུས་གཅིག་ལ་འབུལ་བ་གང་བདེ་བྱ། རྒྱས་པར་ན་དང་པོ་ལྟར་གཙོ་འཁོར་རྣམས་ལ་ལྷ་རང་རང་གི་སྔགས་
ལ་སྤེལ་ཚིག་བཏགས་ཏེ། བསྲེག་རྫས་རྣམས་ལྷ་རེ་རེ་ལ་གསུམ་མ་མ། བདུན་ནས། ཉེར་གཅིག་པ་སོགས་པའི་
འབྱོར་བ་དབུལ་ལོ། །དེ་ནས་ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་བྱང་སེམས་རྣམས་ཀྱིས་བུམ་པ་
དཀར་པོ་བདུད་རྩིས་གང་པ་ཐོགས་ནས་བསྒྲུབ་བྱ་ཟླ་བའི་དཀྱིར་ལ་གནས་པ་ལ་ཁྲུས་བྱས་པས་སྡིག་སྒྲིབ་ནད་
གདོན་ལ་སོགས་པ་ཐམས་ཅད་དག་ནས་ལུས་བདེ་བ་ལྟར་དག་པར་གྱུར། བུམ་ཆུ་བླུད་པའམ་ཐོར་ཡང་རུང་།
མར་ཁུ་དགང་བླུགས་བདུན་ནམ་གསུམ་ལ་སོགས་པ་གཙོ་བོའི་སྔགས་ཀྱིས་དབུལ་ཞིང་། ཨོཾ་ཨཱཿ ཧཱི བྲ་ཝ་ར་སད་
སོགས་ཀྱིས་མཆོད་ཡོན། ཞལ་བསིལ། བསང་གཏོར་གསུམ་དབུལ། སྲབ་འཇམ་ཡང་བ་ལྷ་ཡི་གོས། ། ཞེས་
སོགས་དང་། ཨོཾ་བཛྲ་ཝས་སྱ་སཱཧཱ། ཞེས་པས་གོས་གསང་བ་ཟུང་རི་མེ་ནང་དུ་དབུལ་ཞིང་། ལྷ་ལ་ན་བཟའ་
377



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཕུལ་བར་བསམ། ཨོཾ་བཛྲ་ཏཾ་བུ་ལ་སཱཧཱ། ཞེས་པས་སོ་རྩི་དབུལ། དེ་ནས་ཉེར་སྤྱོད་རོལ་མོ་འདོད་ཡོན་ལྔ་རྣམས་
སྤྲོ་ན་ཚིགས་བཅད་སྔགས་དང་བཅས་པ་དང་། བསྡུ་ན་སྔགས་ཙམ་གྱིས་འདུལ། དེ་ནས་སོ་སོའི་སྔགས་ཀྱི་མཐར།
ཨོཾ་ཨཱ༔ ཧཱུྃ༔ བཏགས་ལ་ནང་མཆོད་དབུལ༔ གཉིས་མེད་ཐུན་མོང་མ་ཡིན་ཁྱབ་པའི་སྐུ། ། ཞེས་པ་ནས། ཕྱག་
ན་རལ་གྲི་ཕྱག་འཚལ་བསྟོད། །ཅེས་བའི་བར་གྱིས་བསྟོད་དེ་ཕྱག་བྱས་ནས། ཨོཾ་ཨཱཧཱི པྲ་ཝ་ར་ས་ད་ཀ་རོ་
ཨནྡྷཾ་པྲ་ཏི་ཙྪ་ཧཱུཾ་སྭཱཧཱ། ཞེས་མཆོད་ཡོན་དབུལ། དེ་ནས་ལྷག་ཆད་ཅི་ཉེས་པ་ཞི་བར་བྱ་བའི་དོན་དུ་མེ་ཏོག་དང་
བཅས་པའི་ཐལ་མོ་སྙིང་ཁར་སྦྱར་ནས། གང་ཡང་བདག་བློ་རྨོངས་པ་ཡིས། ། ཉེས་བྱས་ཅུང་ཟད་གང་བགྱིས་
པ། ། གང་ཕྱིར་ལུས་ཅན་སྐྱབས་ཡིན་ཕྱིར། ། མགོན་ཁྱོད་དེ་ཀུན་བཟོད་མཛད་རིགས། ། མ་རྙེད་ཡོངས་སུ་
མ་ཤེས་དང་། ། གང་ཡང་ནུས་པ་མ་མཆིས་པས། ། འདིར་ནི་བྱ་བ་གང་བགྱིས་པ། ། དེ་ཀུན་ཁྱེད་ཀྱིས་
བཟོད་མཛད་རིགས། ། སྐུབས་འདིར་བཟོད་གསོལ་འདི་ཙམ་གྱིས་ཆོག ཨོཾ་བཛྲ་ཏྭཱ་ས་ཡཿ ཞེས་མང་དུ་བརྗོད་
ནས། གཤིན་རྗེའི་གཤེད་ཀྱི་ཡི་གེ་བརྒྱ་བ་བཅས་པར་བྱའོ། ། དེ་ནས། ཨོཾ་ཁྱེད་ཀྱིས་སེམས་ ཅན་དོན་ཀུན་
མཛད། ། རྗེས་སུ་མཐུན་པའི་དངོས་གྲུབ་བསྩལ། ། སངས་རྒྱས་ཡུལ་དུ་གཤེགས་ནས་ཀྱང་། ། སླར་ཡང་
འབྱིན་པར་མཛད་དུ་གསོལ། ། ཨོཾ་ཨཱ༔ བཛྲ་མུ ཡེ་ཤེས་པ་རྣམས་རང་བཞིན་གྱི་གནས་སུ་གཤེགས། དམ་
ཚིག་པ་རྣམས་བདག་ཉིད་ལ་ཐིམ་པར་གྱུར། ཅེས་བརྗོད་ཅིང་བསམ། དེ་ནས་སླར་ཡང་འཇིག་རྟེན་པའི་མེ་ལྷ་
མཆོད་པ་ནི། ཨོཾ་ཨག་ཡེ་ཞེས་པ་ནས། བ་ཧ་ནཱ་ཡ། པུཎྞཾ་པྲ་ཏཱི་ཙྪ་ཧཱུཾ་སྭཱཧཱ། ཞེས་པ་ནས། ཀ་བྱ་བ་ཧ་ནཱ་ཡ་ཨཻ་
ཡཿ ཧཱུྃ། ཞེས་པའི་བར་གྱིས་ཉེར་སྤྱོད་ལྔ་རོལ་མོ་ནང་མཆོད་དང་བཅས་པས་མཆོད། ཨོཾ་ཨཱཿ ཧི པྲ་ཝ་ར་ས་ད་
ཀ་རོ་པོ་ཀླུ་ཎི་པྲ་ཏཱི་ཙྪ་ཧཱུཾ་སྭཱཧཱ། ཞེས་པས་བསང་གཏོར། དེ་བཞིན་དུ།ཨཱ་ཉྩ་མ་ཎི་ཞེས་པས་ཞལ་བསིལ། ཨོཾ་བཛྲ་
ཏཾ་བུ་ལ་སྭཱཧཱ། ཞེས་པས་སོ་རྩི། ཨོཾ་བཛྲ་ཝ་ས་སྐྱ་སཱཧཱ། ཞེས་པས་གོས་གསར་བ་རྣམས་ཕུལ་ནས། སླར་ཡང་ཡཾ་
ཤིང་ནས་བཟུང་སྟེ་བསྲེག་རྫས་ལྷག་མ་རྣམས་གོང་དུ་འཇིག་རྟེན་པ་ནི་མེ་ལྷའི་སྐབས་སུ་བཤད་པ་ལྟར་ཚང་མར་
འབུལ། དེ་ནས་དྲིལ་སྟབས་དང་བཅས་པས། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ཞེས་
སོགས་ཀྱིས་བསྟོད་ནས། ཨོཾ་ཨཱཿཧི པྲ་ཝ་ར་སད་ཀ་ར་ཨཱཉྩ་མ་ཎཾ་པྲ་ཏཱི་ཙྪ་སྭཱཧཱ་ས་ཞལ་བསིལ། དེ་བཞིན་དུ། པྲ་
གླ་ཎཾ་གྱིས་བསང་གཏོར་ཕུལ་ནས། མེ་ལྷའི་སྔགས་ལ་བུཉྩེ་སོགས་སྦྱར་ཏེ། ཉེར་སྤྱོད་རོལ་མོ་ནང་མཆོད་རྣམས་
ཀྱིས་མཆོད། དེ་ནས་གཏོར་མ་ཆང་དང་ཆུ་དང་ནང་མཆོད་ཀྱིས་སྦྱངས་ཏེ། སྒྲུབ་ཐབས་ནས་འབྱུང་བ་ལྟར་བྱིན་
གྱིས་བརླབས་ལ། ཨོཾ་ཨགྷ་ཡེ་ཞེས་པ་ནས། བ་ཧ་ནཱ་ཡ། ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨ་དྱ་ནུ་ཏ་ཕན་ན་ཏྭད་ཨོཾ་
ཨཱ ཕཊ་སྭཱཧཱ། ཞེས་པ་གསུམ་གྱིས་གཏོར་མ་དབུལ། མེ་ལྷའི་སྔགས་ཀྱི་མཐར། བུཊཾ་སོགས་སྦྱར་ལ་སྔར་ལྟར་
378



༄༅། ། འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ། །
མཆོད། དྲིལ་སྟབས་དང་བཅས་པས། མེ་སྟེ་བསྲེག་བྱ་ཟ་བའི་ལྷ། ། དྲང་སྲོང་རྒྱལ་བོ་གདོན་གྱི་བདག །
ཤར་ལྷོ་མེ་ལྷའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། ། མཆོད་སྦྱིན་གཏོར་མ་འདི་
བསྣོམས་ལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང་། ། དཔལ་
དང་གྲགས་དང་སྐལ་བ་བཟང་། ། ལོངས་སྤྱོད་རྒྱ་ཆེན་ཀུན་འགྲུབ་ཅིང་། ། ཞི་དང་རྒྱས་ལ་སོགས་པ་ཡི། །
ལས་ཀྱི་དངོས་གྲུབ་བདག་ལ་སྩོལ།. ། དམ་ཚིག་ཅན་གྱིས་བདག་ལ་བསྲུང་། ། དངོས་གྲུབ་ཀུན་གྱིས་སྟོང་
གྲོགས་མཛོད། ། དུས་མིན་འཆི་དང་ནད་རྣམས་དང་། ། གདོན་དང་བགེགས་རྣམས་མེད་པར་མཛོད། །
རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་
དང༌། ། འབྲུ་རྣམས་འཕེལ་ཞིང་ཆོས་འཕེལ་དང་། ། བདེ་ལེགས་ཐམས་ཅད་འབྱུང་བ་དང་། ། ཡིད་ལ་
འདོད་པ་ཀུན་འགྲུབ་ཤོག ། ཨོཾ་ཨཱ༔ ཧཱི་པྲ་ཝ་ར་ས་ད་ཀ་རཾ་ཨདྷཾ་པྲ་ཏཱི་ཙྪ་ཧཱུྃ་སྭཱཧཱ། གང་ཡང་བདག་བློ་རྨོངས་པ་
ཡིས། ། ཞེས་པ་ནས། དེ་ཀུན་ཁྱོད་ཀྱིས་བཟོད་མཛད་རིགས། ། ཨོཾ་བཛྲ་སཱ་ཏཱ་ཨཱ རང་གི་དོན་དང་གཞན་གྱི་
དོན། ། སྒྲུབ་བྱེད་བསྲེག་བྱ་ཟ་བོ་གཤེགས། ། ཇི་བཞིན་དུས་སུ་ཚུར་བྱོན་ཞིང་། ། བདག་གི་དངོས་གྲུབ་
ཐམས་ཅད་སྒྲུབས། ། ཨོ་ཨཱ༔ བཛྲ་མུ མེ་ལྷ་ཡེ་ཤེས་པ་རང་གི་གནས་སུ་གཤེགས། དམ་ཚིག་པ་མེ་འབར་བའི་
རྣམ་པར་གྱུར། ། འདོད་ན་བསྔོ་བ་སྨོན་ལམ་བཀྲ་ཤིས་དང་བཅས་པ་བྱའོ། །༧དེ་ནས་གཤིན་པོའི་སྤུར་སྦྱང་
བྱེད་ཚུལ་ཕན་ཐོགས་ཆེ་བ་ཕལ་བསྲེག་གི་དབང་དུ་བྱས་ཏེ་འདོན་ཆ་གཞན་སྦྱིན་སྲེག་སྐབས་ལ་ཁ་འཕང་ཞིང་།
དམིགས་བསལ་འཇུག་དགོས་པ་རྣམས་སྐབས་དེ་དང་དེ་འཇུག་ཚུལ་ས་འཚམས་བཟུང་ནས་ཚིག་ཉུང་ངུས་གོ་
བདེར་བཤད་པར་བྱའོ། ། ས་གཞི་སྟབས་བདེ་བར་ཐབ་གྱི་འོག་གཞི་བྱས་ཏེ་མཐའ་ནས་ཤིང་ཁང་གྲུ་བཞི་བ་རྒྱུར་
ཁྲུ་དོ་དང་དཔངས་སུ་ཁྲུ་གང་སོགས་ཅི་ཙམ་འཚམ་པ་བྱ་ཞིང་དེའི་ཕྱོགས་བཞིར་སྒོ་དང་། སྟེང་དུ་སྲུང་ཁང་རབ་
བྱུང་ལ་མཆོད་རྟེན་ལྟ་བུ་དཀར་པོ། ། རྒྱལ་བོ་ལ་གཙུག་ཏོར་ལྟ་བུ་སྔོན་པོ། ། བློན་པོ་ལ་ཟ་མ་ཏོག་ལྟ་བུ་དམར་སྐྱ།
དགེ་བསྙེན་ལ་པདྨ་ཁ་སྦྱར་ལྟ་བུ་དཀར་པོ། ཐ་མལ་ཕ་ཕོལ་གདན་ཁྲི་ལྟ་བུ་སེར་སྐྱ། ལོ་མ་བིལ་པ་ལྟ་བུ་སྔོ་སྐྱ།
བྱིས་པ་ལ་ལྷུང་བཟེད་ལྟ་བུ་དམར་སེར་བྱ་བར་བུ་སྟོན་རིན་པོ་ཆེས་བཤད་པས་གྲུབ་ན་དེ་ལྟར་བྱའོ། ། མཁས་བ་
དགའ་ཞིག་དེ་ཐམས་ཅད་མྱང་འདས་མཆོད་རྟེན་གྱི་དབྱིབས་སུ་བྱ་བར་ཡང་བཤད་དེ་གང་རུང་ངོ༌། ། དེའི་
ཕྱོགས་བཞིར་སྒོ་ཆུང་བཞི་དང༌། ཐབ་འབུལ་བའི་ཁའམ་སྙིང་གའི་ཐད་དུ་བྱ།རོའི་གནས་ཡིག་ནི་འཇིགས་བྱེད་ལ་
མིག་གཉིས་སུ་གི། རྣ་བར་ཛི་སོགས་བྲིས་ནས་འདོགས་པ་འམ་མར་སོགས་ཀྱིས་སྦྱར་ཞིང༌། གཞུང་ཆེ་བ་ནས་མི་
འཁྲུགས་པའི་གཟུངས་དང་ཀུན་རིག་གི་རྩ་རིག་གཉིས་གསེར་རམ། དངུལ་ལམ་དེ་བསྲེས་པའི་མཚལ་དང་སྣག་
ཚས་མིང་སྤེལ་སྦྱར་ཏེ་བྲིས་ནས་རོ་དེའི་མགོའམ་སྐེ་ལ་བཏགས་ན་གཤིན་པོ་དེ་ཉིད་ངན་སོང་དུ་མི་འགྲོ་བར་བཤད་
379



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པས་གནད་ཆེ། གཟུངས་དེ་གཉིས་བཟླས་པའི་བུམ་ཆུ་ལྟ་བུས་རོ་དེ་ལེགས་པར་བཀྲུས་ནའང་དེ་བཞིན་དུ་འགྱུར་
བར་བཤད་པས་ངེས་བཀྲུ། གཞན་འགའ་ཞིག་ནི་མཐོང་རྒྱུད་ལས་ཞེས་པར་བྱའོ། ། ལྷོ་སྒོ་སྔོན་དུ་བྱས་པ་ཡིན་ན་
འདི་ངེས་པར་དགོས་པ་མིན་ཀྱང་། གཞན་ལྷོ་སྒོ་བྱས་ཏེ་ཟས་གཏད་ཀྱི་གོང་དེའམ། ཟ་བྱེད་མཁའ་འགྲོའི་སྦྱིན་
སྲེག་གི་གོང་དེའི་བར་དུ་བྱས་ནའང་ལེགས། དེ་ནས་རྡོར་དྲིལ་བྱིན་བརླབ་སོགས་གཞུང་ལྟར་ལ། །། ། མེ་
སྦྱོར་བའི་ཚེ་བསངས་ཏེ། གསོན་ཅིག་དགོངས་ཤིག་རིགས་ཀྱི་བུ། ། གསོན་ཅིག་ཚེ་འདས་རིགས་ཀྱི་བུ། །
ཕུང་པོ་ལྔ་ཡི་ཕུང་ཤིང་ལ། ། རྒྱལ་བ་ལྔ་ཡི་མེ་སྤར་རོ། ། རྐང་པ་དང་པོ་གཉིས་གཞན་རྣམས་ཀྱི་ཐོག་མར་སྦྱར་
བའམ། མ་སྦྱར་ཀྱང་ཆོག་པས། འབྱུང་བ་བཞི་ཡི་བུད་ཤིང་ལ། ། ལྷ་མོ་བཞི་ཡི་དབང་པོ་དྲུག་གིx། །
བྱང་ཆུབ་སེམས་དཔའི་ཡུལ་རྣམས་དྲུག་གིxལྷ་མོ་དྲུག་གིx| ། ལུས་ངག་ཡིད་གསུམ་བུད་ཤིང་ལ། ། རྒྱལ་
བའི་སྐུ་གསུམ་མེ་སྤར་རོ། ། སྐུ་གསུམ་ཡེ་ཤེས་ལྔ་ལྡན་དུ། ། འགྲོ་བའི་དོན་དུ་འགྲུབ་པར་ཤོག ། ཅེས་བུ་
སྟོན་རིན་པོ་ཆེས་ བཤད་པ་ལྟར་བྱ་སྟེ་ལན་གཅིག་གིས་ཆོག དེ་ནས་གཟི་བྱིན་བསྐྱེད་ཅིང་ཧཱུྃ་གིས་ སྤར་ནས་
གཟུགས་སྟོང་བའོ། ། ཞེས་པ་ནས་སངས་རྒྱུས་སོའི་བར་བརྗོད་ན་ལེགས། དེ་ནས་དགང་བླགས་བདུན་འབུལ་
བར་བྱའོ། ། དེ་ནས་མེ་ལྷ་ལ་དགང་བླུགས་གསུམ་སོགས་ཕུལ་བའི་རྗེས་སུ། ། མེ་ལྷ་རྡོ་རྗེ་ལས་ཀྱི་གཙོ། ། ཚེ་
འདུས་སྒྲིབ་པ་སྦྱོང་བ་དང་། ། ལྷ་རྣམས་ཚིམ་པར་བྱ་བའི་ཕྱིར། ། འདི་ཉིད་དུ་ནི་འཕྲིན་ལས་མཛོད། །
ཞེས་གསོལ་བ་བཏབ་པས་མེ་ལྷའི་ཐུགས་ཀ་ནས་འོད་ཟེར་འཕྲོས་པས་ཚེ་ལས་འདས་པ་མདུན་དུ་བཀུག་སྟེ་དེའི་
སྡུག་བསྔལ་དང་། སྡིག་སྒྲིབ་ཉེས་པ་ཐམས་ཅད་དྲངས་ནས་སྤུར་དང་སྲེག་རྫས་རྣམས་ལ་ཐིམ་པས་གཉིས་སུ་
མེད་པར་གྱུར་བར་བསམ། དེ་ནས་ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་གྱུར་བར་བསམ་ལ།
སྲེག་རྫས་རྣམས་རིམ་པར་འབུལ་ཞིང་། སྤེལ་ཚིག་རྒྱས་པའམ་འཇུག་པ་བདེ་ཆེད་ཐམས་ཅད་ལ། ཚེ་ལས་འདས་
པ་མིང་འདི་ཞེས་བགྱི་བའི་སྡིག་པ་དང་སྒྲིབ་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། གལ་ཏེ་སྦྱིན་བདག་ཀྱང་སྦྱོར་
དགོས་པ་བྱུང་ན། སྡིག་པ་དང་སྒྲིབ་པ་ཐམས་ཅད་དང་སྦྱིན་པའི་བདག་པོ་མི་ནོར་འཁོར་དང་བཅས་པ་ལ་བར་
དུ་གཅོད་པའི་གདོན་བགེགས་ཐམས་ཅད་ཀྱང་ཤིནྟཾ་ཀུ་རུ་ཡེ་སྭཱཧཱ། ཞེས་བྱེད་དངོས་པ་ལ། སྐུ་གཤེགས་པ། ས་
སྦྱོང་། གནས་བརྟན་སོགས་གང་འགྲིག་སྦྱོར། དེ་ནས་འདས་ལྷ་ལ་དགང་བླུགས་གསུམ་སོགས་ཕུལ་བའི་རྗེས་
དེར། གཙོ་བོ་དཀྱིལ་འཁོར་ལྷ་ཚོགས་དང་བཅས་ཀྱིས། ། དམིགས་ཡུལ་ཚེ་འདས་ལ་ སོགས་འགྲོ་རྣམས་
ལ། ། སྒྲིབ་མེད་ཡེ་ཤེས་སྤྱན་གྱིས་ལེགས་གཟིགས་ནས། ། བརྩེ་ཆེན་ཐུགས་རྗེ་ཆེན་པོས་ལེགས་བཟུང་ལ། །
སྔོན་ཆད་བསགས་པའི་སྒྲིབ་པ་གང་མཆིས་པ། ། བག་ཆགས་བཅས་པ་རབ་ཏུ་སྦྱང་བ་དང་། ། སྲིད་དང་རྣམ་
གྲོལ་བདེ་བ་གང་ལགས་པའི། ། དངོས་གྲུབ་བདེ་ཆེན་མྱུར་དུ་སྩལ་དུ་གསོལ། ། ཅེས་གསོལ་བ་བཏབ་པས་
380



༄༅། །འཇིགས་བྱེད་ཀྱི་ཞི་བའི་སྦྱིན་སྲེག་གི་ངག་འདོན་འཁྲིགས་ཆགས་སུ་བཀོད་པ། །
དཀྱིལ་འཁོར་པའི་ལྷའི་ཐུགས་ཁ་ནས་འོད་ཟེར་འཕྲོས་པས་ཚེ་ལས་འདས་པ་མདུན་དུ་བཀུག་ནས་དེའི་སྡུག་
བསྔལ་དང་སྡིག་སྒྲིབ་ཉེས་པ་ཐམས་ཅད་དྲངས་ཏེ་སྤུར་དང་སྲེག་རྫས་རྣམས་ལ་ཐིམ་པས་གཉིས་སུ་མེད་པར་གྱུར་
ཅེས་བརྗོད། བསྡུ་ན་དེས་ཆོག་ལ། རྒྱས་པར་ན་ལྟུང་བ་སྤོང་བའི་ཕྱག་རྒྱ་དང་བཅས་ཏེ། ཨོཾ་སརྦ་ཨ་ཀཱ་ཡ་ཨཱ་ཀཎྜ་
ཡ་བི་ཤོདྷ་ན་བཛྲ་ས་མ་ཡ་ཧཱུྃ་ཕཊ། ངན་སོང་གསུམ་དང་ཚེ་འདས་མདུན་དུ་བཀུག་པར་གྱུར། འདོད་རྒྱལ་གྱི་
ཕྱག་རྒྱས། ཨོཾ་ཤོ་དྷ་ནི་ཤོ་ནི་སརྦ་པཱ་པཾ་ཨཱ་ན་ཡ་ཧཱུྃ་ཕཊ། ཚེ་འདས་ཀྱི་སྡིག་སྒྲིབ་ཐམས་ཅད་བཀུག་པར་གྱུར།
སྡིག་པ་འདྲལ་བའི་ཕྱག་རྒྱ་བྱས་ཏེ། ཨོཾ་བཛྲ་པཱ་ཎི་བི་སྤོཊ་ཡཞིས་སོགས་དང་། ཀཾ་ཀ་ནི། དུར་ག་ཏི་དང་། ཡིག་
བརྒྱ་བཞི་ཀའམ་གང་རུང་བཟླས་པའི་མཇུག་ཏུ། ཨོཾ་སརྦ་པཱ་པཾ་བི་ཤོ་དྷ་ནི་ཧཱུཾ་ཕཊ། བཛྲ་བྷནྡྷ་དྲོ་ཊ། རྡོ་རྗེ་
བསྡམ་པ་དང་སྒྲ་དང་བཅས་པ་ལན་གསུམ་བྱས་ནས། ཚེ་འདས་ཀྱི་སྡིག་སྒྲིབ་ཐམས་ཅད་དྲལ་ཏེ་སྤུར་དང་སྲེག་
རྫས་རྣམས་ཐིམ་པས་གཉིས་སུ་མེད་པར་གྱུར་བར་བསམ། དེ་ནས་ཕུང་བོ་ཡོན་འབུལ་བྱ་བ་ནི། བཅོམ་ལྡན་
རྒྱལ་བ་རིགས་ལྔ་ལ། ། ཚེ་འདས་ཕུང་བོ་མཆོད་པར་འབུལ། ཕུང་བོའི་སྒྲིབ་པ་མ་ལུས་པ། ། ཡེ་ཤེས་མེ་
ཡིས་སྦྱང་དུ་གསོལ། ། བཅོམ་ལྡན་ལྷ་མོ་རྣམ་བཞི་ལ། ། ཚེ་འདས་འབྱུང་བཞིx། ། ཡེ་ཤེས། ། བཅོམ་
ལྡན་སེམས་དཔའ་རྣམ་དྲུག་ལ། ། ཚེ་འདས་དབང་པོ། ། ཡེ་ཤེསx། ། བཅོམ་ལྡན་སེམས་མ་རྣམ་བཞི་
ལ། ། ཚེ་འདས་ཡུལ་རྣམསx} ། ཡུལ་གྱིx། ། ཡེ་ཤེསx། ། བཅོམ་ལྡན་རྒྱལ་བའི་སྐུ་གསུམ་ལ། །
ཚེ་འདས་སྒོ་གསུམx། ། སྒོ་གསུམx] ། ཡེ་ཤེས་མེ་ཡིས་སྦྱང་དུ་གསོལ། །ཞེས་བརྗོད། དེ་ནས་ཡམ་
ཤིང་རྣམས་བྱང་ཆུབ་ཀྱི་ཤིང་ཞེས་སོགས་ཀྱི་རྗེས་སུ་བསྲེག་རྫས་རྣམས་རིམ་པར་འབུལ་ཞིང༌། འབུལ་ཚུལ་ནི་གཙོ་
བོ་ཡབ་ཡུམ་གཉིས་ལ་མཉམ་དུ་དང་། གཞན་རྣམས་སྡེ་ཚན་ནམ། དཀྱུས་གཅིག་ལ་འབུལ་ཞིང་སྤེལ་ཚིག་ནི་སྔར་
ལྟར་རོ། ། དེ་ནས་ཕུལ་ཚར་བའི་རྗེས་སུ། ། ལྷ་རྣམས་ཀྱི་ཐུགས་ཀ་ཞེས་པ་ནས། ཚེ་འདས་ཟླ་བའི་དཀྱིལ་
འཁོར་ལ་གནས་པ་ལ་ཁྲུས་བྱས་པས་སྡིག་སྒྲིབ་དང་སྡུག་བསྔལ་ཐམས་ཅད་སྦྱངས་ཏེ་ཚེ་འདས་དེ་ཉིད་ཧཱུཾ་ལས་རྡོ་
རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་པ་དང་ས་གསལ་འོད་ཀྱི་རང་བཞིན་ཅན་དུ་གྱུར། ། དཀོན་
ཅོན་རིན་ཆེན་དཔལ་ཞིང་དུ། ། ཞེས་པ་ནས། མ་ཧཱ་སུ་ཁ་བ་ཏིག་ཙྪནྟུ་སཱཧཱ། ཚེ་འདས་ཀྱི་རྣམ་ཤེས་ལྷ་ཡེ་ཤེས་
པ་དང་དབྱེར་མེད་དུ་འདྲེས་ནས་བདེ་བ་ཅན་དུ་གཤེགས་པར་གྱུར་ཞེསབརྗོད་ཅིང་བསམས། འདི་ནས་ཉིང་
འཚམས་སྦྱར་མ་ཐག ། ཞེས་སོགས་ཀྱི་སྨོན་ལམ་བྱའོ། ། དེ་ནས་དགང་བླུགས་བདུན་འབུལ་བ་སོགས་ལྷག་མ་
ལ་འཇུག་གོ ། ། ། ཞེས་པ་འདི་ནི་བཤད་སྒྲུབ་མིང་ཅན་གྱིས་གཞན་རེ་གཉིས་ལ་ཕན་ཆེད་འཇུག་པ་བདེ་བར་
བསྒྲིགས་པའོ། ། ། ། སརྦ་མངྒ་ལཾ། །
381



༄༅། ། ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་
གསོ་བཅས་བཞུགས་སོ། །
ན་མོ་བཛྲ་ བྷི་ ར་ཝ་ཡེ། འཇམ་དཔལ་ གཤིན་རྗེ་གཤེད་པོ་ཡི། ། བཀའ་སྡོད་བསྟན་སྲུང་ཀུན་གྱི་
གཙོ། ། ཆོས་ཀྱི་རྒྱལ་བོ་ཡབ་ཡུམ་ལ། ། འདུད་དོ་བརྩེ་བས་དགོངས་ཏེ་སྦྱོངས། ། འདིར་ཆོས་རྒྱལ་ཀྱིས་
མངོན་རྟོགས་ཕྱོགས་འདིའི་འདོན་ཚུལ་དང་མཐུན་པར་བསྡུས་ནས་བརྗོད་པར་བྱ་སྟེ། ཆོས་རྒྱལ་གྱི་བྲིས་སྐུ་དང་
ཆོས་གཏོར་སོགས་སྟ་གོན་བྱས་ནས། གཤིན་རྗེ་གཤེད་ཀྱི་རྣལ་འབྱོར་རྒྱས་བསྡུས་གང་རུང་སྔོན་དུ་བཏང་སྟེ་
མཆོད་པ་བྱིན་གྱིས་བརླབས་ལ། མདུན་བསྐྱེད་ནི། ཧཱི་ཥི བསང་སཱ་བྷཱ་ཝས་སྦྱངས། སྟོང་བའི་ངང་ལས་མདུན་
དུ་པདྨ་དང་ཉི་མ་དང་དགྲ་བགེགས་རྣམས་ཀྱི་སྙིང་ག་ནས་བརྫིས་པའི་མ་ཧེ་རབ་ཏུ་ཁྲོས་པའི་གདན་གྱི་སྟེང་དུ།
ཡ་ལས་ཐོད་དབྱུག་ཡས་མཚན་པ། དེ་ལས་འོད་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད།
ཚུར་འདུས་དབྱུག་ཏོ་ལ་ཐིམ། དེ་ཡོངས་སུ་གྱུར་བ་ལས། གཤིན་རྗེ་ཆོས་ཀྱི་རྒྱལ་བོ་སྐུ་མདོག་མཐིང་ནག་ཞལ་
གཅིག་ཕྱག་གཉིས་པ། མ་ཧེ་རབ་ཏུ་ཁྲོས་པའི་གདོང་བ་ཅན། རྭ་ནོན་པོ་གཉིས་དང་ལྡན་པ། བསྐལ་བ་
འཇིག་པའི་དུས་ཀྱི་མེའི་ཕུང་བོ་དང་མཚུངས་པའི་སྤྱན་གསུམ་སྡང་མིག་ཏུ་བལྟ་བ། ཞལ་རབ་ཏུ་གདངས་ཤིང་
འབར་བའི་མཆེ་བ་རྣོན་པོ་བཞི་གཙིགས་ནས་ལྗགས་རྣམ་པར་བསྐྱོད་པ། སྨིན་མ་དང་སྨ་ར་རབ་ཏུ་འབར་ཞིང་།
སྐྲ་ཁམ་པ་གྱེན་དུ་འཛིངས་ལ་འཕྱར་བ། ཕྱག་གཡས་ཐོད་དབྱུག་འཕྱར་ཞིང་གཡོན་སྡིགས་མཛུབ་རབ་ཏུ་བསྒྲེང་
བས་དུས་ཀྱི་ཞགས་པ་ནག་པོ་འཛིན་པ། ཞབས་གཡས་བསྡུགས་པས་མ་ཧེ་རབ་ཏུ་ཁྲོས་པའི་རྭ་ཕྲག་ནས་བརྫིས་
ཤིང་། གཡོན་བརྐྱངས་པས་མ་ཧེ་རབ་ཏུ་ཁྲོས་པའི་ཚང་སྟེང་ནས་བརྫིས་པ། མི་རུས་ཀྱི་རྒྱན་གྱིས་སྤྲས་པ།
སྦོམ་ཞིང་ཐུང་ལ་གསུས་པ་འཕྱང་བ། གཅེར་བུ་ལིངྒ་དམར་བོ་གྱེན་དུ་ལངས་པའོ། ། དེའི་གཡོན་དུ་ཙི་དང་རྩེ་
གསུམ་ལས་སྐྱེས་པའི་ཙ་མུཎྜི་ནག་མོ་ཞལ་གཅིག་ཕྱག་གཉིས་པ། ཁ་གདངས་ཤིང་མཆེ་བ་གཙིགས་པ། རལ་བ་
ནག་པོ་གཡེངས་ཤིང་། ནུ་མ་འཕྱང་བ་ཤིན་ཏུ་འཇིགས་ཤིང་མི་སྡུག་པའི་གཟུགས་ཅན། དུད་འགྲོའི་པགས་པ་
རློན་པ་གོས་སུ་གྱོན་པ། གཡས་རྩེ་གསུམ་དང་གཡོན་ཐོད་པ་འཛིན་པ། ཡབ་ཡུམ་གཉིས་ཀྱི་འཁོར་དུ་གཤིན་རྗེ་
382



༄༅། ། ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་གསོ་བཅས། །
ཡ་བ་ཏི་བེ་ཅོན་འཛིན་པ། ཕྱུ་བསང་འཁོར་ལོ་འཛིན་པ། མིག་པ་གསལ་ཤིང་འཛིན་པ། རལ་པ་ཚར་དགུ་
ཅན་མདུང་འཛིན་པ་རྣམས་རྒྱལ་བོའི་ཚུལ་དང་། བློན་པོའི་ཚུལ་དང་། སྡེ་དཔོན་གྱི་ཚུལ་དང་། ཕོ་ཉའི་ཚུལ་
དུགནས་པ། གཞན་ཡང་གཤིན་རྗེ་མིག་དམར་དང་། ཏེལ་བ་དང་། གླང་མགོ་ཅན་ལ་སོགས་པ་ལག་ན་
གསལ་ཤིང་དང་། འཁོར་ལོ་དང་མདུང་ལ་སོགས་པའི་མཚོན་ཆ་སྣ་ཚོགས་པ་ཐོགས་པ། རེ་རེའང་དགྲ་བོའི་
སྲོག་ལེན་ཅིང་། གཤིན་རྗེ་ཕོ་རྒྱུད་ཀྱི་ཚོགས་དཔག་ཏུ་མེད་པས་བསྐོར་བ། གཤིན་རྗེ་ཕོ་ཉ་མོ་ནག་མོ་ལྕགས་ཀྱུ་
ཐོགས་པ། དུས་ཀྱི་ཞགས་པ་མོ་ནག་མོ་ཞགས་པ་ཐོགས་པ། གཤིན་རྗེ་དམ་སྲི་མ་ནག་མོ་པེ་ཅོན་ཐོགས་པ།
གཤིན་རྗེ་སྲེག་མ་ནག་མོ་མཆེ་བ་འབར་བ་ཐོགས་པ། གཞན་ཡང་དུས་མཚན་མ་དང་། གསོད་མ་དང་། ནག་
མོ་དང་། ནམ་གྲུ་དང་། ཤ་ཀ་ལི་དང་། གཤིན་རྗེ་འབེབས་མ་དང་། གཤིན་རྗེ་མཚན་མོ་ནག་མོ་ལ་སོགས་པ་
ལ་ལ་ལྕགས་གྱི་དྲེའུ་རྟ་རྐང་གསུམ་ལ་ཞོན་པ། ལ་ལ་བོང་བུ་ག་བ་ལ་ཞོན་པ། ལ་ལ་རླུང་ནག་ཚུབ་མ་ལ་ཞོན་པ།
ལ་ལ་ཆུ་བྱ་ནག་མོ་ལ་ཞོན་པ། ལ་ལ་ལས་ཀྱི་མེ་ལོང་དང་། ལ་ལ་ནད་ཀྱི་རྐྱལ་བ་དང༌། ལ་ལ་མཚོན་ཀྱི་གྲུ་གུ་
དང་། ལ་ལ་བདུད་ཀྱི་ཁྲམ་ཤིང་དང་། ལ་ལ་ཤོ་རྡེའུ་དཀར་ནག་ཐོགས་པ། རེ་རེའང་ནད་བདག་མ་མོ་གཤིན་
རྗེ་མོ་རྒྱུད་ཀྱི་ཚོགས་དཔག་ཏུ་མེད་པས་བསྐོར་བ། གཙོ་འཁོར་ ཐམས་ ཅད་ཀྱི་སྤྱི་བོར་ཨོཾ། མགྲིན་པར་
ཨཱཿ ཐུགས་ཀར་ཧཱུྃ་གིས་མཚན་པར་གྱུར་བར་བསམས་ལ། བེ་ཅོན་གྱི་ཕྱག་རྒྱ་རོལ་མོའི་དབྱངས་དང་བཅས་སྟེ།
རང་གི་ཐུགས་ཀའི་ཧཱུྃ་ནག་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས། ལྷོ་ཕྱོགས་རིམ་པ་བདུན་གྱི་ས་འོག་
གཤིན་རྗེའི་གྲོང་ཁྱེར་སྒོ་མེད་ལྕགས་མཁར་བཅུ་དྲུག་གི་ནང་ནས་ཆོས་རྒྱལ་འཁོར་དང་བཅས་པ་སྤྱན་དྲངས།
ཛ འཇམ་དཔལ་གཤིན་རྗེའི་གཤེད་ཀྱི་བཀའ་སྔོད་མཆོག ། ཆོས་ཀྱི་རྒྱལ་བོ་ཡབ་ཡུམ་ཡ་བ་ཏི། ། ཕོ་ཉ་མོ་ལ་
སོགས་པའི་འཁོར་དང་བཅས། ། འཕྲིན་ལས་རྣམ་བཞིའི་ལས་ལ་སྤྱན་འདྲེན་ན། ། གླིང་གི་མཆོག་གྱུར་
འཛམ་གླིང་ལྷོ་ཡི་ཕྱོགས། ༑ མཐར་བྱེད་ལྕགས་ཀྱི་ཐོད་མཁར་འབར་བ་ནས། ། ལྷོ་སྤྲིན་ནག་པོ་རླུང་གིས་
བསྐྱོད་པ་བཞིན། ། བརྩེ་བའི་ཐུགས་ཀྱིས་གནས་འདིར་གཤེགས་སུ་གསོལ། ། ཨོཾཧིཋིཝཾ་ཀྲྀ་ཏ་ན་ན་ཧཱུཾ་
ཕཊ་ཡ་མ་རཱ་ཛ་ས་པ་རི་ཝཱ་ར་ཨཱ་ཀཎ་ཡ་ཛ༔ ཞེས་བརྗོད་པས་ཆོས་རྒྱལ་འཁོར་བཅས་ཐོགས་པ་མེད་པར་མདུན་དུ་
བྱོན་པར་བསམས་ལ། ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་
འོད་ཟེར་འཕྲོས་གཤིན་རྗེ་གཤེད་རིགས་ལྔ་མདུན་གྱི་ནམ་མཁར་སྤྱན་དྲངས། ཁྱེད་རྣམས་ཀྱིས་འདི་ལ་མངོན་
པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་བཛྲ་བྷ་ཝ་ཨ་བྷ་ཥིཉྩ་ཧཱུྃ། ཞེས་གསུང་ཞིང་བུམ་
པའི་ཆུས་སྤྱི་བོ་ནས་དབང་བསྐུར། ལུས་ཐམས་ཅད་གང༌། དྲི་མ་ཐམས་ཅད་དག ཆུའི་ལྷག་མ་སྤྱི་གཙུག་ཏུ་
383



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
གནས་པ་ཡོངས་སུ་གྱུར་བ་ལས། རྡོ་རྗེ་ནག་པོ་རྩེ་ལྔ་བ་རེ་རེས་དབུ་བརྒྱན་པར་གྱུར། དེ་ནས་ལག་པ་རྡོ་རྗེ་
བསྡམས་པ་ལས། སྲིན་ལག་གཉིས་གཤིབས་ཏེ་བརྐྱངས་པས་དམ་ཚིག་གི་ཕྱག་རྒྱ་སྙིང་གར་བཞག་སྟེ་བལྟ་ནས།མོ་
བྷིཏྟི ཝི་ཀྲི་ཏཱ་ན་ན་ཧཱུཾ་ཕཊ། ཡ་མ་རཱ་ཛ་ས་པ་རི་ཝཱ་ར་ས་མ་ཡ་ཧཱུཾ། ཞེས་བརྗོད་དེའི་འཁོར་གདུག་པ་ཅན་
རྣམས་ཀྱིས་རང་ལ་གླགས་བལྟ་མི་ནུས་པར་བསམ་ཞིང༌། གཤིན་རྗེའི་རྒྱལ་བོ་འཁོར་དང་བཅས། ། དམ་ཚིག་
དབང་གིས་འདིར་བརྟན་བཞུགས། ། མཆོད་པ་ཚུལ་བཞིན་བཞེས་ནས་ཀྱང་། ། འཕྲིན་ལས་མཛད་ཕྱིར་ཇི་
སྲིད་དུ། ། ལས་གྲུབ་པར་དུ་བཞུགས་སུ་གསོལ། ། ཡ་མ་རཱ་ཛ་ས་པ་རི་ཝཱ་ར་ས་མ་ཡ་ཧཱུཾ། ཞེས་བརྗོད། དེ་
ནས་འདིར་མཆོད་པ་འབུལ་ཚུལ་ཚིགས་ལྷུགས་སུ་འབྱུང་བ་དེའམ་དེའི་དོན་བསྡུས་པ་ནི། ཧཱུྃ་སྟོང་གསུམ་ཁྱོན་
ལྟར་ཡངས་པའི་ཐོད་པའི་ནང་། ། ཁྲག་གི་རྒྱ་མཚོ་ཞག་གི་ཐ་ཀློང་འཁྲུག ། དམར་སེར་ལྦུ་བའི་ཕྲེང་ལྡན་
མཆོད་ཡོན་འདི། ། གཤིན་རྗེའི་རྒྱལ་བོ་འཁོར་དང་བཅས་ལ་འབུལ། ། ཨོཾ་ཀཱ་ལ་རཱུ་པ་ས་པ་རི་ཝཱ་ར་ཨགྷཾ་པྲ་ཏཱི་
ཙྪ་ཧཱུྃ་སྭཱཧཱ། དགྲ་བགེགས་དབང་བོ་ལྔ་ཡི་མེ་ཏོག་དང་། ། ལྷ་དང་མི་ཡི་མེ་ཏོག་སྣ་ཚོགས་དང་
། ། ལྷུན་སྟུག་
གཞལ་མེད་རྣམ་པ་ཡིད་འོང་ལྡན། ། གཤིན་རྗེའིx། ། ཨོཾ་ཀཱ་ལxཔུཥྛ། རབ་འབར་རོ་སོལ་ཕུང་བོའི་མི་
ནང་དུ། ། བམ་ཆེན་གསར་སྙིང་བསྲེགས་པའི་དུ་བའི་སྤྲིན། ། བཻ་ཌཱུརྱ་ཡི་ལྷུན་པོ་བརྩེགས་འདྲ་བ། །
གཤིན་རྗེའིxཚོ་ཀཱ་ལxདྷུ་པེ། ཚིལ་ཆེན་ཞུན་མར་ཞིང་གི་ཁྱོན་གང་བར། ། རོ་སྐྲའི་སྡོང་བུ་རི་ལྟར་བཙུགས་
པ་ལ། ། རབ་འབར་མར་མེའི་འཕྲེང་བ་ཚར་དུ་དངར། ། གཤིན་རྗེའི་ཨོ་ཀཱ་ལར་ཨཱ་ལོ་ཀེx། ག་པུར་ངད་
ལྡན་ཁྲག་ཞག་རྒྱ་མཚོ་ཡི། །ལུས་ཀུན་ཕྱགས་པས་གདུང་བ་ཀུན་སེལ་ཞིང་། །ཟག་མེད་བདེ་བའི་དཔལ་སྟེར་
དྲི་ཆབ་འདི། ། གཤིན་རྗེའིxཨོཾ་ཧཱ་ལxགནྟེx] འཆི་མེད་བདུད་རྩིའི་བཏུང་བ་མཚོ་ལྟར་བསྐྱིལ། ། ཤ་དར་
ཁྲག་གི་ཕུང་བོ་རི་ལྟར་སྤུངས། ། རོ་བརྒྱ་ལྡན་པའི་ལྷ་ཡི་ཞལ་ཟས་ཚོགས། ། གཤིན་རྗེའི་xཨོཾ་ཀཱ་ལx ནི་ཝི་དྱ་
x། རྫ་རྔ་ཟོམ་ཇ་རྔ་ཟླུམ་རྔ་བོ་ཆེ། ། ཟངས་དུང་རྐང་གླིང་ཅང་ཏེའུ་ལ་སོགས་པ། ། སྙན་ཅིང་བརྗིད་པའི་སྒྲ་
ལྡན་རོལ་མོའི་ཚོགས། ། གཤིན་རྗེའིxཨོཾ་ཀཱ་ལxཤཔྟའི་པར་དང་། མྱུ་པ་ནས་སྤྱནའི་བར་གྱིས་མཆོད། ནང་
མཆོད་ནི། ཨོཾ་མཆོད་དོ་སྐུ་བཞིའི་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ༔ ཧཱུྃ། བཅོམ་ལྡན་འདས་
དཔལ་རྡོ་རྗེ་འཇིགས་བྱེད་ཆེན་པོའི་ཞལ་དུxརྗེ་བཙུན་འཇམ་པའི་དབྱངས་ཀྱིxསློབ་དཔོན་དཔའ་བོ་རྡོ་རྗེའི
xཆོས་ཀྱི་རྒྱལ་བོ་ཙོང་ཁ་བ་ཆེན་པོའི་ཞལxམཁས་གྲུབ་ཐམས་ཅད་མཁྱེན་པའི༼གཞན་ཡང་གཤིན་རྗེ་གཤེད་ཀྱི་
དབང་བསྐུར་རྒྱུད་བཤད་མན་ངག་གནང་བའི་བླ་མ་དམ་པ་བརྒྱུད་པ་དང་བཅས་པ་རྣམས་ཀྱི་ཞལ་དུxཀཱ་ལ་རཱུ་
པ་ཨོཾ་ཨཱཿ ཧཱུྃ། ཙ་མུཎྜིxཡ་བ་ཏི་ལ་སོགས་པའི་གཤིན་རྗེ་དྲེག་པ་ཕོ་བརྒྱད་མོ་བརྒྱད་དང་ཕྱི་ནང་གསང་གསུམ་གྱི་
384



༄༅། ། ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་གསོ་བཅས། །
བཀ་འསྡོད་བྲན་གཡོག་འཁོར་དེ་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། བསྟོད་པ་ནི། འཇམ་དཔལ་
བཀའ་ཉན་བསྟན་བསྲུང་ནི། ། དམ་ ཅན་ གཤིན་ རྗེའི་ རྒྱལ་ བོ་ སྟེ། ། ཞལ་གཅིག་ཕྱག་གཉིས་ འཇིགས་
གཟུགས་ཅན། ། མགོན་པོ་ཁྱོད་ལ་བདག་བསྟོད་དོ། ། བསྡུ་ན་དེ་ཙམ། སྲིད་གསུམ་མ་མོ་ཀུན་གྱི་བདག །
ཡུམ་མཆོག་ནག་མོ་ཙ་མུཎྜི། ། ཡ་བ་ཏི་རང་ཕྱི་བསང་སོགས། ། གཤིན་རྗེ་ཕོ་མོའི་ཚོགས་ལ་བསྟོད། ། དེ་
ནས་ཡིག་བརྒྱ་བརྗོད་དེ། བཤགས་པ་དང་བསྐང་གསོ་བསྡུས་པ་རྗེ་དགེ་འདུན་རྒྱ་མཚོ་དང་རྒྱུས་པ་པཎ་ཆེན་གྱིས་
མཛད་པ་གཉིས་སྣང་བ་ལས་སྔ་མའི་དེ་འདོན་པ་དར་འདུག་པས། དེ་ལྟར་ན། བཤགས་པ་ནི། ཧཱུྃ་བླ་མ་མཆོག་
དང་དཀྱིལ་འཁོར་ལྷ་ཚོགས་དང་། ། བཀའ་སྡོད་བསྲུང་མར་བཅས་པ་དགོངས་སུ་གསོལ། ། རྩ་བརྒྱུད་བླ་མ་
ཆོས་སྐུར་མ་རྟོགས་པར། ། ཉོན་མོངས་དབང་གིས་ལོག་ལྟ་གྱིས་པ་དང་། །རྩ་བ་ཡན་ལག་དམ་ཚིག་མ་
བསྲུངས་དང་། ། སྐུ་གསུང་ཐུགས་དང་ཕྱི་ནང་གསང་བ་ཡི། ། དམ་ཚིག་ལས་འདས་བསྙེན་བསྒྲུབ་གཡེལ་བ་
དང་། ། མཆོད་ གཏོར་ སྨན་ དང་ དམ་ རྫས་ སྦགས་ པ་ སོགས། ། མདོར་ན་ སྒོ་ གསུམ་ སྒོ་ ནས་ ཉེས་ པའི་
ཚོགས། ། ཐུགས་དང་འགལ་བར་གྱུར་བ་ཅི་མཆིས་པ། །བླ་མ་ཡི་དམ་བསྲུང་མར་བཅས་པ་ལ། །སྤྲོས་
བྲལ་ཆོས་དབྱིངས་ངང་དུ་བཤགས་པར་བགྱི། ། དེ་ནས་བསྐང་རྫས་རྣམས་བསང་སྦྱངས། སྟོང་བའི་ངང་ལས་
བསྐང་རྫས་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི། བླ་མ་ཡི་དམ་ཆོས་ཀྱི་
རྒྱལ་པོ་འཁོར་དང་བཅས་པ་མཉེས་པར་བྱེད་པའི་དམ་རྫས་སྤྱན་གཟིགས་མཆོད་པའི་བྱེ་བྲག་བསམ་གྱིས་མི་ཁྱབ་
པ་ཞིག་བླ་མ་ཡི་དམ་ཆོས་ཀྱི་རྒྱལ་བོ་འཁོར་དང་བཅས་པ་རྣམས་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་
ཅིག ། ཨོཾ་སརྦ་བིད་པུར། ནས་ཕཊ། མཛོད་ཀྱི་སྔགས་དང་ཕྱག་རྒྱས་བྱིན་གྱིས་བརླབ། ༀ་བརྒྱུ་ཡཿ ཧཱུྃ། དེ་
བཞིན་དུ་སྦྱར་ཏེ། པཱ་ཏྱཾ།པུཥྛ། དྷུ་པཾ། ཨཱ་ལོ་ཀེ ། གནྡྷེ། ནི་ཝི་ཏྱ། ཤཔྟ། རཱུ་པ། ཤཱསྟཱ། གནྡྷེ། ར་ས།
སྤར་ཤ་ཨཱ༔ ཧཱུྃ། བསྐང་གཏོར་ནང་མཆོད་ལྟར་བྱིན་གྱིས་བརླབས་ལ། བསྐང་གསོ་ནི། ཧཱུྃ་བདེ་ཆེན་ལྷུན་གྲུབ་
གདོད་མའི་རང་བཞིན་ལས། ། སྣ་ཚོགས་མཆོད་པའི་བྱེ་བྲག་མཐའ་ཡས་པ། ། ཆོས་ཀྱི་རྒྱལ་བོ་ཡབ་ཡུམ་སྤྱན་
ལམ་དུ། ། ལེགས་པར་འབྱུང་བས་དགྱེས་པ་བསྐྱེད་གྱུར་ཅིག ། དམར་ཆེན་ཁྲག་གི་མཆོད་ཡོན་དགྲ་བགེགས་
ཀྱི། ། དབང་པོའི་མེ་ཏོག་རང་སྣའི་དུད་སྤྲིན་དང་། །ཚིལ་ཆེན་མར་མེ་ཞག་ཆེན་དྲི་ཆབ་དང་། ། ཤ་རུས་
ཞལ་ཟས་སྣ་ཚོགས་རོལ་མོ་འདིས། ། ཆོས་ཀྱི་རྒྱལ་བོ་ཡབ་ཡུམ་ཐུགས་དམ་བསྐང་། ། དྲེགས་པ་ཕོ་བརྒྱད་མོ་
བརྒྱད་ལ་ སོགས་པའི། ། བཀའ་སྡོད་ལས་བྱེད་ཐུགས་དམ་སྐོངས་གྱུར་ནས། ། རྣལ་འབྱོར་བཅོལ་བའི་
འཕྲིན་ལས་བསྒྲུབ་པར་མཛོད། ། རླུང་ལྟར་མྱུར་མགྱོགས་རྟ་ནག་ཚོགས་རྣམས་དང་། ། མིག་སྨན་མདངས་
385



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཆགས་སྟོབས་ལྡན་ར་དང་ལུག ། རྔམས་བརྗིད་གཡག་རྒོད་དགྲ་འཇོམས་གཅན་ཟན་དང་། ། འཕུར་ལྡིང་
རོལ་བའི་བྱ་ནག་ཚོགས་རྣམས་ཀྱིས། ། ཆོས་ཀྱི་རྒྱལ་བོxཆར་སྤྲིན་ལྟར་ནག་དྲག་པོའི་ང་རོ་ཅན། ། རྔམས་
པའི་བ་རླབས་དུས་ཀྱི་སྤྲིན་ལྟར་གཡོ། ། རྡོ་རྗེའི་རྭ་ལྡན་དགྲ་བགེགས་སྲོག་ལ་རོལ། ། རབ་བརྗིད་མཛེས་པའི་
མ་ཧེའི་ཚོགས་རྣམས་ཀྱིས། ། ཆོས་ཀྱི་རྒྱལ་བོxདམ་ཉམས་ཀླད་ལ་རྔམས་པའི་ཐོད་དབྱུག་དང་། ། དགྲ་
བགེགས་འཆིང་བྱེད་དུས་ཀྱི་ཞགས་པ་དང༌། ། སྲོག་འཕྲོག་མཚོན་ཆ་ཁྲམ་པ་མཐོང་ཁྲག་སོགས། ། བསྟན་
དགྲ་འཇོམས་པའི་ཆ་རྐྱེན་དམ་པ་འདིས། ། ཆོས་ཀྱིxཞིང་ཆེན་གཡང་གཞི་མགོ་ཕྲེང་དོ་ཤལ་དང་
། ། རྡོ་རྗེའི་
གོ་མཚོན་དམར་ཆེན་གཏོར་མའི་ཚོགས། ། འདོད་ཡོན་སྣ་ལྔ་ལྷུན་པོ་གླིང་བཞིར་བཅས། ། ཕྱི་ནང་གསང་
རྟེན་མ་ཚང་མེད་པ་འདིས། ། ཆོས་ཀྱིxརྣལ་འབྱོར་བཅོལ་བའི་འཕྲིན་ལས་བསྒྲུབ་པར་མཛོད། ། འདིར་
འདོད་ན་པཎ་ཆེན་ཀྱི་གསུམ་ལྟར། རྒྱལ་བའི་ཡབ་གཅིག་རྗེ་བཙུན་འཇམ་པའི་དབྱངས། ། མ་རུང་འདུལ་ཕྱིར་
གཤིན་རྗེའི་སྐུར་བསྟན་པ། །རྩ་བརྒྱུད་བླ་མ་སྐུ་བཞིའི་བདག་ཉིད་དུ། ། ཡིད་ཆེས་གསོལ་འདེབས་བླ་མེད་
རྟེན་མཆོག་འདིས། ། ཆོས་ཀྱི་རྒྱལxསྒྲུབ་པར་མཛོད། ། ཅེས་བརྗོད་ན་འང་ལེགས་ཏེ་ཆོས་རྒྱལ་ཕྱི་ནང་གསང་
གསུམ་ཐམས་ཅད་ནི་འཇམ་དཔལ་གྱི་འཕྲིན་ལས་རྣམ་འཕྲུལ་དུ་བཤད་པས་སོ། ། སྟོབས་ཆེན་གཤིན་རྗེའི་རྒྱལ་
པོ་འཁོར་བཅས་ཀྱིས། ། ཨ་ཏི་ཤ་དང་བློ་བཟང་གྲགས་པ་ཡི། ། བསྟན་ལ་གནོད་པའི་དགྲ་བགེགས་ཚར་
བཅད་ལ། ། བསྟན་དང་བསྟན་འཛིན་བུ་བཞིན་སྐྱོང་བར་མཛོད། ། དེ་ནས་བཟློག་པ་ནི། ཆོས་སྐུ་ཡངས་
པའི་ཕོ་བྲང་ནས། ། ཆོས་ རྒྱལ་ ཡབ་ཡུམ་འཁོར་བཅས་ཀྱིས། ། ཞེས་པ་ནས། ཐམས་ ཅད་གནོད་ པའི་
བགེགས་ལ་སྦྱོ། ཞེས་དང་། མཐུན་པའི་དངོས་གྲུབ་ནས་སྲུང་མའི་ཚོགས། ། ཞེས་སྤྱི་ལྟར་བྱའོ། ། དེ་ནས་
སྔགས་གཉིས་ཅི་འགྲུབ་བཟླས་ནས་གཏོར་མ་བྱིན་གྱིས་བརླབས་ཏེ་འབུལ་བ་ནི། ཆོས་ཀྱི་རྒྱལ་བོ་ཡབ་ཡུམ་འཁོར་
དང་བཅས་པ་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་འོད་ཀྱི་སྤུ་གུ་ཅན་གྱིས་གཏོར་མའི་བཅུད་
ཐམས་ཅད་དྲངས་ཏེ་གསོལ་བར་གྱུར་བར་བསམས་ལ། ཧཱུྃ་ཨོཾ་ཀཱ་ལ་རཱུ་པ་ས་པ་རི་ཝཱ་ར་སརྦ་བགྷན་མི་ཙམ་མིང་
པར་x བ་ཧི་ཁཱ་ཧི། ལང་འདུན་དང༌། ཡ་པ་ཏི་ལ་སོགས་པའི་གཤིན་རྗེ་ཕོ་མོའི་ཚོགས་འཁོར་དང་བཅས་པ་
རྣམས་ཀྱི་ཞལ་དུ་ཨི་དཾ་བ་ལི་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་དབུལ། བ་སྡུ་ན། ཀཱ་ལ་རཱུ་པ་ཨི་དི་ནས་ཁཱ་ཧི།
ཁཱ་ཧི། ཙ་མུཎྜི་ཡ་བ་ཏི་ལ་སོགས་པའི་ཞེས་བྱས་ཀྱང་རུང་ངོ༌། ། དེ་ནས་ཨོཾ་ཀཱ་ལ་རཱུ་པ་ས་བ་རི་ཝཱ་ར་ཨརྒུ་ནས་
ཤཔྟ་པྲ་ཏི་ཙྪ་སྭཱཧཱའི་བར་གྱིས་མཆོད་པའི་རྗེས། ཆོས་རྒྱལ་ཡབ་ཡུམ་འཁོར་བཅས་ལ། ། ཞེས་སོགས་བརྗོད་དམ་
མིན་ཡང་རུང་ངོ༌། ། དེ་ནས་གཞི་བདག་གི་གཏོར་མའང་བསྔོས་ལ། ཧཱུྃ་ཀཱ་ལ་རཱུ་བ་རབ་བརྗིད་དྲག་པོའི་སྐུ། །
386



་་་
༄༅། ། ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་གསོ་བཅས། །
ཁ་ནས་ཁྲག་འཛག་མི་མགོའི་ཕྲེང་བ་ཡི། ། ག་ ཤ་རབ་འཕྱང་མི་བཟད་བདུད་དཔུང་གི ། ང་རྒྱལ་དྲེགས་པ་
འཇོམས་པ་ཁྱོད་ལ་བསྟོད། ། ཅ་ཅོ་ཆེ་ལྡན་རྡོ་རྗེའི་གླུ་དབྱངས་དང་། ། ཆ་ཤས་ཡོངས་སུ་རྫོགས་པའི་གཏོར་
མ་ནི། ། ཇ་ཆང་བུད་དང་དགྲ་བགེགས་བསྒྲལ་བའི་ཤ། །ཉ་ཤ་ཁྲག་ཞག་རྒྱ་མཚོས་བརྒྱན་པ་འབུལ། །ཏ་
ཐ་ག་ཏའི་བསྟན་ལ་གནོད་བྱེད་པའི། ། ཐ་ཆད་དགྲ་བགེགས་རྡུལ་དུ་རློག་པ་དང་། ། ད་ནས་བཟུང་སྟེ་རྣལ་
འབྱོར་བདག་ཅག་གི ། ན་རྒ་འཆི་བའི་འཇིགས་པ་འཇོམས་ལ་བསྟོད། །པ་བ་སངས་ལྟར་རབ་དཀར་མཆེ་
བ་གཙིགས། ། ཕ་རོལ་འཇོམས་པའི་སྤྱན་རྩ་གླག་ལྟར་འཁྱུག ། པ་སྤུ་དུས་མཐའི་མེ་ཆེན་འབར་བ་ཡིས། །
མ་ལུས་བགེགས་དཔུང་བསྲེག་པ་ཁྱོད་ལ་བསྟོད། ། ཙ་མུཎ་སོགས་མ་མོ་ཀུན་གྱི་བདག ། ཚ་ཟེར་རབ་ཏུ་རྒྱས་
པའི་གཟི་བརྗིད་ཅན། །ཛ་ཞེས་འཕྲིན་ལས་བསྒྲུབ་ལ་བོས་བའི་ཚེ། ། ཝ་སྐྱེས་ལྟ་བུའི་བགེགས་འཇོམས་ཁྱོད་
ལ་བསྟོད། ། ཞ་ལྟར་འབྱུང་བོ་ཀུན་གྱིས་སྤྱི་བོས་བསྟེན། ། ཟ་བྱེད་མ་ཧེ་ཁྲོས་པའི་ཞལ་གདངས་ཤིང་། །འ་
འུར་དར་དིར་སྒྲོག་པས་ས་ཆེན་གཡོ། ། ཡ་ལས་སྐྱེས་པའི་ཐོད་དབྱུག་འཛིན་ལ་བསྟོད། ། རྭ་དང་རྨིག་པ་རྣོ་
བའི་མ་ཧེ་དང་། །ལ་ལ་རླུང་ནག་ཚུབ་མ་ཞོན་པའི་འཁོར། །ཤ་ཀ་ལི་དང་གཤིན་རྗེ་འབེབས་མ་སོགས། །
ས་གསུམ་འབྱུང་བོའི་འཁོར་གྱིས་བསྐོར་ལ་བསྟོད། ། ཧ་ཧ་དྲག་ཏུ་བཞེད་པའི་དཔལ་ཡོན་ཅན། ། ཨགྷོ་ལ་
སོགས་མཆོད་པ་བཞེས་ནས་ཀྱང༌། ། དཔལ་ལྡན་གཤིན་རྗེའི་གཤེད་ཀྱི་སྤྱན་སྔ་རུ། ། ཞལ་བཞེས་དམ་བཅའ་
གཡེལ་བ་མེད་པར་མཛོད། །། ། ཉྙོ མ་སྐྱེས་མི་འགག་ཆོས་དབྱིངས་ཀློང་ཡངས་ནས། ། མ་ཧཱ་ཀཱ་ལེ་
སྲིན་མོ་ཁྲོས་པའི་སྐུ། ། མ་རུངས་འདུལ་ཕྱིར་རྩེ་གསུམ་ཐོད་ཁྲག་འཛིན། ། མ་མོ་ཆེན་མོ་ཙ་མུཎྜི་ལ་བསྟོད།
མ་ཧེའི་གདོང་ཅན་གཤིན་རྗེའི་དགའ་མ་ཁྱོད། ། མ་རུངས་དགྲ་ལ་ཁ་གདངས་མཆེ་བ་གཙིགས། ། མ་ལུས་
བདུད་ཀྱི་སྲོག་གཅོད་བཤན་པ་མོ། ། མ་ཡེངས་བསྟན་པའི་བསྲུང་མ་ཁྱོད་ལ་བསྟོད། ། མ་གཅིག་འདོད་པའི་
ཁམས་ལ་དབང་བསྒྱུར་མ། ། མ་མོ་མཁའ་འགྲོ་སྡེ་བརྒྱད་འཁོར་དང་བཅས། ། མ་མོའི་དལ་ཡམས་ལ་སོགས་
ཆོ་འཕྲུལ་གྱིས། ། མ་དུལ་གདུལ་དཀའ་འཇོམས་པ་ཁྱོད་ལ་བསྟོད། །མ་བཅོས་རང་བཞིན་དག་པའི་ཆོས་ཀྱི་
དབྱིངས། ། མ་གཏོགས་བདུད་ཀྱི་ཆོ་འཕྲུལ་ཅི་བྱུང་ཡང་། ། མ་ཆེན་ཁྱོད་ཀྱི་མིང་ནས་བོས་པའི་ཚེ། ། མ་
གཡེལ་མྱུར་དུ་བྱོན་ལ་མཐུ་རྩལ་སྐྱེད། ། མ་རུངས་རྣམས་ལ་རབ་ཏུ་ཁྲོས་གྱུར་ཀྱང་། ། མ་ལྟར་བརྩེ་བས་
བསྟན་འཛིན་སྐྱོང་བ་ཁྱོད། ། མ་སྲིང་ཆུང་མ་བྲན་མོའི་ཚུལ་བཟུང་ནས། ། མ་བསྐུལ་བར་ཡང་མཐུན་པའི་
ལས་ཀུན་སྒྲུབས། ། མ་ནོར་ལམ་མཆོག་སྟོན་པའི་བླ་མ་དང༌། ། མ་རིག་མུན་སེལ་རྒྱལ་བའི་བསྟན་པ་ལ། །
མ་དད་ལོག་པར་བསྒྲུབ་པའི་གདོན་དང་བགེགས། ། མ་བསྒྲལ་བ་རྣམས་ཆོས་ཀྱི་དབྱིངས་སུ་སྒྲོལ། ། མ་ལུས་
387



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འགྲོ་བའི་དོན་དུ་རྣལ་འབྱོར་པས། ། མརྫུ་གྷོ་ཥའི་ཁོ་འཕངས་དམ་པ་དེ། ། མ་ཐོབ་དེ་སྲིད་ནག་མོ་ཆེན་མོ་
ཁྱོད། ། མ་གཡེལ་མ་གཡེལ་འཕྲིན་ལས་ཚུལ་བཞིན་སྒྲུབས། ། མ་མོ་ཆེན་མོ་བསྟོད་ཅིང་བསྐུལ་བས་བདག།
མ་རིག་འཁྲུལ་བས་བསྐྱེད་པའི་འཁོར་བ་འདི། ། མ་སྟོངས་བར་དུ་བསྟན་པ་འཛིན་པ་ལ། ། མ་ཧཱ་ཀཱ་ལིས་
རྟག་ཏུ་གྲོགས་བྱེད་ཤོག ། ། །
ཧཱུྃ་འཆི་བདག་ནག་པོ་ལྷོ ཕྱོགས་ཀྱི། །རིམ་པ་བདུན་གྱི་འོག་ན། ། སྲོག་ལ་རྔམས་པའི་གཤིན་རྗེ་
ནི། ། ནག་པོ་མ་ཧེའི་གདན་སྟེང་དུ། །ཡ་ལས་བྱུང་བའི་དབྱུག་པ་ནི། ། ཐོད་པས་མཚན་པ་ལས་བྱུང་
བ། ། གཏིང་ནས་ཁྲོས་པ་མ་ཧེའི་གདོང་། །ཟ་བྱེད་ཞལ་གདངས་མཆེ་བ་གཙིགས། ། ཁྲོས་པའི་སྤྱན་རྩ་
དམར་པོ་འཁྲུག ། སྐྲ་སེར་སྨ་ར་གྱེན་དུ་བརྫེས། ། ལག་གཡོན་ཞགས་པས་དགྲ་བགེགས་འཆིང་། ། གཡས་
པ་དབྱུག་པས་རྡུལ་དུ་རློག ། ཆོས་ཀྱི་རྒྱལ་བོ་གཤིན་རྗེའི་ཚོགས། ། མ་མོ་ཆེན་མོ་ཙ་མུཎྜི། །རྩེ་གསུམ་ཐོད་
ཁྲོག་འཛིན་མཛད་པ། ། བྲན་དང་བཅས་པའི་དུས་ལ་བབ། ། ཤ་ཆེན་ཁྲག་ཞག་ཆེན་པོ་ཡི། ། གཏོར་མ་རྒྱུ་
མཚོ་མཆོད་པར་བཞེས། ། རྒྱལ་བས་བསྒོས་པའི་དམ་ཚིག་དང་། ། སྙིང་རྗེས་དགྲ་བགེགས་མྱུར་དུ་སྒྲོལ། །
སྡང་བའི་དགྲ་དང་གནོད་པའི་བགེགས། ། བདུད་དང་བར་དུ་གཅོད་པ་རྣམས། ། ཟུངས་ཤིག་ཆིངས་ཤིག་
རྣམ་པར་སྡོམས། ། ཁུག་ཅིག་དྲོངས་ཤིག་དབང་དུ་སྡུས། ། སོད་ཅིག་སྤྲོད་ཅིག་རེངས་པར་གྱིས། ། ཕྱེ་ཞིག་
བ།ནོན་ཅིག་ རླུགས་ པར་ གྱིས། ། ཐུལ་ ཞིག་ ཆོམས་ ཤིག་ རྣམ་ པར་ ཤིག། རྡུལ་ ཕྲན་ ཙམ་ ཡང་ མེད་ པར་
མཛོད། ། ཨོཾ་གཱ་ལ་རཱུ་པ་ཧཱུྃ་ཕཊ། ཨོ་ཙ་མུཎྜི་ཧཱུཾ་ཕཊ། བསྡུ་ན་དེ་ཡན་གྱིས་ཆོག་ལ། རྒྱས་པར་ན། ཧཱུྃ་འཇམ་
དཔལ་བཀའ་ཉན་སོགས་ཚིགས་བཅད་གཅིག་གི་ཕྲོར་དམར་ལ་བརྗིད་པའི་ཞེས་སོགས་ཀྱིས་བསྟོད་པའམ། ཡང་
ན། མ་ལུས་རྒྱལ་བའི་མཐུ་སྟོབས་ནུས་པའི་དཔུང༌། ། གཏུམ་དྲག་གཤིན་རྗེ་ཁྲོས་པའི་སྐུར་བསྟན་ནས། ། བློ་
བཟང་རྒྱལ་བའི་བསྟན་པ་སྲུང་མཛད་པ། ། ཆོས་ཀྱི་རྒྱལ་བོ་འཁོར་དང་བཅས་ལ་བསྟོད། ། དགེ་སྡིག་ཤན་
འབྱེད་དམ་ཉམས་སྲོག་གི་བདུད། ། ཆོས་ཀྱི་རྒྱལ་བོ་ཡབ་ཡུམ་ལས་མཛོད་ཅིག། དམ་ཅན་བཀའ་ཉན་ཡ་བ་ཏི་
ལ་སོགས། ། སྲོག་གཅོད་གཤིན་རྗེའི་ཚོགས་ཀྱིསxདམ་ཅན་བཀའ་ཉན་ཕོ་ཉ་མོ་ལ་སོགས། ། ནད་བདག་མ་
མོའི་ཚོགས་ཀྱིས༽དམ་ཅན་བཀའ་ཉན་རྔམས་ཤིང་བརྗིད་པའི་སྐུ། ། ཕྱོགས་སྐྱོང་འཁོར་ཚོགས་རྒྱ་མཚོས་ལས་
མཛོད་ཅིག །ཅེས་བྱས་ན་འང་ལེགས་སོ། ། ། ། །
ཆོས་རྒྱལ་ནང་སྒྲུབ་ནི། ཧཱིཙྪི བསང་སྤ་བྷཱ་ཝས་སྦྱངས་སྟོང་པའི་ངང་ལས་སྣ་ཚོགས་པདྨ་དང་ཉི་མ་
གནོད་བྱེད་ཀྱི་གདན་ལ་གཡས་བརྐྱངས་ཀྱི་བཞུགས་པའི་ཞལ་གཅིག་ཕྱག་གཉིས་པ། ཁྲོ་བོའི་ཞལ་ཅན་སྲིན་པོ་
388



༄༅། ། ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་གསོ་བཅས། །
ཁྲོས་པ་ལྟ་བུ་བསྐལ་བ་འཇིག་པའི་ཞེས་པ་ནས་སྐྲ་ཁམ་སེར་གྱེན་དུ་འཛིངས་ལ་འཕྱར་བ། ཕྱག་གཡས་གྲི་གུག་
འཕྱར་ཞིང་། གཡོན་པས་ཁྲག་གིས་གང་བའི་ཐོད་པ་ཐུགས་ཀར་འཛིན་པ། མི་རུས་ཀྱི་རྒྱུན་གྱིས་སྤྲས་ཤིང་།
སྟག་གི་པགས་པ་རློན་པའི་ཤམ་ཐམས་ཅན། སྦོམ་ཞིང་ཐུང་ལ་གསུས་པ་འཕྱང་བའོ། ། དེའི་ཕྱོགས་བཞིར་
ཤར་དུ་གཤིན་རྗེ་དཀར་པོ་གཡས་ཌ་མ་རུ་དང་། གཡོན་མདའ་དར་མེ་ལོང་གིས་བརྒྱན་པ་འཛིན་པ། ལྷོར་
གཤིན་རྗེ་སེར་པོ་གཡས་རལ་གྲི་དང་། གཡོན་རྒྱལ་མཚན་འཛིན་པ། ནུབ་ཏུ་གཤིན་རྗེ་དམར་པོ་གཡས་ཡིད་
བཞིན་གྱི་ནོར་བུ་དང་། གཡོན་ཐོད་པ་བདུད་རྩིས་གང་བ་འཛིན་པ། བྱང་དུ་གཤིན་རྗེ་སྔོན་པོ་གཡས་དབྱུག་པ་
དང་གཡོན་ཞགས་པ་འཛིན་པ། བཞི་ཀའང་མ་ཧེ་རབ་ཏུ་ཁྲོས་པའི་གདོང་པ་ཅན། སྤྱན་གསུམ་གསུམ་དང་
ལྡན་པ། མཆེ་བ་རྣོན་པོ་བཞི་གཙིགས་པ། དབུ་སྐྲ་སེར་པོ་གྱེན་དུ་བརྫེས་ཤིང་། མི་མགོ་བསྐམ་པོ་ལྔའི་དབུ་
རྒྱན་དང་། མགོ་བོ་རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་གྱིས་བརྒྱན་པ། ཞབས་གཡས་བརྐྱངས་ཤིང་
གཡོན་བསྐུམས་པས་མ་ཧེ་རབ་ཏུ་ཁྲོས་པའི་གདན་ལ་བཞུགས་ཤིང་། ལིངྒ་དམར་པོ་གྱེན་དུ་ལངས་པའོ། ། དེ་
དག་གི་འཁོར་དུ་གཤིན་རྗེ་ཕོ་མོའི་ཚོགས་རྣམས་ཀྱིས་བསྐོར་བའི་གཙོ་འཁོར་ཐམས་ཅད་ཀྱི་སྤྱི་བོར་ཨོཾ། མགྲིན་
པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། གཡས་བེ་ཅོན་གྱི་ཕྱག་རྒྱ་དང་། རོལ་མོའི་དབྱངས་དང་བཅས་
ཏེ། རང་གི་ཐུགས་ཀའི་ཧཱུྃ་ནག་པོའི་འོད་ཟེར་ལྕགས་ཀྱུའི་ཞེས་སོགས་སྔར་ལྟར་ཏེ་ཁྱད་པར་ནི། ཛའཇམ་
དཔལ་གཤིན་རྗེ་གཤེད་ཀྱི་བཀའ་སྡོད་མཆོག ། ཆོས་ཀྱི་རྒྱལ་པོ་གཤིན་རྗེ་ནག་པོ་ཆེ། ། བཀའ་སྡོད་ལས་
བཞིའི་གཤིན་རྗེ་འཁོར་དང་བཅས། ། འཕྲིན་ལས་རྣམ་བཞིའི་ལས་ལ་སྤྱན་འདྲེན་ན། །ཞེས་པ་ནས་ས་མ་ཡ་
ཧཱུྃ་ཞེས་པའི་བར་སྔར་ལྟར་ལ། མཆོད་པ་སྔར་བཞིན་ནམ་ཚིགས་ལྷུགས་ཀྱིས་འབུལ་ན། གཡོན་བས་ཁྲག་ཆང་གི་
མཆོད་ཡོན་གསུང་ལ། གཤིན་རྗེའི་རྒྱལ་བོ་འཁོར་དང་བཅས་པ་ལ། ཨགྷཾ་གསོལ་བས་དམར་གྱི་ཨགྷཾ། ཞག་གི་
མེ་ཏོག་རྒྱ་མཚོ་ལྟར་མི་ཟད་པ་འབྱུང་བར་གྱུར་ཅིག ། ཨོ་ཧིཎི ནས་ཨགྷོ་པཱུ་ཛ་ས་མ་ཡེ་ཧཱུྃ། གཡོན་པས་མེ་
ཏོག་བཟུང་སྟེ། གཤིན་རྗེའི་རྒྱལ་པོ་འཁོར་དང་བཅས་པ་ལ། མེ་ཏོག་ཕུལ་བས་མེ་ཏོག་གི་ཁང་བ་བརྩེགས་པ་
ཏོག་ཁ་པད་དང་ལྡན་པ། ཀ་བ་བརྒྱད་ཟུག་པ། བླ་རེ་དང་། གདུགས་དང་། ཕྲེང་བས་བརྒྱན་པ། རིན་པོ་
ཆེའི་རང་བཞིན་ཅན་འབྱུང་བར་གྱུར་ཅིག །xཔུཊྚེ་པཱུ་ཛཧཱུཾ། ཤ་ཆེན་གྱི་སྤོས་བཟུང་སྟེ། གཤིན་རྗེའི་ཤ་ཆེན་
གྱི་བདུག་པ་ཕུལ་བས། གཞལ་ཡས་ཁང་གི་མགུལ་དུ་བདུག་པའི་སྤྲིན་བཻ་ཌཱུརྱའི་མདོག་ལྟ་བུ་རིན་པོ་ཆེ་བརྩེགས་
པ་འདྲ་བ་འབྱུང་བར་གྱུར་ཅིག ། ༀ ས་པ་རི་ཝཱ་རདྷུ་པོ་པཱུ་ཛxཧཱུཾ། ། ཞུན་ཆེན་གྱི་མར་མེ་བཟུང་སྟེ། གཤིན་
རྗེའི་རྒྱལ་པོ་འཁོར་དང་བཅས་པ་ལ་ཞུན་ཆེན་གྱི་མར་མེ་ཕུལ་བས་གཞལ་ཡས་ཁང་གི་ཕྱོགས་མཚམས་རྣམས་སུ་
389



༄༅། ༈ རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མུན་པ་འཇོམས་པ་ལྟ་བུའི་འོད་གསལ་བ་འབྱུང་བ་འགྱུར་ཅིག ། ཨོཾxདཱི་པཾ་པཱུ་ཛ་ས་མ་ཡེ་ཧཱུྃ། དྲི་བཟུང་སྟེ།
གཤིན་རྗེའི་བཅས་པ་ལ་ཁྲག་ཞིག་བྱུག་པ་ཕུལ་བས། ལུས་དང་གནས་ཀྱི་དྲི་མ་དག་སྟེ། རེག་ན་བདེ་བའི་རེག་
བྱ་དང་དྲི་སྣམ་བཟོད་པ་དང་ལྡན་པས་ཚིམ་པར་གྱུར་ཅིག ། ཨོཾvགནྟི་པཱུ་ཛ་ས་མ་ཡེ་ཧཱུྃ།ལྷ་བཤོས་བཟུང་སྟེ།
གཤིན་རྗེའི་རྒྱལ་བོ་འཁོར་དང་བཅས་པ་ལ་བཤོས་ཕུལ་བས་ཁ་ཟས་དྲི་དང་རོ་དང་ཁ་དོག་ཕུན་སུམ་ཚོགས་པ་
དང་ལྡན་པ་བདུད་རྩི་དཀར་པོ་དང་། སེར་པོ་དང་། དམར་པོ་དང་། སྔོན་པོ་དང་བཅས་པ་ཁམ་གྱི་ཟས་ལ་
གནས་པ་རྣམས་ཚིམ་པར་བྱེད་པའི་མཐུ་དང་ལྡན་པར་འབྱུང་བར་གྱུར་ཅིག ཨོ་ཏིxབཛྲ་ནི་ཝི་དྱ་པཱུ་ཛ་ས་མ་
ཡེ་ཧཱུཾ། རོལ་མོ་བཟུང་སྟེ། གཤིན་རྗེའི་བསིལ་སྙན་ཕུལ་བར་ཤེས་རབ་ཀྱི་སྒྲ་ཕུན་སུམ་ཚོགས་པ་རྣ་བའི་བཅུད་
ལེན་རྒྱས་པར་བྱེད་པའི་མཐུ་དང་ལྡན་པ་འབྱུང་བར་གྱུར་ཅིག།ཤབྷ་པཱུ་ཛ་ས་མ་ཡེ་ཧཱུྃ། ཅེས་བརྗོད། དེ་ནས་ཨོཾ་
སརྦ་བིད་སྤུ་ར་པཱུ་ར་སཱུ་ར་ཨཱ་ཝརྟ་ཡ་ཨཱ་ཝ་རྟ་ཡ་ཧོ་བཛྲ་སྤུ་ར་ཎ་ཁཾ། ཞེས་སོགས་མཛོད་ཀྱི་སྔགས་བརྗོད་དེ་མཆོད།
དེ་ནང་མཆོད་ལྟ་བུ་ལ་ཅུང་ཟད་མ་གཏོགས་སྔར་ལྟར་ལ། བསྐང་གསོའི་སྐབས་སུ། ཆོས་ཀྱི་རྒྱལ་བོ་འཁོར་བཅས་
སྤྱན་ལམ་དུ། ། ཞེས་དང་། དམ་ཅན་ཆོས་ཀྱི་རྒྱལ་བོའི་ཐུགས་དམ་བསྐང་། །ལས་ཀྱི་གཤིན་རྗེ་བཞི་ཡི་
ཐུགས་དམ་བསྐང་། ། བཀའ་སྡོད་ཅན་ཞེས་བསྒྱུར་དགོས་སོ། ། ག ཤགས་པ་དང་བསྐང་གསོ་རྒྱས་པར་འདོད་
ན་པཎ་ཆེན་གྱིས་གསུངས་ལྟར་བྱས་ན་ལེགས་སོ། བསྙེན་པ་ནི་གཙོ་བོའི་སྔགས་ཅི་འགྲུབ་བཟླ་ཞིང་། གཏོར་མ་
ནི། ཨོཾ་ཀཱ་ལ་རཱུ་པ་ས་པ་རི་ཝཱ་ར་སརྦ་བིགྷན་ཤ་ཧཱུཾ་མཱ་ར་ཡ་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི༔ ལན་བདུན་གྱིས་ཕུལ་
ནས། ཨོ་ཀཱ་ལ་རཱུ་པ་ས་པཱ་ཝ་ར་ཨགྷཾ་ཤཔྟའི་བར་གྱིས་མཆོད་ ལ། ནང་མཆོད་འབུལ་བའི་ཚེ། ཨོཾ་ཀཱ་ལ་རཱུ་བ་ཨོཾ་
ཨ ཧཱུྃ། ལས་བཞིའི་གཤིན་རྗེ་འཁོར་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། དེ་ནས་བསྟོད་པ་ནི། ན་མོ་བྲི་
བཛྲ་བྷི་ར་ཝཱ་ཡ། བརྐྱངས་བསྐུམས་ཞབས་ནི་ཅུང་ཟད་བརྡབས་པ་ཙམ་གྱིས་དཀྱིལ་འཁོར་བཞིར་བཅས་རི་
དབང་ཤིས་ ཤིག་བོར་འགྱུར་ཞིང་། ། གཏུམ་དྲག་མ་ཧེའི་ཞལ་ནི་རབ་ཏུ་གདངས་པས བསྒྲགས་པའི་གད་
རྒྱངས་ཆེན་པོས་ས་གསུམ་ཀུན་འགེངས་པ། ། རྒྱལ་བའི་ཡབ་གཅིག་འཇམ་པའི་དབྱངས་གང་མ་རུངས་འདུལ་
ཕྱིར་དྲག་པོའི་སྐུར་བསྟན་བཅོམ་ལྡན་གཤིན་རྗེའི་གཤེད། ། གང་དེར་གུས་པས་བཏུད་ནས་གཤིན་རྗེའི་རྒྱལ་བོ་
བསྟོད་ཀྱིས་ད་ནི་བགེགས་རྣམས་བག་ཡོད་དུས་ལ་བབ། །རི་བོ་རལ་ཞིང་ཆུ་གཏེར་འཁྲུགས་པ་ལྟ་བུར་འུར་
འུར་ཞེས་པའི་སྒྲ་ཆེན་རྒྱུད་མར་རབ་སྒྲོག་པ། ། དྲག་པོའི་མེ་ལྕེ་གནག་པའི་དུ་བས་འཁྱུད་པའི་ཚོགས་རྣམས་
འབུམ་ཕྲག་གློག་ཕྲེང་ཆར་སྤྲིན་ནང་འཁྱུག་བཞིན། ། ཤིན་ཏུ་བཟོད་དཀའི་རེག་བྱ་ཚ་བའི་ངད་ལྡན་ཁ་དོག་ལྔ་
ཡི་ཕྲེང་བས་ཟླུམ་པོར་བསྐོར་བའི་དབུས། ། མུན་པ་བྱེ་བས་བྱུགས་ལྟར་གནག་པའི་ཆོས་འབྱུང་ཆལ་ཆིལ་གཡོ་
39)



༄༅། ། ཆོས་རྒྱལ་ཕྱི་ནང་གཉིས་ཀྱི་མངོན་རྟོགས་བསྐང་གསོ་བཅས། །
བའི་ཁྲག་ཞག་རྒྱ་མཚོས་གང་བའི་སྟེང་། །རྟ་བདུན་བདག་པོའི་གདན་ལ་གནོད་བྱེད་ནག་པོ་གན་རྐྱལ་བསྒྱེལ་
བའི་སྟེང་ན་གཤིན་རྗེའི་རྒྱལ་པོ་ནི། ། མིག་སྨན་ལྟར་གནག་ཐུང་ལ་སྦོམ་པའི་ལུས་ཅན་གཡས་བརྐྱངས་གཡོན་
བསྐུམས་ས་ཆེན་གཡོ་བའི་གོམ་སྟབས་ཅན། ། སེར་སྐྱའི་རལ་བ་གྱེན་དུ་འཛིངས་པའི་དབུ་ལ་ཐོད་བསྐམ་ལྔས་
བརྒྱན་དྲག་པོའི་རྡོ་རྗེ་སྤྱི་བོར་འཛིན། །ཁྲག་གིས་སྤགས་པའི་མགོ་རློན་ཕྲེང་བ་མགྲིན་པར་འཕྱང་ཞིང་སྤྱན་
གསུམ་བགྲད་པའི་སྡང་མིག་གཡོ་བ་ཅན། ། མཆེ་བ་རྣོན་པོ་གཙིགས་པའི་བགྲད་པའི་ཞལ་ནས་དབུགས་ཕྲེང་
གཡོ་བ་གདུག་པའི་སྦྲུལ་གྱི་ཁ་རླངས་བཞིན། །གཡས་པས་འབར་བའི་གྲི་གུག་བདུད་དཔུང་ཀླད་ལ་འཕྱར་
ཞིང་ཁྲག་ལྡན་ཐོད་པ་གཡོན་གྱིས་བཟུང་ལ་རོལ། ། སྟག་པགས་སྨད་གཡོགས་བགོས་པའི་གཏུམ་ཆེན་ཁྱོད་ཀྱིས་
གཤིན་རྗེའི་གཤེད་ལ་ཇི་ལྟར་ཞལ་བཞེས་དེ་བཞིན་དུ། ། མ་གཡེལ་མ་གཡེལ་མྱུར་དུ་དྲན་པར་མཛོད་ལ་རྣལ་
འབྱོར་བདག་གིས་གང་ཞིག་བསྒོ་བ་ཐམས་ཅད་སྒྲུབས། ། གཞན་ཡང་ཁྱོད་ཀྱི་ཕྱོགས་བཞིར་རྭ་དང་རྨིག་པ་
རབ་ཏུ་རྣོ་བའི་མ་ཧེ་དྲག་པོའི་གདན་སྟེང་ན། །དཀར་དང་སེར་དང་དམར་དང་གནག་པའི་གཤིན་རྗེ་ཆེན་པོ་
དྲག་ཏུ་ཁྲོས་པའི་མ་ཧེའི་གདོང་པ་ཅན། ། བརྐྱངས་བསྐུམས་སྟབས་ཀྱིས་རབ་ཏུ་འགྱིང་ཞིང་དུར་ཁྲོད་ཆོས་
ཀྱིས་ལེགས་བརྒྱན་ཞལ་གདངས་མིག་རྩ་ཀུན་ཏུ་དམར། །བགེགས་དཔུང་འཛོམས་ལ་རྡོ་རྗེའི་ཐོགས་ལྟར་
བསྔགས་པ་དེ་དག་གིས་ཀྱང་ཞི་རྒྱས་དབང་དྲག་ལས་ཀུན་སྒྲུབས། ། མདོར་ན་རྒྱལ་བ་ཀུན་གྱིས་ཡང་དང་ཡང་
བསྔགས་འཇམ་པའི་དབྱངས་ཞེས་ས་སྟེང་ཀུན་ཏུ་གྲགས་པ་དེའི། ། ཕུན་ཚོགས་གོ་འཕང་མཆོག་དེ་མཁའ་
མཉམ་ལུས་ཅན་ཀུན་གྱི་དོན་དུ་ཇི་སྲིད་བདག་གིས་མ་མནན་པ། ། དེ་སྲིད་གཤིན་རྗེའི་གཤེད་ཀྱི་བཀའ་ནི་གུས་
པས་ལྷུར་ལེན་ཆོས་རྒྱལ་གཤིན་རྗེ་འཁོར་དང་བཅས་པ་ཡིས། ། ཡང་དག་ལམ་གྱི་ནོར་མཆོག་འཕྲོག་ལ་བརྩོན་
པའི་ནག་པོའི་རྩ་ལག་སྡེ་དང་བཅས་པ་གཞོམ་པར་མཛོད། ། ཅེས་བསྟོད་སྤྲོ་ན། འཇམ་དཔལ་བཀའ་ཉན་
མའི་མཇུག་ ཏུ། དམར་ལ་ བརྗོད་ པའི་ སྤྱན་ གསུམ་ གྱིས། ཞེས་ པ་ ནས་ འཕྲིན་ལས་ མྱུར་དུ་ འགྲུབ་ པར་
མཛོད། ། ཅེས་པའི་བར་གྱིས་བསྟོད་ཅིང་འཕྲིན་ལས་བཅོལ་བར་བྱའོ། ། ཅེས་པ་འདི་ཡང་བཤད་སྒྲུབ་མིང་
ཅན་གྱིས་གཞན་ལ་ཕན་སྙམ་སྟེ་ཅོ་ནེའི་དགོན་ཉིད་དུ་བསྒྲིགས་པའོ། མངྒ་ལཾ། །
391



༄༅། ། ཆོས་རྒྱལ་ལ་བརྟེན་པའི་ཟོར་ལས་གནམ་
ལྕགས་ཐོགས་འབབ་བཞུགས་སོ། །
ན་མོ་བཛྲ་བྷི་ར་ལ་ཡེ། གང་གི་མཁྱེན་བརྩེ་ནུས་པའི་སྤྲིན་ཕུང་ལས། ། བཟོད་དཀའི་གནམ་ལྕགས་ཐོག་
གི་ཟོར་བབས་པས། ། ཁམས་གསུམ་དགྲ་བགེགས་བྲག་རི་སྐད་ཅིག་ལ། ། ཐལ་བར་བརླག་མཛད་བསྟན་
སྲུང་ཚོགས་རྣམས་རྒྱལ། ། འདིར་གཞན་དོན་བྱེད་པའི་དོན་གཉེར་ཅན་འགའ་ཞིག་ལ་ཕན་འདོད་ཀྱི་བསམ་
པས། ཆོས་རྒྱལ་ལ་བརྟེན་པ་གཙོ་བོར་བྱས་པའི་སྒོ་ནས་གློ་བུར་ལས་བཅོལ་གྱི་ཟོར་ལས་བྱེད་ཚུལ་ཞིག་བརྗོད་པར་
བྱ་སྟེ། འདི་ལའང་ཟོར་ཉིད་ལྷར་བསྐྱེད་མི་བསྐྱེད་གཉིས་ལས་མི་བསྐྱེད་པ་ནི་འཇུག་པ་བདེ་བས་དེའི་དབང་དུ་
བྱས་ན། ཆོས་རྒྱལ་གྱི་བསྐང་གསོ་གང་མང་བསྟོད་བསྐུལ་དང་བཅས་པ་དང་། མགོན་པོ་སོགས་ཆོས་སྐྱོང་གཞན་
གྱི་བསྐང་གསོ་སོགས་མ་གྲུབ་ཀྱང་མི་འགལ་ཡང་། འགྲུབ་ན་བྱས་ཚེ་ཕན་པའི་ཡན་ལག་ཏུ་འགྱུར་བས་དེ་བསྟུན་
གྱིས་སྔོན་དུ་བཏང་ནས། འཕེན་གཏོར་ཆེན་པོའམ་ཆུང་ཡང་རུང་སྟེ་གདོང་གྲལ་ཀྱི་མཇུག་ཏུ་སྟེགས་ཀྱི་ཁར་
བཞག ཆུ་གཉིས་ཉེར་སྤྱོད་རྣམས་དང་དེའི་མདུན་དུ་དྲུག་ཅུ་བ་དཀྱུས་ལྟར་བཤམས་ལ། མེར་མ་ལེགས་པར་
བྱས་ནས་ཆང་ཆུ་ནང་མཆོད་རྣམས་རིམ་པར་བྲན་ལ་མཆོད་གཏོར་རྣམས་ཐུན་མོང་བྱིན་རླབས་མཛད་པར་ཞུ་
ཞེས་སྙན་གསན་འབུལ་བའམ། མིན་ཡང་རུང་སྟེ། མཆོད་པ་དང་གཏོར་མ་བྱིན་གྱིས་བརླབས་ལ། དེ་ནས་རང་
གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་སྤྱན་
དྲངས། ཞེས་པ་ནས། སྤུ་གུ་ཅན་རྣམས་སུ་གྱུར། །ཨོཾ་ཡ་མ་རཱ་ཛཱ་ནས་ཧཱུཾ་ཧཱུཾ་ཕཊ་ཕཊ་ཨོཾ་བྷུ་ཙ་ར་ཎི་སོགས་ལན་
བཞིས་ཕྱག་རྒྱ་དང་བཅས་བཞི་ཆ་ཕུལ། སྤྱན་འདྲེན་གྱི་རྗེས་ལས་ཀྱི་གཤིན་རྗེ་ཕྱོགས་སྐྱོང་བཅོ་ལྔ་ཞེས་སྦྱར་ནའང་
ལེགས། ཨོཾ་ད་ཤ་དིཀ་སོགས་ཀྱི་མཐར་ཆུ་གཉིས་ཉེར་སྤྱོད་རོལ་མོ་རྣམས་དང་། ཨོཾ་ཨཱཿ ཧཱུྃ་བཏགས་ལ་ནང་མཆོད་
ཀྱང་འབུལ། བཅོམ་ལྡན་ཆོས་རྗེ་སོགས་ཀྱིས་འཕྲིན་ལས་བཅོལ། སྤྲོ་ན་ཕྱོགས་སྐྱོང་འཁོར་དང་བཅས་པ་རྣམས་
ཀྱིས་ཤ་ཁྲག་དམར་གྱི་གཏོར་མ་འདི་བཞེས་ལ་བསྟན་པ་དང་དགོན་གནས་རྣལ་འབྱོར་བ་སྦྱིན་བདག་འཁོར་
བཅས་ལ་གནོད་ཅིང་འཚེ་བར་བྱེད་པའི་དགྲ་བགེགས་ཐམས་ཅད་ཐལ་བར་བརླག་པའི་འཕྲིན་ལས་མཛོད་ཅིག
392



༄༅ ། ཆོས་རྒྱལ་ལ་བརྟེན་པའི་ཟོར་ལས་གནམ་ལྕགས་ཐོགས་འབབ། །
ཅེས་འདོད་དོན་དེ་བརྗོད་པ་ཐལ་མོ་བརྡེབ ། སླར་ཡང་ཧཱི ཋི་ནང་མཆོད་གཏོར་ཞིང་མཐར་ཡི་གེ་གསུམ་ལན་
གསུམ་བརྗོད་དེ། གཉིས་པ་གསུམ་པ་བཞི་བ་ཡང་སྔར་ལྟར་ཕུལ། འདི་ནི་དྲུག་ཅུ་རྩ་བཞིའི་གཏོར་འབུལ་བསྡུས་
པ་སྟེ་ལན་རེ་རེ་ལའང་ཟོར་གྱི་རྣམ་པ་བཞི་བཞི་སྟེ་བཅུ་དྲུག་རེ་འབུལ་ཞིང་། དེ་ལྟར་ལན་བཞི་བསྡོམས་པ་ལ་དྲུག་
ཅུ་རྩ་བཞི་འབུལ་བ་འབྱུང་ངོ༌། ། དེ་ནས་གཏོར་ རོ་རྣམས་ཀྱང་འཕན་གཏོར་ཟུར་དུ་ཕྱོགས་གཅིག་ཏུ་བཞག
གཏོར་མ་སྔར་ཐུན་མོང་དུ་བྱིན་གྱིས་བརླབས་པ་ཡིན་ན་དེས་འཐུས་ལ། མིན་ན་འཕན་གཏོར་སྒེར་དུ་བྱིན་གྱིས་
བརླབས་ཀྱང་རུང་། འབུལ་ཡུལ་ཆོས་རྒྱལ་འཁོར་བཅས་ཟུར་དུ་སྤྱན་འདྲེན་པའམ། སྔར་སྤྱན་དྲངས་ནས་ཡོད་
པ་རང་གི་མདུན་གྱི་ནམ་མཁར་བཞུགས་པར་དམིགས་ཏེ། ཆོས་ཀྱི་རྒྱལ་པོ་ཡབ་ཡུམ་འཁོར་དང་བཅས་པའི་
སྔགས་ལན་བདུན་རྣམ་གསུམ་ཕུལ་ནས། ཆུ་གཉིས་ཉེར་སྤྱོད་རོལ་མོ་ནང་མཆོད་དང་བཅས་པ་འབུལ། སྤྲོ་ན།
ཧོ་འཇམ་དཔལ་གཤིན་རྗེ་གཤེད་ཀྱི་བཀའ་སྡོད་སོགས་གཏོར་རྫོང་རྒྱས་པའམ། ཆོས་རྒྱལ་ཡབ་ཡུམ་འཁོར་བཅས་
ལ། །སོགས་ཀྱི་བསྡུས་པ་བྱའོ། ། དེ་ནས་གཞི་བདག་གཏོར་མ་ཡང་ཕུལ་ལ། ཕུལ་ཟིན་པའི་རྗེས་སུ་སྔར་གྱི་
གཏོར་རོ་རྣམས་དང་འཕེན་གཏོར་ཉིད་ཐོར་དུ་སྒྲུབ་པ་ནི་དེ་ལ་དམིགས་ཏེ། ཧཱིཙྪི ས་བསངས། སྭ་བྷཱ་ཝ་ནས་
ཤུཎོ་ཉཧཾ། ཟོར་མི་དམིགས་པ་སྟོང་བ་ཉིད་དུ་གྱུར། སྟོང་ཨའི་ངང་ལས་ཡ་ཡིག་ནག་པོ་ཧཱུྃ་གིས་མཚན་པ་དེ་
ལས་དྲག་པོའི་འོད་ཟེར་ཕྱོགས་བཅུར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཕྱོགས་
བཅུའི་རྒྱལ་བ་སྲས་བཅས་ཐམས་ཅད་ཀྱི་མཐུ་སྟོབས་ནུས་པ་སྲིན་པོ་དྲག་ཏུ་ཁྲོས་པ་ལྟ་བུའི་རྣམ་པར་སྤྱན་དྲངས་
ཏེ། ཡ་ཡིག་ཧཱུཾ་གིས་མཚན་པ་ལ་ཐིམ། དེ་ཡོངས་སུ་གྱུར་པ་ལས་གནམ་ལྕགས་ཀྱི་ཐོག་ཟོར་མེ་རབ་ཏུ་འབར་བ་
སྟོང་གསུམ་གྱི་དགྲ་བགེགས་ཐམས་ཅད་སྐད་ཅིག་གིས་བརླག་པར་བྱེད་པའི་ནུས་པ་ཅན་དུ་གྱུར། སླར་ཡང་
རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས། བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་མགྲོ་
ཆོས་སྐྱོང་སྲུང་མ་ཐམས་ཅད་དང་ལྷ་སྲིན་སྡེ་བརྒྱུད་ཐམས་ཅད་ཀྱི་ནུས་མཐུ་ཐམས་ཅད་ཀྱང་ཐོག་ཟོར་གྱི་རྣམ་
པར་བཀུག་ནས་གཏོར་ཟོར་ལ་ཐིམ་པར་གྱུར་ཅེས་ལན་གསུམ་མམ་གཅིག་དྲག་བརྡུང་དང་བཅས་པ་བྱའོ། ། དེ་
ནས་ཟོར་བསྐུལ་ནི། ཧཱུྃ་རྣལ་འབྱོར་བདག་གི་གཏོར་ཟོར་གཉེན་པོ་འདི། །རིག་འཛིན་རྩ་བརྒྱུད་བླ་མས་བྱིན་
གྱིས་བརླབས། ། ཡི་དམ་ལྷ་དང་མཁའ་འགྲོས་ནུས་པ་བསྐྱེད། ། བསྟན་སྲུང་དམ་ཅན་རྒྱ་མཚོས་དྲག་པོར་
བསྒྲུབས། ། ཁྱད་པར་གསོད་བྱེད་ལས་ཀྱི་གཤིན་རྗེ་ཁྱོད། ། ཆོ་འཕྲུལ་སྟོང་གིས་དགྲ་ལ་ལྟས་ངན་ཐོང་། །
འཁོར་བཅས་ཟོར་ཆེན་རྫས་ཀྱི་མཐུ་བསྐྱེད་ལ། ། དགྲ་བགེགས་འབྱུང་བོའི་སྲོག་ལ་དབང་མཛོད་ཅིག །
བཀའ་སྡོད་དམ་ཅན་རྒྱ་མཚོ་མཐུ་མ་ཆུང་། ། སྒྲོལ་བྱེད་ཕོ་ཉ་ལས་མཁན་རྩལ་མ་ཞན། བདག་གི་གཏོར་ཟོར་
གཉེན་པའི་མཐུ་བསྐྱེད་ལ། ། དགྲ་བགེགས་འབྱུང་བོའི་སྲོག་ལ་དབང་མཛོད་ཅིག ། སྡང་དགྲ་གནོད་བྱེད་
393



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བགེགས་ལ་འཕེན་པའི་ཟོར། ། དམ་ཉམས་སྡིག་ཅན་ ཐལ་བར་བརླག་པའི་ཟོར། ། དམ་ཅན་སྡེ་བརྒྱད་
དམག་དཔུང་བསྐྱེད་པའི་ཟོད། ། མི་མཐུན་རྐྱེན་དང་བར་ཆད་བཟློག་པའི་ཟོར། ། ཞེས་དང་། ཧཱུྃ་བླ་མ་ཡི་
དམ་གཤིན་རྗེ་གཤེད་པོ་དང༌། ། དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། ། སྣང་སྲིད་དྲེགས་པ་སྡེ་
བརྒྱད་འཁོར་བཅས་ཀྱིས། ། དོ་ནུབ་དྲག་པོའི་ཟོར་གྱི་ལས་མཛོད་ཅིག ། ཅེས་འཕེན་གཏོར་དགྲ་བགེགས་
འཇོམས་པའི་ནུས་པ་མཐུ་ཆེན་དུ་སོང་བར་བསམ་མོ། ། དེ་ནས་ལམ་སེལ་གྱི་གཏོར་མ་དེ། ཨོཾ་ཨཱཿ ཧཱུཾ་ལན་གསུམ་
གྱིས་བྱིན་གྱིས་བརླབས་ལ། ཨ་ཀཱ་རོ་ལན་གསུམ་གྱིས་བསྐོས་པའི་མཐར། ཡུལ་ལྷ་གཞི་བདག་གཉེན་པོ་ཁྱེད་
རྣམས་ལ་དམ་རྫས་བདུད་རྩིའི་གཏོར་མ་འདི་འཕུལ་ལོ། ། བཞེས་ཤིག བཞེས་ནས་ཀྱང་རྣལ་འབྱོར་བདག་
ཅག་དཔོན་སློབ་འཁོར་དང་བཅས་པས་དོ་ནུབ་དྲག་གཏོར་གྱི་ལས་བྱེད་པ་འདི་ལ། ཀོ་ལོང་དང་ཕྲག་དོག་མི་
བྱེད་པར་ཟོར་སྣ་དགྲ་བགེགས་འབྱུང་བོའི་སྟེང་དུ་དྲོངས་ལ་ཐལ་བའི་རྡུལ་ཕྲན་བཞིན་དུ་བརླག་པའི་འཕྲིན་ལས་
མཛོད་ཅིག ཅེས་བསྒོའོ། ། དེ་ནས་འཆི་བདག་མ་སྔར་མ་བཏང་ན་འདིར་རྡུལ་དུ་རློག་ཅེས་བའི་བར་གཏོང་
ཞིང་ཟོར་བསྒྱུར་ནི། ཧཱུྃ་ད་ནི་ཟོར་བསྒྱུར་དགྲ་ལ་བསྒྱུར། ། ད་ནི་ཟོར་འཕེན་དགྲ་ལ་འཕེན། ། ད་ནི་ཟེར་ཁ་
དགྲ་ལ་བསྒྱུར། ། ད་ནི་ཟོར་ཁ་ངོ་གེགས་ལ་བསྒྱུར། ། ཞེས་ཟོར་ཁ་སྒོ་ཕྱོགས་སུ་བསྒྱུར། དེ་ནས་ཞྭ་གྱོན་ནས་
བཞེས་ཏེ་ཟོར་ལམ་དབྱེ་བ་ནི། ཧཱུྃ་རྣལ་འབྱོར་དབང་ཕྱུག་ཟོར་འཕེན་ནོ། ། རྣལ་འབྱོར་དབང་ཕྱུག་ཟོར་
འཕེན་ལས། ། ཉོན་ཅིག་ལྷ་སྲིན་སྡེ་བརྒྱད་རྣམས། ། མཐོ་བ་རྣམས་ཀྱི་ཞབས་བསྡུས་ཤིག ། དམའ་བ་
རྣམས་ཀྱི་དབུ་ཞུམ་ཞིག ། ཐད་ཀ་རྣམས་ནི་སྐུ་གཟུར་ཅིག ། གལ་ཏེ་མ་གཟུར་ཟོར་ཕོག་ན། ། ཀོ་ལོང་ཕྲག་
དོག་མ་མཛད་ཅིག ། ཉེས་པ་བསྡེབས་སུ་མི་འཛིན་པར། ། ཟོར་སྣ་སྡང་བའི་དགྲ་ལ་དྲོངས། ། ཟོར་སྣ་
གནོད་པའི་བགེགས་ལ་དྲོངས། ། རྣལ་འབྱོར་དབང་ཕྱུག་ཟོར་འཕེན་ནོ། ། རྣལ་འབྱོར་དབང་ཕྱུག་གཏོར་
ཟོར་འདི། ། རྩེ་མོ་རྡོ་རྗེའི་མདུང་ལས་ནོ། ། ཙ་བ་རྡོ་རྗེའི་བྲག་ལས་སྲ། །དྲག་ཤུལ་གནམ་ལྕགས་ཐོག་ལས་
ཆེ། ། རྣལ་འབྱོར་དབང་ཕྱུག་ཟོརx། ། རྣལ་འབྱོར་དབང་ཕྱུགx} ། སྟེང་གི་ལྷ་ལ་མི་འཕེན་ནོ། །
འོག་གི་ཀླུ་ལx། ། བར་གྱི་བཙན་ལx། །གཞི་བདག་རྣམས་ལ། ། རྣལ་འབྱོར། ། རྣལ་
འབྱོརx| ། སྡང་བར་བྱེད་པའི་དགྲ་ལ་འཕེན། ། གནོད་པར་བྱེད་པའི་བགེགས་ལx། །ཕུང་བར་བྱེད་
པའི་ལx། ། རྣལ་འབྱོརx། ། རྣལ་འབྱོར། ། སྒོ་བ་རྣམས་ཀྱི་བསྒོ་ཕྱེ་ཞིག ། སྒོ་བ་རྣམས་ཀྱིས་སྒོ་ཕྱེ་
ན། ། བཙས་སུ་གཟུགས་ཅན་དགྲ་འབུལ་ལོ། ། འཕྲད་བ་རྣམས་ཀྱིས་འཕངས་ སོལ་ ཞིག ། འཕྲད་པ་
རྣམས་ཀྱིས་འཕང་བསལ་ན། ། བཙས་སུ་གཟུགས་མེད་བགེགས། ། བློ་སྦྱོ་དེ་ནི་དྲག་ལ་སྦྱོ། ། བློ་བྷོ་དེ་ནི་
394
ང་བ་
ངt



༄༅། ། ཆོས་རྒྱལ་ལ་བརྟེན་པའི་ཟོར་ལས་གནམ་ལྕགས་ཐོགས་འབབ། །
བགེགས་ལ་བྷོ། ། ཆོས་ཆོས་དེ་ནི་དམག་ལ་ཆོས། ། དམག་དཔུང་བསྐྱེད་ལ་རུ་མཚོན་འཕྱོར། ། ཞེས་བརྗོད་
ལ་སྒོའི་ཕྱི་རོལ་ཏུ་ཐོན། དེ་ནས་གཏོར་མ་རྣམས་བཞག་པ། གསེར་སྐྱེམས་འདུལ་བ་ལ་གསུམ་གྱི་དང་པོ་འབུལ་
བ་བོས་རང་གི་རྒྱང་ངོས་ཀྱི་སྟེང་ནམ་མཁར་བཞུགས་པའི་བླ་མ་ཡི་དམ་རྣམས་དང་གཤིན་རྗེ་གཤེད་ཀྱི་ལྷ་ཚོགས་
དང་། གཉིས་པ་ཆོས་རྒྱལ་སོགས་ཆོས་སྐྱོང་རྣམས་དང་། གསུམ་པ་ནི་མདུན་ངོས་ཀྱི་ལྷ་ཀླུ་གཞི་བདག་སོགས་ལ་
འབུལ་པར་བསམས་ཏེ། ཧཱུཾ་བླ་མ་ཡི་དམ་དཀོན་ཅོག་གསུམ། ། རྒྱུད་སྡེ་བཞི་ཡི་ལྷ་ཚོགས་དང་། ། ཁྱད་པར་
བཅོམ་ལྡན་གཤིན་རྗེ་གཤེད། ། གསེར་སྐྱེམས་མཆོད་པ་འདི་བཞེས་ནས། ། བདག་གི་གཟུ་དང་དབང་
མཛོད་ལ། །དམ་ཉམས་འདི་ཡི་སྐྱབས་མ་མཛད། ། གཤིན་རྗེ་གཤེད་ཀྱི་བཀའ་སྡོད་མཆོག ། ཆོས་ཀྱི་རྒྱལ་
པོ་འཁོར་དང་བཅས། ། གཞན་ཡང་དམ་ཅན་རྒྱ་མཚོའི་ཚོགས། ། གསེར་སྐྱེམསx། ། བདག་གིxདམ་
ཉམས་དབྱུ་གུ་དྲུག་ཅུ་རྩ་བཞི་སོགས། ། ལོ་ཟླ་ཞག་དུས་ལྷ་རྣམས་དང་། ། ཁྱད་པར་ཡུལ་ཕྱོགས་འདིར་
གནས་པའི། ། ལྷ་ཀླུ་གཞི་བདག་འཁོར་བཅས་རྣམས། ། གསེར་སྐྱེམསབདག་གིxདམ་ཉམསxགཟུ་དང་
དབང་ལས་མཐོ་བ་མེད། ། རྣམ་པར་དག་པའི་ཐུགས་ཀྱིས་གཟིགས། ། གསེར་སྐྱེམས་མཆོད་པ་རྒྱ་རེ་ཆེ། །
འབྲུ་སྨན་སྣ་ཚོགས་རིན་ཆེ་བས། ། དེ་རིང་བདག་གི་གྲོགས་མཛོད་ཅིག ། ཅེས་བརྗོད་ཅིང་ཁམས་པོར་རམ་
གཏོར་ཐེབ་སོགས་གི་སྣོད་ནས་འབུལ་ཏེ་འཕྲིན་ལས་བཅོལ་བས་ཁས་བླངས་བར་བསམ་མོ། ། དེ་ནས་ཆོས་ཀྱི་
རྒྱལ་པོ་གཤིན་རྗེའི་ཚོགས། །ཞེས་སོགས་སམ། དགེ་སྡིག་ཤན་འབྱེད་མ་གང་རིགས་དང་། འདོད་ན་གནོད་
སྦྱིན་བཞི་བསྐུལ་ཡང་བཏང་ཆོག་པའི་སྐབས་ཡོད་ཅིང༌། མོ་མི་མངོན་དབྱིངས་སུ་བཞུགས་པའི་རྒྱལ་བ་ཞི་ཁྲོའི་
ཚོགས། །ཨཱ་བཞེངས་ཤིག་བཞེངས་ཤིག་ཆོས་ཀྱི་དབྱིངས་ནས་བཞེངས། ། ཧཱུྃ་བསྐུལ་ལོ་བསྐུལ་ལོ་འགྲོ་བའི་
དོན་ལ་བསྐུལ། ། ཧཱི མཛོད་ཅིག་མཛོད་ཅིག་བཅོལ་བའི་འཕྲིན་ལས་མཛོད། ། ཅེས་བསྐུལ་བས་ནམ་མཁར་
བཞུགས་པའི་ཞི་ཁྲོའི་ཚོགས་ཐམས་ཅད་ཁྲོས་པའི་རྣམ་པར་གྱུར་ནས་རང་དང་ལྷན་ཅིག་འབྱོན་པར་བསམས་ལ་
འཆམ་པ་དང་ཅེས་མིན་ཡང་རུང་སྟེ། གུ་གུལ་སོགས་ཀྱིས་བདུག་ཅིང་གསེར་སྐྱེམས་དང་ཁྲག་ཆང་གི་ཕུད་རྣམས་
གཏོར། རོལ་མོ་དང་བཅས་རང་ཉིད་འཇིགས་བྱེད་ཞལ་གཅིག་ཕྱག་གཉིས་པའི་ང་རྒྱལ་གྱིས་གཏོར་མ་འཕེན་
སར་ཕྱིན་ནས་གཏོར་རྣམས་བསྒྲིགས་ཏེ། གྲོགས་རྣམས་ཀྱིས་སྡང་དགྲ་མ་ལྟ་བུས་བསྐུལ་བའམ་མིན་ཡང་། ཆོས་
སྐུ་ཡངས་པའི་སོགས་ཀྱིས་ཟློག་པ་དལ་བུས་བརྗོད། དེའི་རིང་ལ་སློབ་དཔོན་གྱིས་གཏོར་མའི་རྒྱབ་ནས་སྔར་གྱི་
གསེར་སྐྱེམས་འབུལ་བའི་ཚིགས་བཅད་དེ་དག་གམ། བསྡུ་ན་དང་པོ་ལ། བདུད་རྩིའི་གསེར་སྐྱེམས་འདི་ནི་རྩ་
བརྒྱུད་ཀྱི་བླ་མ་རྣམས་དང་རྒྱུད་སྡེ་བཞི་འབྲེལ་གྱི་ཡི་དམ་ལྷ་ཚོགས་རྣམས་ལ་འབུལ་ལོ། ། གཉིས་པ་ལ་འདི་ནི་
ཆོས་ཀྱི་རྒྱལ་པོ་ཡབ་ཡུམ་ལ་སོགས་པའི་ཆོས་སྐྱོང་སྲུང་མའི་ཚོགས་རྣམས་ལ་འབུལ་ལོ། །གསུམ་པ་ལ་འདི་ནི་ལྷ་
395



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཀླུ་རྣམས་དང་ཡུལ་ལྷ་གཞི་བདག་གི་ཚོགས་ཐམས་ཅད་ལ་འབུལ་ལོ། ། ཁྱེད་རྣམས་ཀྱིས་བདུད་རྩིའི་གསེར་
སྐྱེམས་གྱི་མཆོད་པ་འདི་བཞེས་ལ། དམ་ཉམས་འདིའི་མགོན་སྐྱབས་མ་མཛད་པར་བདག་གིས་གཟུ་དང་དབང་
པོ་མཛོད་ཅིག ཅེས་འཕྲིན་ལས་བཅོལ། དེ་ནས་གཞི་བདག་གཏོར་མ་ཡང་བླངས་ཏེ། རྨོ་ཨཱ༔ ཧཱུྃ་ལེན་གསུམ་
གྱིས་བྱིན་གྱིས་བརླབས་ནས། མཆོད་སྦྱིན་གཏོར་མ་འདི་ནི་ལྷ་ཀླུ་གཟའ་སྐར་རྣམས་དང་ས་ཕྱོགས་འདིར་རྒྱུ་
བའི་གཞི་བདག་གནས་བདག་སོགས་མི་མ་ཡིན་གྱི་ཚོགས་རྣམས་ལ་འབུལ་ལོ། ། བཞེས་ནས་ཀོ་ལོང་ཕྲག་དོག་
མི་བྱེད་པར་མཐུན་རྐྱེན་ཐམས་ཅད་སྒྲུབ་པའི་གྲོགས་མཛད་དུ་གསོལ། ཞེས་བསྔོ། དེ་ནས་ལིངྒ་བསྐྱེད་ཆོག་དང་
འགུགས་གཞུག་བསྡུ་ན། རང་གི་མདུན་དུ་བསྲེག་ཁང་གྲུ་གསུམ་པའི་དབུས་སུ་འབྲུབ་ཁུར་ནག་ལ་གཏིང་ཡངས་
པའི་ནང་དུ་བསྟན་པ་དང་དགོན་གནས་རྣལ་འབྱོར་བ་སྦྱིན་བདག་འཁོར་བཅས་ལ་གནོད་ཅིང་འཚེ་བར་བྱེད་
པའི་དགྲ་བགེགས་གཅེར་བུའི་གཟུགས་ཅན། སྐུ་བཤིག་ཅིང་ཉམ་ཆུང་བ། འདར་ཧད་ཧད་བྱེད་པ་ཡན་ལག་
ཐམས་ཅད་བཅིངས་ཏེ་མགོ་འཐུར་དུ་བལྟས་ནས་གནས་པར་གྱུར། རང་གི་ཐུགས་ཀ་ནས་འོད་ཟེར་འཕྲོས་པའི་
སྣེ་ལས་ཁྲོ་བོ་ཕྱག་ན་ལྕགས་ཀྱུ་དང་ཞགས་པ་དང་ཐོ་བ་ཐོགས་པ་དཔག་ཏུ་མེད་པ་བྱུང་སྟེ་གང་ལ་དམིགས་པའི་
གནོད་བྱེད་ཀྱི་དགྲ་བགེགས་དེ་དག་བཟུང་བཅིངས་བརྡེག་བཞིན་པར་བཀུག་ནས་ལིངྒ་ལ་བཅུག་པར་གྱུར།
ཅེས་བརྗོད། རྒྱས་པར་ན་བདེན་བརྗོད་ཀྱིས་དགུགས་གཞུག་ཀྱང་བྱའོ། ། འདི་ནི་ཅུང་ཟད་རྒྱས་པའི་ལུགས་
ཡིན་ལ། ཤིན་ཏུ་བསྡུ་ན་ད་ལྟར་བསད་པ་ཙམ་བྱས་ཀྱང་རུང་ངོ༌། ། གཏོར་གདུགས་ཡོད་མེད་ཀྱང་རུང་ལ་ཡོད་
ན་དེ་ཉིད་འདེག་པ་ཙམ་མ་གཏོགས་ལྷ་བདེག་རྒྱུ་ནི་མེད་དོ། ། དེ་ནས་ཧཱུྃ་བླ་མ་ཡི་དམ་མཁའ་འགྲོ་ཆོས་སྐྱོང་
རྣམས། ། སོགས་ཀྱིས་བསྐུལ་བའམ་མིན་ཡང་རུང་སྟེ། གཏོར་མ་གྲལ་གོང་གཡས་སུ་འཕྱར་ཏེ་རྡོར་རའི་སྐམ་
བཏེགས་པའི་ཕྱི་རོལ་ནས་རྔམ་བརྗིད་དང་ལྡན་པས་གཏོར་རྩེ་ཚུར་མི་ལྡོག་པའི་ཚུལ་གྱིས་དགྲ་བགེགས་དངོས་
བགནས་སུ་བསམ་པ་དེའི་སྟེང་དུ་འཕངས་པས་བཤང་ལམ་ནས་ཞུགས་ཏེ་སྙིང་ཀའི་རྣམ་ཤེས་མར་མེ་ལྟར་ཡོད་པ་
དེའི་ཉིད་ལ་ཕོག་པས་ནག་ཐུམ་གྱིས་སོང་བར་བསམ་ཞིང་། དེ་དང་མཉམ་དུ་ཟོར་ཆུང་མང་བོ་ཐོག་ལྟར་བྱུང་
ནས་གནོད་བྱེད་ཀྱི་རིགས་ཐམས་ཅད་བརླག་པར་བསམ་མོ། ། དེ་ནས་དགྲ་བགེགས་ཀྱི་རྣམ་ཤེས་འཆི་བ་འོད་
གསལ་གྱི་ངོ་བོར་གནས་པ་དེ་ཉིད་རང་གཤིན་རྗེ་གཤེད་དུ་གསལ་བའི་བདེ་སྟོང་གི་ཡེ་ཤེས་དང་དབྱེར་མེད་དུ་
འདྲེས་ཏེ། སླར་ཡང་སྙིང་ཁ་ནས་ཟུར་དུ་བྱེ་ནས་བདེ་བ་ཅན་ནམ་མངོན་དགའ་སོགས་སུ་སོང་བར་བསམ་བཞིན་
ལ་ཕན་གདགས་པའོ། ། གསད་བྱ་བསྒྲལ་བའི་ཤ་རུས་སོགས་ནི་ཆོས་སྐྱོང་འཁོར་བཅས་ཀྱིས་གསོལ་བའ མ་སྤྲུལ་
བའི་བྱ་རྒོད་སོགས་གྱིས་བཞེས་ཞིང་ཁྱེར་བའམ་ཅི་རིགས་སུ་བསམ་པར་བྱའོ། ། དེ་ནས་ཞྭ་དང་གོས་ བརྡབ་
པའམ། ཡང་ན་གཡེབ་དར་ལན་གསུམ་གཡེབ་ཅིང་། ཞལ་ཚུར་ལ་ཕྱོགས་ཏེ་ཨོཾ་བཛྲ་ཨཱ་རཀྵ། ཨོཾ་ཛཱ་ལ་རཀ་རོ་ཀླུ་
396



༄༅། ། ཆོས་རྒྱལ་་ལ་བརྟེན་པའི་ཟོར་ལས་གནམ་ལྕགས་ཐོགས་འབབ། །
ཞེས་བརྗོད་ནས་རྡོ་རྗེའ་ར་བའི་སྒང་བཏེག་བསླར་ཟ་པའི་མོས་པ་བྱ་ཞིང་། རྡོ་རྗེའི་ས་གཞིར་བ་གུར་བླ་རེ་མེ་རི་
དང་བཅས་པའི་སྲུང་བའི་འཁོར་ལོ་ཡོངས་སུ་རྫོགས་པར་གྱུར་བར་བསམས་ལ། ངག་གཞན་བཅད་ཧི ཋི
བཟླ་ཞིང་ཕྱི་མིག་མ་བལྟ་བར་ནང་དུ་འོངས་ནས་སྲུང་འཁོར་རྒྱས་པར་ན། ཧཱུཾ་སྟེང་ཡང་རྡོ་རྗེའི་གུར་ཁང་ལ། །
འོན་ཀྱང་རྡོ་རྗེའི་ས་གཞི་སྟེ་ཕྱོགས་མཚམས་རྡོ་རྗེའི་ར་བས་བསྐོར། ། རྡོ་རྗེའི་མཚམས་ལས་མ་འདའ་ཞིག། ཨོཾ་
EE 8 P = 85E52 SA x 1 17 x 1 352 x 1 x =
*x | supraisin x 1 x 1 x 1 18 4 x 1 ẤYSTx 1.
སྟེང་ཡང་མངའ་ཡིx། ། འོགx། ། ཕྱོགསx། ། མངའ་ཡིx། ། ཨོཾ་ ས་རx། ། སྟེང་ཡང་མེ་
ax 1 x 1 x 1 frax | XEM TRÊN THẾ | ffvE553
དངོས་གྲུབ་ མ་ འདོན་ ཅིང་ མཆོད་རྫས་བྱིན་གྱིས་བརླབས་ནས་ འབུལ། མངའ་ གསོལ་བྱ་བ་ནི༔ ཧཱུྃ་འཇམ་
དབྱངས་བཀའ་སྡོད་སྟོབས་ཆེན་གཤིན་རྗེའི་གཙོ། ། ཁྱོད་ནི་དྲིན་ཅན་རྩ་བརྒྱུད་བླ་མ་དང་། །རབ་འབྱམས་
རྒྱུད་སྡེ་བཞི་དང་ཡོངས་འབྲེལ་བའི། ། ཡི་དམ་ལྷ་ཚོགས་ངོ་བོར་མངའ་གསོལ་ལོ། །དྲན་པ་ཙམ་གྱིས་མཆོག་
དང་ཐུན་མོང་གི ། འདོད་རྒུའི་ཆར་འབེབས་སངས་རྒྱས་ཆོས་ཚོགས་དང་། ། གནས་གསུམ་དཔའ་བོ་མཁའ་
འགྲོ་ཆོས་སྐྱོང་བའི། ། བསྟན་སྲུང་ཀུན་གྱི་གཙོ་བོར། ། སྲིད་གསུམ་སྐྱེ་འགྲོའི་སྲོག་ལ་དབང་བསྒྱུར་
ཞིང་། ། དགེ་སྡིག་ཤན་འབྱེད་བསྟན་དགྲ་ཀུན་གྱི་གཤེད། བསྟན་འཛིན་བུ་བཞིན་སྐྱོང་བའི་དམ་ཚིག་
ཅན། ། རྣལ་འབྱོར་དགྲ་ལྷ་ཆེན་པོར། ། ཁྱད་པར་རྒྱལ་བ་གཉིས་པ་ཙོང་ཁ་བའི། ། བསྟན་དང་བསྟན་
འཛིན་ཡོན་མཆོད་མ་ལུས་པ། ། བུ་ལྟར་བརྩེ་བས་སྲུང་ཞིང་སྐྱོང་མཛད་པའི། ། བསྟན་སྲོག་དཔའ་བོ་ཆེན་
པོརx| ། མདོར་ན་རྣལ་འབྱོར་མི་ནོར་དགོན་གནས་བཅས། ལྷ་ ཆེན་ཆོས་ཀྱི་རྒྱལ་པོ་འཁོར་བཅས་
ལ། ། བཅོལ་ལོ་བལྟོས་སོ་རྟག་ཏུ་གཉེར་མཛོད་ལ། ། འགལ་རྐྱེན་ཀུན་སོལ་མཐུན་རྐྱེན་མ་ལུས་སྒྲུབས། །
ཞེས་པ་དང༌། ཤིང་བརྗོད་ཀྱང་བྱའོ། ། དེ་ནི་གཏོར་མ་ལྷར་མ་བསྐྱེད་པའི་ལུགས་ཡིན་ལ། ལྷར་བསྐྱེད་པར་
འདོད་ན་གཏོར་ཆེན་གྱི་མདུན་དུ་འབུལ་གཏོར་གྲུ་གསུམ་པ་ཤ་ཁྲག་གིས་བརྒྱན་པར་བཤམ་དགོས་ཤིང་། ཐོག་
མའི་མཆོད་གཏོར་བྱིན་རླབས་ཀྱི་རྗེས་སུ། འཕེན་གཏོར་ཧི ས་བསངས། སྭ་བྷཱས་སྦྱངས། སྟོང་བའི་ངང་
ལས་སྣ་ཚོགས་པདྨ་དང་ཉི་མའི་གདན་ལ་ཡ་ལས་ཐོད་དབྱུག་སོགས་བསྐྱེད་ཚུལ་རྒྱས་བསྡུས་ཅི་རིགས་ཀྱིས་ཆོས་
རྒྱལ་འཁོར་བཅས་སུ་བསྐྱེད་ལ། ཡེ་ཤེས་པ་སྤྱན་དྲངས་ནས། ས་མ་ཡ་ཧཱུཾ་ཀྱི་བར་དང་། ཨོ་ཀཱ་ལ་རུ་བ་ས་པ་རི་ཝ་
ར་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ་ནས་ཤཔྟའི་བར་དང༌། ནང་མཆོད་བར་དབུལ་ལོ། ། དེ་ནས། འཇམ་དཔལ་བཀའ་
397



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཉོན་མ་སོགས་ཀྱིས་བསྟོད་དེ། ཕྱོགས་སྐྱོང་སྤྱན་དྲངས་ནས་དྲུག་ཅུ་བ་དང་གཏོར་ཆུང་ཆོས་རྒྱལ་འཁོར་བཅས་ལ་
འབུལ་བ་ སོགས་ སྔར་ བཞིན་ཡིན་ཡང་། སྐབས་དེར་ ཟོར་ བསྐྱེད་གཞག་ནས་ཟོར་ བསྒྱུར་ སོགས་ བྱས་ ཏེ།
གཏོར་མ་འཕེན་སར་ཕྱིན་པའི་ཚེ་དགུག་གཞུག་གི་རྗེས་སུ། ཧཱུྃ་བཛྲ་ཨུད་ཏིཥཱ། ཞེས་པས་གཏོར་གདུགས་ལྟག་
པའི་ཕྱོགས་སུ་བཏེག་པའི་ཚེ། ཆོས་རྒྱལ་འཁོར་བཅས་རྣམས་སུ་དམག་དཔུང་གི་ནང་དུ་བཞུགས་པར་བསམས་
ལ། གཏོར་མ་ཟོར་དུ་བསྐྱེད་པ་སོགས་བྱའོ། ། དེ་ལྟ་བུའི་གཏོར་ལས་འདི་ནི་དགོན་སྡེ་ལྟ་བུ་སྤྱིའི་དོན་དུ་ཡིན་
ནོ། དགྲ་བགེགས་གང་ལ་དམིགས་ཀྱང་བྱར་རུང་ལ། དེར་མ་ཟད་ལྕགས་སམ་རགས་དྲག་པོའི་སྦྱིན་སྲེག་
སོགས་ཀྱི་སྒོ་ནས་ཀྱང་དགྲ་ལས་བྱེད་པའང་དེ་ལྟར་རོ། ། བསྟན་པ་དང་སེམས་ཅན་ལ་ཕན་མི་ཐོགས་པའི་གང་
ཟག་རེ་རེ་གཉིས་རེ་ཙམ་གྱི་ཆེད་དུ་རང་དགར་དགྲ་ལ་དམིགས་པའི་དྲུག་ལས་མི་རུང་ཡང་། གདོན་བགེགས་ལ་
དམིགས་པའི་དྲག་ལས་ནི་གང་ཟག་རེ་རེ་བ་གཞན་གྱི་ཆེད་དུའང་རུང་ངོ༌། ། སྦྱིན་སྲེག་ལ་བརྟེན་ནས་དྲག་ལས་
ཅུང་ཟད་བྱེད་ན་དྲག་པོའི་སྦྱིན་སྲེག་སྟབས་མ་བདེ་བའི་ཚེ་ལས་ཐམས་ཅད་པའི་སྦྱིན་སྲེག་ལ་བརྟེན་ནས་བྱ་སྟེ།
དེ་ཡང་རྗེའི་སྦྱིན་སྲེག་དངོས་གྲུབ་རྒྱ་མཚོ་ལས། ལས་ཐམས་ཅད་ནི་བའི་ཐབ་ནི་རྒྱུ་དང་དབྱིབས་ཞི་བའི་ཐབ་དང་
འདྲ་ཡང་ཞེས་སོགས་གསུངས་ལྟར། དེ་ལ་ཞི་བ་ལས་ཐམས་ཅད་པ་སོགས་བཞི་ཡོད་ཀྱང་བཞི་གའང་ཐབ་ཀྱི་
དབྱིབས་དང་རྒྱུ་དཔང་ཞི་བ་དང་འདྲ་བ་ལ། མུར་ན་ལ་གེ་སར་ཟེའུ་དང་བཅས་པ་དང༌། ། བ་ཁྱེར་པད་འདབ་
ཀྱི་དབྱིབས་ལྟ་བུ་དང་། ནང་དུ་རྡོར་འཕྲེང་གིས་བསྐོར་བའི་བད་འདབ་བརྒྱུད་ཀྱི་ཕྱོགས་བཞིར་འཁོར་ལོ་རིན་པོ་
ཆེ་པདྨ་རལ་གྲི། སྣ་ཚོགས་རྡོ་རྗེ། དབུས་སུ་ཁྲོ་བོའི་རྡོ་རྗེའམ་རྡོ་རྗེ་སྔགས་ཁ་ཁྱེར་གྱི་སྟེང་གི་མཚམས་རྣམས་སུ་སྣ་
ཚོགས་རྡོ་རྗེ་དང་རྡོ་རྗེ་རྩེ་གསུམ་པའམ་རལ་གྲི་འབྲིའོ། ། ཐབ་དང་ལྷའི་ཁ་དོག་ནི་ལས་བཞི་གང་བྱེད་པ་དེའི་
མདོག་དང་བསྟུན་ནས་སོ། ། ཡང་དངོས་གྲུབ་རྒྱ་མཚོ་ལས། འོད་སྙིང་ཐབ་ཀྱི་ས་གཞི་དང་བུད་ཤིང་དང་མེའི་
སྐབས་སུ་ལས་ཐམས་ཅད་པ་ལ་ལས་སོ་སོ་དང་རྗེས་སུ་མཐུན་པར་བྱ་བར་གསུངས་བ་ཙམ་ལས། ལས་ཞིག་འོང་
མི་འོང་མི་གསལ་ཡང་ཞིག་+ད་པ་ཡིན་ཏེ། ཞེས་གསུངས་ནས་རྡོ་རྗེ་འཕྲེང་བའི་ལུང་དྲངས་པ་ལྟར་ན། དྲག་པོ་
ལས་ཐམས་ཅད་པའི་ཐབ་ཏུ་འཐད། ཞི་བ་ལས་ཐམས་ཅད་པའི་ཐབ་ཏུ་ཡང་དྲག་ལས་བྱར་རུང་བར་མངོན་ཏེ་
བརྟག་གོ སྦྱིན་སྲེག་ ཐམས་ ཅད་ ཡམ་ ཤིང་ དང་ མར་ཁུ་ ངེས་ པར་ དགོས་ ཀྱང་། རྫས་ གཞན་ རྣམས་ ཚད་
དགོས། །
398



༄༅། །རྣམ་སྲས་མངོན་རྟོགས་བཞུགས་སོ། །
ན་མོ་བཛྲ་པ་ཎི་ཡེ། ། རྒྱལ་བ་ཀུན་གྱི་གསང་བའི་མཛོད། །འཛིན་མཛད་ཕྱག་ན་རྡོ་རྗེའི་སྤྲུལ། །
རྒྱལ་ཆེན་རྣམ་མང་ཐོས་སྲས་ལ། ། འདུད་ཀྱིས་འདོད་རྒུའི་མཆོག་སྦྱིན་མཛོད། ། འདིར་སྟོན་པ་ཉིད་ཀྱི་དྲུང་
ནས་ལན་དུ་མར་འཇིག་རྟེན་སྐྱོང་ཞིང་བསྟན་པ་སྲུང་བར་ཞལ་གྱིས་བཞེས་པའི་འོད་ཀྱི་བདག་པོ་རྒྱལ་ཆེན་རྣམ་
སྲས་འཁོར་བཅས་ལ་མཆོད་བསྟོད་ཇི་ལྟར་བྱ་བའི་རིམ་པ་དགོན་སྡེ་འདི་ནི་འདོན་ཚུལ་དང་མཐུན་པར་བརྗོད་
པར་བྱ་སྟེ། དེ་ཡང་རྒྱལ་བོ་འཁོར་བཅས་ཀྱི་ཕོ་བྲང་དང་བཅས་པའི་སྐུ་སོགས་བཀྲམ། མཆོད་གཏོར་སོགས་
གཞུང་འདི་ཉིད་ནས་འགྱུར་བ་ལྟར་གྲུབ་ན་ལེགས་ཤིང་། མིན་ཀྱང་ཅི་འགྲུབ་བཤམས་ལ། བདག་བསྐྱེད་ཕྱག་
རྡོར་རམ། འཇིགས་བྱེད་གང་བྱས་ཀྱང་རུང་ལ། མཆོད་པ་ལས་སྔགས་ཀྱིས་བསངས། སྭ་བྷ་ཝས་སྤུངས་སྟོང་
པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་རང་རང་གི་མིང་ཡིག་དང་པོ་ཐིག་
ལེས་བརྒྱན་པ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་ཅེས་སོགས་རྒྱུད་སྡེ་འོག་མ་ལྟར་བྱིན་
གྱིས་བརླབས་ལ། རྟེན་བསྐྱེད་པ་ནི། ཨ་མྲི་ཏ་འམ། དྷཱི༔ ཏྟི ༔ ས་བསངས། སྭ་བྷཱ་ཝས་སྟོང་པར་སྦྱངས། སྟོང་
བའི་ངང་ལས་རང་གི་མདུན་དུ་ཧཱུྃ་ལས་རིན་པོ་ཆེའི་གཞལ་ཡས་ཁང་གྲུ་བཞི། སྒོ་བཞི་རྟ་བབས་བཞི་དང་བཅས་
པ། འཁོར་ས་རིམ་པ་གསུམ་དང་ལྡན་པའི་དབུས་ན་ཁང་བུ་བརྩེགས་པ་དགུ་ཡོད་པའི་དབུས་མའི་ཕོ་བྲང་སུམ་
བརྩེགས་སུ་གནས་པའི་རྩེ་མོར་ནོར་བུ་རིན་པོ་ཆེའི་ཏོག་གིས་སྤྲས་པ། ལོགས་རྣམས་སུ་དྲ་བ་དང་དྲ་བ་ཕྱེད་པ་
འཕྱང་ཞིང་མདའ་ཡབ་བུ་ཤུ་དང་ལྡན་པ། ཤར་ཤེལ། ལྷོ་བི་ཀླུ་རྱ། ནུབ་པདྨ་རཱ་ག བྱང་གསེར་ལས་གྲུབ་
པའི་ཀ་བ་ཉིས་སྟོང་ལྔ་བརྒྱས་ཕྱོགས་རེ་ནས་བརྒྱན་པ། གཏེར་གྱི་ཁང་བ་བཅོ་ལྔ་དག་གི་སྤྲས་པ་དེའི་ཕྱི་རོལ་གྱི་
ཕྱོགས་མཚམས་བརྒྱད་དུ། བུམ་པ་བཟང་པོ་བརྒྱད། དཔག་བསམ་གྱི་ཤིང་བརྒྱད། རིན་པོ་ཆེའི་ལྗོན་ཤིང་
བརྒྱུད། རྫིང་བུ་བཟང་པོ་རིན་པོ་ཆེའི་ལྗོན་ཤིང་མེ་ཏོག་དང་ལྡན་པ་བརྒྱད། འདོད་འཇོའི་བ་བརྒྱད་རྣམས་
སྤེལ་མར་གནས་པའི་ཕྱི་རོལ་ནས་རིན་པོ་ཆེའི་རྭ་བ་གྲུ་བཞི་བས་བསྐོར་བ། ཕོ་བྲང་དབུས་མའི་ནང་དུ་ཧི༔ལས་
སྣ་ཚོགས་པདྨ་འདབ་མ་བརྒྱད་པ། དེའི་སྟེང་དུ་ཨ་ལས་ཟླ་བའི་དཀྱིལ་འཁོར། དེའི་སྟེང་དུ་བོ་སེར་པོ་ལས་བྱུང་
399



༄༅! ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བའི་རྒྱལ་མཚན་བིས་མཚན་པ། དེ་ལས་འོད་འཕྲོས། འཕགས་པ་མཆོད། སེམས་ཅན་རྣམས་ཀྱི་དབུལ་
ཕོངས་ཀྱི་སྡུག་བསྔལ་བསལ། འཇིག་རྟེན་ཁམས་ཀྱི་དཔལ་འབྱོར་ཕུན་སུམ་ཚོགས་པ་ཐམས་ཅད་བསྡུས་ཏེ་བོ་ལ་
ཐིམ། དེ་ཡོངས་སུ་གྱུར་བ་ལས། རྒྱལ་བོ་ཆེན་པོ་དལ་བསོས་པོ་སྐུ་མདོག་གསེར་བཙོ་མ་ལྟ་བུ། ཞལ་གཅིག་
ཕྱག་གཉིས་པ། གཡས་པས་རིན་པོ་ཆེའི་རྒྱལ་མཚན་འཛིན་ཅིང་། གཡོན་རིན་པོ་ཆེ་སྣ་ཚོགས་སྐྱུག་པའི་གཏེར་
གྱི་ནེའུ་འཛིན་པ། སེང་གེ་ཉལ་བ་དེ་ཉིད་ལ་བལྟ་བའི་སྟེང་ན་སེམས་དཔའི་སྐྱིལ་མོ་དཀྲུང་གིས་བཞུགས་པ།
ཞལ་ནས་རིན་པོ་ཆེའི་ཆར་འབེབས་པས་སྐྱེ་དགུ་ཐམས་ཅད་ཕོངས་པ་ལས་སྒྲོལ་ཞིང་། དབུ་ལ་རིན་པོ་ཆེའི་དབུ་
རྒྱན་གསོལ་བ། རིན་པོ་ཆེའི་རྒྱུན་དཔག་ཏུ་མེད་པ་སྤྲས་ཤིང་། ཕྲག་གོང་གཉིས་ནས་ཉི་མ་དང་ཟླ་བས་བརྒྱུན་
པ། ནམ་མཁའ་མཛོད་ལ་མངའ་བརྙེས་ཤིང་ཉི་མ་འབུམ་གྱི་གཟི་བརྗིད་དང་ལྡན་པ། ཤར་གྱི་ཁང་བརྩེགས་ཀྱི་
ནང་དུ་པདྨའི་གདན་ལ་ཛམྦྷ་ལ་སེར་པོ་གཡས་རིན་པོ་ཆེ་བསྣམས་པ། ལྷོར་གང་བ་བཟང་པོ་སེར་པོ་གཡས་བུམ་
བཟང་བསྣམས་པ། ནུབ་ཏུ་ནོར་བུ་བཟང་པོ་གཡས་ནོར་བུ་བསྣམས་པ། བྱང་དུ་ཀུ་བར་ནག་པོ་གཡས་རལ་གྲི་
བསྣམས་པ། ཤར་ལྷོའི་ཡང་དག་ཤེས་སེར་པོ་གཡས་གསེར་གྲི་བསྣམས་པ། ལྷོ་ནུབ་ཏུ་འཕྲོག་གནས་ནག་པོ་
གཡས་རིན་པོ་ཆེའི་མདུང་བསྣམས་པ། ནུབ་བྱང་དུ་ལྔས་རྩེན་སེར་སྐྱ་གཡས་ཁང་བརྩེགས་པ་བསྣམས་པ།
བྱང་ཤར་དུ་འཇམ་པོ་འཁྱིལ་བ་དཀར་པོ་གཡས་གྲི་ཕུབ་བསྣམས་པ། ཐམས་ཅད་ཀྱང་གཡོན་པས་གཏེར་གྱི་
ནེའུ་ལེ་བསྣམས་པ། རང་རང་གི་སྐུ་མདོག་དང་མཚུངས་པའི་རྟ་ལ་ཆིབས་ཤིང་རྒྱན་སྣ་ཚོགས་ཀྱིས་སྤྲས་པ།
དཔའ་ཞིང་བརྗིད་ལ་རྔམས་པ། མི་སྡུག་པའི་ཆ་བྱད་ཅན། འཁོར་ས་བར་བ་ལ་གནོད་སྦྱིན་བྱེ་བའི་ཚོགས་དང་།
འཁོར་ས་ཐ་མ་ལ་ལྷ་མ་སྲིན་སྡེ་བརྒྱད་ཀྱི་དམག་ཚོགས་སྲིན་པོའི་གཟུགས་ཅན་དག་ཏུ་ཁྲོས་རྔམས་པ། ཕྱག་
གཡས་ན་མཆོན་ཆ་སྣ་ཚོགས་པ་འཛིན་ཅིང་། གཡོན་ཐམས་ཅད་ནེའུ་འཛིན་པ། གཙོ་འཁོར་ཐམས་ཅད་ཀྱི་སྤྱི་
བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། བདག་ཉིད་ཀྱི་ཐུགས་ཀའི་ཧཱུྃ་ལས་འོད་
ཟེར་འཕྲོས་པའི་སྣ་ལ་ཁྲོ་བོ་འདོན་རྒྱལ་དམར་པོ་ལྕགས་ཀྱུ་དང་ཞགས་པ་ཐོགས་པ་སྤྲོས་པས། བྱང་ཕྱོགས་ལྟུང་
ལོ་ཅན་གྱི་ཕོ་བྲང་ནས་རྒྱལ་པོ་ཆེན་པོ་རྣམ་ཐོས་སྲས་འཁོར་དང་བཅས་པ་སྐདཅིག་སྤྱན་དྲངས་པར་བསམས་ལ།
སྦྱར་སྤོས་བསྲེག རོལ་མོ་དབྱངས་དང་བཅས་པས། ༈ ས་འཛིན་དབང་པོའི་བྱང༌གི་ཕྱོགས། ། རིག་སྔགས་
འཆང་བ་ཀུན་གྱི་གནས། ། ལྕང་ལོ་ཅན་གྱི་ཕོ་བྲང་ནས། ། ནོར་གྱི་བདག་པོ་རྣམ་ཐོས་སྲས། ། འཁོར་དང་
བཅས་པ་སྤྱན་འདྲེན་ནོ། ། རྣལ་འབྱོར་བདག་ལ་བརྩེར་དགོངས་ལ། ། ཐོགས་པ་མེད་ པའི་རྫུ་ འཕྲུལ་
གྱིས། ། གནས་འདི་ཉིད་དུ་གཤེགས་སུ་གསོལ། ། མགོན་པོ་ཀུན་གཤེགས་ཐུགས་དམ་ཅན། ། ད་ལྟ་སྙིགས་
400



༄༅། ། རྣམ་སྲས་མངོན་རྟོགས་བཞུགས་སོ། །
མ་ལྔ་ ཡི་དུས། ། ཐམས་ ཅད་ཉོན་མོངས་ འདམ་བྱིང་བས། ། མཚམས་ མེད་ ལྔ་ ནི་ཀུན་ སྤྱོད་ ཅིང་། །
གཟིགས་ཤིང་གཤེགས་པའི་གནས་ངན་ཡང་། ། ཤཱཀྱ་སེང་གེའི་སྤྱན་སྔར་ཁྱོད། ། ཐུགས་དམ་གང་བཞེས་དེ་
དགོངས་ལ། ། འདྲེན་པའི་བསྟན་པ་བསྲུང་བ་དང་། ། སེམས་ཅན་ཀུན་ལ་སྨན་སླད་དུ། ། བྱང་གི་ཕྱོགས་
ན་བཞུགས་པ་རྣམས། ། སེམས་ ཅན་དོན་ཕྱིར་ གཤེགས་ སུ་ གསོལ། །ཨོཾ བི་ཤ་ ཝ་ ཎ་ཡེ ས་པ་རི་ཝཱ་ར་
ཛཛ ཛ ཛ ཧཱུྃ་བཾ་ཧོ། ཨོཾ་བི་སྭཱཧཱ། ཨོཾ་བི་ཤ་ཝ་ཎ་ཡེ་ཨ་ཀཎ་ཡ་ཛ༔ ཞེས་བརྗོད་ཅིང་། བི་རིང་བོ་བརྗོད་པ་
གདང་བཅས་པ་མིག་འཛུམ་སུམ་ཅུ་སོ་གཉིས་ཀྱི་བར་དུ་བརྗོད་པས། རྒྱལ་པོའི་ཐུགས་ཀར་པདྨ་འདབ་བརྒྱད་ཀྱི་
འདབས་རེ་རེར། བི་བཞི་བཞི་བསམ་ཞིང་། དམ་ཚིག་པ་དང་ཡེ་ཤེས་པའི་ཐུགས་ཀར་འོད་ཟེར་གྱི་ལྕགས་ཀྱུས་
སྦྲེལ་བར་བསམ་མོ། ། དེ་ནས་རིན་པོ་ཆེའི་དབུ་རྒྱན་གྱིས་དབང་བསྐུར་བར་བསམ་ཞིང་། ཨོཾ་རཏྣ་མུ་ཀུ་ཏྲ་ཨ་བྷི་
ཥིཉྩ་མཾ། ཞེས་བརྗོད། དེ་ནས་མཆོད་པ་འབུལ་བ་ནི། དྲི་མེད་ཡིད་དུ་འོང་བ་ཡི། ། ལྷ་རྫས་བཟང་པོ་བསང་
གཏོར་འདི། །རྒྱལ་ཆེན་འཁོར་དང་བཅས་ལ་འབུལ། ། བཞེས་ནས་དངོས་གྲུབ་སྩལ་དུ་གསོལ། ། ཨོཾ་བི་ཤ་
ཝ་ཎ་ས་པ་རི་ཝཱ་ར་པྲཀཱ་ཎཾ་པྲ་ཏིཙྪ་ཡ་ཨཱཿ ཧཱུྃ། དེ་བཞིན་དུ་མཆོད་གཏོར་གྱི་གནས་སུ། མཆོད་ཡོན། ཞབས་
བསིལ། མེ་ཏོག་སོགས་དང་། སྲོག་ཎི་གྱི་གནས་སུཨགྷཾ། པཱ་ཏྱཾ། ཨཉྫ་མ་ཎཾ། པུཥྛ་སོགས་སྦྱར་ནས་རོལ་མོའི་
བར་དུ་དབུལ། རིན་ཆེན་གདུགས་དང་གསེར་ཉ་དང་། ། གཏེར་ཆེན་བུམ་པ་པདྨ་དང༌། ། དུང་དཀར་
གཡས་འཁྱིལ་དཔལ་བེའུ། ། མཆོག་གི་རྒྱལ་མཚན་འཁོར་ལོ་སོགས། ། དངོས་གྲུབ་རྣམ་གཉིས་སྩལ་བའི་
ཕྱིར། ། རྒྱལ་ཆེན་འཁོར་དང་བཅས་ལ་འབུལ། ། ཨོཾ་བི་ཤཝ་ཎ་ས་བ་རི་ཝཱ་ཨཀྵ་མཾ་ག་པ་བྷུ་ཛ་མེ་གྷ་ས་མུ་ཏྲ་སྤུ་
ར་ཎ་ས་མ་ཡེ་ཧཱུྃ། ཞེས་པ་ས་བཀྲ་ཤིས་རྟགས་བརྒྱད་དང༌། ཕུན་ཚོགས་འཁོར་ལོ་ཆེན་པོ་ཚེ། ། དྲི་མེད་བཙུན་
མོ་ཁྱིམ་བདག་དང་། ། ཅང་ཤེས་རྟ་དང་ཐེག་ཆེན་གླང་། ། ཕས་ཀྱི་རྒོལ་བ་ཚར་གཅོད་པའི། ། དམག་
དཔོན་རིན་ཆེ་སྣ་བདུན་རྣམས། ། བདག་གི་བསམ་པ་རྫོགས་པའི་ཕྱིར། ། རྒྱལ་ཆེན་སྲས་དང་མཙུན་མོར་
བཅས། ། འཁོར་དང་བཅས་པ་བཞེས་སུ་གསོལ། ། སཏ་རརྣ་སོགས་ཀྱིས་རིན་ཆེན་བདུན་འབུལ། རབ་
འབྱམས་ཞིང་ན་ཡིད་འོད་གཟུགས་མཛེས་མཆོག ། རྣར་སྙན་ཡིད་འབབ་སྒྲ་སྙན་གང་ཡོད་དང་། ། དྲི་ཞིམ་
ངད་ཀྱིས་སྟོང་གསུམ་ཡོངས་གང་ཞིང་། ། རོ་བརྒྱ་ལྡན་པའི་ལྷ་ཡི་ཞལ་ཟས་དང་། ། འཇམ་མཉེན་འཁྲིས་
ཆགས་ལྷ་རྫས་ན་བཟའི་ཚོགས། ། ཀུན་བཟང་མཆོད་པའི་སྤྲིན་ལ་འགྲན་པ་བཞིན། རྒྱལ་ཆེན་འཁོར་དང་
བཅས་ལ་ཕུལ་བ་ཡིས། ། འགྲོ་ཀུན་མི་ཟད་གཏེར་ལ་ལོངས་སྤྱོད་ཤོག ། ཨོཾ་བེxཔཉྩ་ཀཱ་མ་གུ་ཎ་པཱུ་ཛི་ཏེ་ཨཱ༔ ཧཱུྃ་
གིས་འདོད་ཡོན་ལྔ་འབུལ། དེ་ནས་ཡན་ལག་བདུན་པ་བྱ་བ་ནི། རྒྱལ་ཆེན་རྣམ་མང་ཐོས་སྲས་ནོར་མང་
401



9! ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལྡན། ། གསེར་གྱི་ལྷུན་པོ་ལྟ་བུར་བརྗིད་ཆགས་ཤིང་། ། སྤྲིན་བྲལ་ཉི་མ་སྟོང་གི་གཟི་ལྡན་པ། ། འདོད་
དགུའི་ཆར་འབེབས་ཁྱོད་ལ་ཕྱག་འཚལ་ལོ། ། མཁའ་ཁྱབ་ཡིད་འོང་ལྷ་རྫས་དངོས་ཀུན་དང་། ། བཀའ་
འབར་ཀུན་སླད་རང་ལུས་ཉེར་བསྡོགས་བཅས། ། མ་ཆགས་མི་ཞུམ་ཟབ་དང་རྒྱ་ཆེའི་ཕྱིར། ། དགོངས་ཆེན་
བསྒྲུབ་ཕྱིར་དགེ་ཚོགས་རྒྱ་མཚོས་མཆོད། ། རང་གི་རྒྱུ་སྔོན་མ་བསགས་འབྲལ་འདོད་དང་། ། དོན་མེད་དོན་
ལོག་ཅུང་ཟད་དོན་གྱི་ཕྱིར། ། ཧ་ཅང་འདོད་ཆེན་བསྐྱེད་དང་ཆོག་མི་ཤེས། ། བསམ་སྦྱོར་ནོངས་པ་གང་
བགྱིས་མཐོལ་ལོ་བཤགས། ། ལྷ་ཀླུ་མི་རྣམས་འཇིགས་དང་ཕོངས་པ་ལས། ། མྱུར་སྐྱོབ་འཇིག་རྟེན་སྐྱོང་རྒྱལ་
འཇིག་རྟེན་ལས། ། ཀུན་སྒྲོལ་ ཀུན་ལ་ ཕན་དང་བདེ་ སྟེར་བ། ། འཕྲིན་ལས་ རྒྱུན་ཆད་མེད་ པ་རྗེས་ཡི་
རང་། ། སྣ་ཚོགས་ཡང་འཇིགས་དང་མགོན་མེད་དང༌། ། སྡིག་སྡུག་བྲེལ་འཕོངས་བརྒྱས་གཟིར་སྐལ་ངན་
རྣམས། ། དབུགས་དབྱུང་ སླད་ དུ་ ཐུགས་ གསུང་ སྐུ་ དང་འོད། ། ཉི་ ཟླ་ ནེའུ་ལེ་ རྒྱལ་ མཚན་ རྣམ་ རོལ་
བསྐུལ། །ཁྱོད་སྐུ་ཁྲོ་དང་འཛུམ་དང་བརྗིད་མཛེས་འགྱིད། ། སྒེག་དུལ་བརྟན་འཇིགས་དཔའ་བོའི་གར་
དགུ་ཡིས། ། མི་བསྲུན་ཚར་གཅོད་སྐལ་ལྡན་རྗེས་བཟུང་ཕྱིར། ༼བསྐལ་བརྒྱད་མྱ་ངན་མི་འདའ་བདག་
གསོལ་འདེབས། ། དེ་ལྟར་འགྲོ་སྐྱབས་ཁྱོད་ལ་འགྲོ་བདེའི་སླད། ། ལྷ་མཆོག་ལྷག་པའི་ལྷར་བཟུང་བསྙེན་
བཀུར་བས། ། བདག་སོགས་མགོན་མེད་མགོན་མཛོད་རྟག་ཏུ་ཡང་། ། ཤེས་རབ་ཐུགས་རྗེས་མེ་བསྙེལ་མི་
གཏོང་ཤོག །དེ་ནས་ཡིག་བརྒྱ་བརྗོད་ཅིང་བཤགས་པ་བྱ་བ་ནི། བི་བྱང་ཕྱོགས་སྐྱོང་བ་གསེར་ལྟར་མཛེས་པའི་
སྐུ། ། དྲི་མེད་ཉི་ཟླ་ལྟ་བུ་འོད་ཟེར་འཕྲོ། ། སྒྲུབ་མཆོག་སྐྱོང་ཕྱིར་རྒྱལ་མཚན་ནེའུ་ལེ་འཛིན ། བསྟན་
བསྲུང་གནོད་སྦྱིན་འཁོར་དང་བཅས་ལ་འདུད། ། རྒྱལ་པོ་ཁྱོད་ཀྱི་སྐུ་གསུང་ཐུགས་དང་ནི། ། སྤང་ཞིང་བླང་
བའི་དམ་ཚིག་བསྲུང་མཚམས་ལས། རྣལ་འབྱོར་མི་བརྩོན་དབང་གིས་འདས་སྲིད་ན། ། བཟོད་པ་བཞེས་
ཤིང་བུ་བཞིན་སྐྱོང་བར་མཛོད། ། དང་པོ་སྤང་བར་བྱ་བའི་དམ་ཚིག་ལས། ། རོ་ལ་འཇུས་ཤིང་རོ་གོས་གྱོན་
པ་དང་། ། རྟ་ནག་ཞོན་ཅིང་རེ་ནག་བཏིང་བ་དང་། ། ཞྭ་ནག་གོས་ནག་གྱོན་པ་མཐོལ་ལོ་བཤགས། ། རྟ་
བོང་ཤ་ཁྲག་ཟོས་ཤིང་འཐུངས་པ་དང༌། ། ཡུག་མོས་བཅོས་པའི་ཁ་ཟས་ཟོས་པ་དང་། ། གས་ཤིང་ཆག་པའི་
སྣོད་དུ་ཟོས་བ་རྣམས། ། རྒྱལ་ཆེན་ཁྱོད་ཀྱི་སྐུ་ལ་བཟོད་པ་གསོལ། ། དང་དུ་བླང་བའི་དམ་ཚིག་ལས་འདས་
ཏེ། ། བསྙེན་པ་མ་ཐེངས་གནད་ལ་བོར་བ་དང༌། ། སྦྱིན་པ་མ་བཏང་འདོད་ཆེན་ནོར་བླངས་དང་། །དུས་
སུ་མཆོད་གཏོར་མ་བྱས་བཟོད་པར་གསོལ། ། ཁྱོད་ཀྱི་རྟེན་མཆོག་འཆད་པར་དམ་བཅས་ནས། །ཕྱི་ནང་
གསང་བའི་རྟེན་གསུམ་མ་རྙེད་དང་། ། རྙེད་ཀྱང་ལུས་ལ་མ་བཅངས་བྲལ་བ་དང་། ། ལུང་ཐང་ཕྲེང་བས་མ་
402



༄༅། ། རྣམ་སྲས་མངོན་རྟོགས་བཞུགས་སོ། །
བགྲངས་བཟོད་པར་གསོལ། ། མདོར་ན་ཆོས་སྐྱོང་ཁྱོད་ཀྱི་དམ་ཚིག་ལས། ། འགལ་ཞིང་ཉམས་པར་གྱུར་བ་
ཅི་མཆིས་པ། ། གནོད་སྦྱིན་ཁྱོད་ལ་བཟོད་པར་གསོལ་ལགས་ཀྱི། ། ཚངས་པར་བསྩལ་ནས་གྲུབ་མཆོག་སྩལ་
དུ་གསོལ། ། དེ་ནས་བསྐང་རྫས་རྣམས་བསང་སྦྱངས། སྟོང་བའི་ངང་ལས་བསྐང་རྫས་རྣམས་རང་རང་གི་མིང་
ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་རྒྱལ་པོ་ཆེན་པོ་དལ་བསོས་པོ་འཁོར་དང་བཅས་པ་མཉེས་
པར་བྱེད་པའི་དམ་རྫས། སྤྱན་གཟིགས། མཆོད་པའི་སྤྲིན་ཕུང་བསམ་གྱིས་མི་ཁྱབ་པ་ཞིག་རྒྱལ་ཆེན་འཁོར་
དང་བཅས་པའི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག །ཨོཾ་སརྦ་བིད་དང་པཱུ་ར་སོགས་ནམ་མཁའ་མཛོད་
ཀྱི་སྔགས་དང་ཕྱག་རྒྱས་བྱིན་གྱིས་བརླབ་ཅིང་། རྒྱས་པར་བྱེད་ན་སྔགས་དྲུག་དང་ཕྱག་རྒྱ་དྲུག་གིས་ཀྱང་བྱིན་གྱིས་
བརླབས་སོ། ། དེ་ནས་རོལ་མོ་དབྱངས་དང་བཅས་ཏེ་འབུལ་བ་ནི། ཧཱུྃ་རིན་ཆེན་མང་སྤྲུལ་རྒྱལ་པོ་ཆེན་པོ་
སྟེ། །བདེ་མཛད་སྲིད་གསུམ་ཡོངས་དང་རྒུད་པ་ལས། ། མྱུར་སྐྱོབ་བཀྲ་ཤིས་དཔལ་འབར་བདེ་སྟེར་བ། །
མགོན་པོ་སིདྷིའི་གཏེར་མཆོག་ཐུགས་དམ་བསྐང་། ། ཐུགས་དམ་གཉན་པོ་དབྱིངས་སུ་སྐོངས་གྱུར་ནས། །
བདག་ཅག་སྒྲུབ་པ་པོ་ལ་དངོས་གྲུབ་སྩོལ། ། གོས་སྔོན་ལུང་ཐང་ཕྲེང་བ་ཅང་ཤེས་རྟ། ། འདོད་འཇོའི་བ་དང་
གཏེར་བུམ་དཔག་བསམ་ཤིང་། ། ཁྲུས་ཀྱི་རྫིང་བུ་གཙུག་ལག་ཁང་ཆེན་དང་། ། གསང་ཆེན་བྲིས་སྐུ་དམ་པས་
ཐུགས་དམ་བསྐང་།xx། དོན་དམ་སྤྲོས་བྲལ་སྐྱེ་འགག་གནས་གསུམ་བྲལ། །རྡོ་རྗེ་འཛིན་དང་རྒྱལ་པོ་ཆེན་པོ་
ཡང་། ། ཏིང་འཛིན་འཇའ་ཚོན་ལྟ་བུར་དུས་ཀུན་སྤྱོད། ། ལྟ་སྒོམ་སྤྱོད་པ་ཟབ་མེསxx} ། གསང་སྔགས་
བསྙེན་བསྒྲུབ་ཐུན་མོང་ཁྱད་པར་དང་། ། སྐུ་གསུང་ཐུགས་དང་བྱེ་བྲག་སྤྱི་རྣམས་ཀྱི། ། དམ་ཚིག་གཙང་མའི་
དགེ་བ་ཅི་མཆིས་པ། ། མགོན་པོ་འཁོར་དང་བཅས་པའིx། ། རྟག་གཏོར་རྒྱུན་གཏོར་དུས་གཏོར་གཉན་པོ་
དང་། ། མཆོད་པ་ལྔ་དང་འདོད་ཡོན་རྣམ་ལྔ་དང༌། ། རིན་ཆེན་བདུན་དང་བཀྲ་ཤིས་རྫས་བརྒྱད་ཀྱིས། །
མགོན་པོ། ། ནས་འབྲས་གྲོ་སྲན་ཏོལ་དང་འབྲུ་ཡི་ཚོགས། ། ཛཱ་ཏི་གུར་གུམ་ཙནྡན་ག་བུར་དང་། ། གླ་
རྩི་བྲི་ལྔ་འཁྲུ་སྣ་ལྔ་དང་ནི། ། བྱེ་དྲི་སིང་དྲི་ཧ་སི་དེ་བ་དང་། ། ཀར་ནི་ཀ་དང་སླན་མཆོག་རྣམ་ལྔ་དང་། །
ཆུ་ཡི་སྙིང་པོ་ལན་ཚྭ་རྩི་ཐོག་དང་། ། ཤིང་ཐོག་བུ་རམ་སྦྲང་རྩི་ཏིལ་མར་དང་། ། སྨན་ལྔ་སྙིང་པོ་ལྔ་ཡིས་
ཐུགསx། །ལུས་འཕགས་པོ་དང་འཛམ་གླིང་བ་ཡང་སྤྱོད། སྒྲ་མི་སྙན་དང་གླིང་ཕྲན་བརྒྱད་པོ་དང་། །
ཉི་ཟླ་རི་རབ་ཀུན་བཟང་མཆོད་པའི་སྤྲིན། ། མགོན་པོའི་འཁོར་དངཿxདངོས་གྲུབ་སྩོལ། ། མི་འཇིགས་སེང་
གེའི་གདན་སྟེང་ན། ། བི་ལས་བྱུང་བའི་མགོན་པོ་ནི། ། དལ་བསོས་དགེ་བ་སྟོབས་པོ་ཆེ། ། ས་བརྒྱད་
དབང་ཕྱུག་ཁྱོད་ལ་འདུད། ། བཙུན་མོ་བཞི་དང་སྲས་བཞི་དང་། ། ཁྱད་པར་ལས་བསྒྲུབ་གནོད་སྦྱིན་
403



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བརྒྱད། ། ནོར་སྟེར་བ་ཡི་ཀླུ་ཆེན་བརྒྱད། ༑ ལྷ་སྲིན་སྡེ་བརྒྱད་འཁོར་བཅས་ལ། ། མཆོད་ཅིང་བསྟོད་དེ་
ཕྱག་ཀྱང་འཚལ། ། དགྲ་བགེགས་མ་ལུས་གཞོམ་པ་དང༌། ། འབྱོར་བའི་ལོངས་སྤྱོད་ཕུན་ཚོགས་ཤིང་། །
འདོད་དགུ་ཡིད་བཞིན་འགྲུབ་པ་དང་། །གཞན་དོན་ལྷུན་གྱིས་གྲུབ་པར་མཛོད། ། དེ་ནས་བཟློག་པ་སྤྱི་ལྟར་
བྱ་འམ། མ་བྱས་ཀྱང་རུང་ལ། མཐུན་པའི་དངོས་གྲུབ་མས་དངོས་གྲུབ་ཞུ་བར་བྱའོ། ། བཟླས་པའི་དམིགས་པ་
བསྡུ་ན། ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་རྒྱལ་པོ་འཁོར་དང་བཅས་པའི་ཐུགས་ཀར་ཕོག
དེའི་ཐུགས་ཀའི་ས་བོན་ལས་འཕྲོས་པའི་འོད་ཟེར་གྱིས་སྲིད་ཞིའི་དང་ལ་འབྱོར་ཕུན་སུམ་ཚོགས་པ་ཐམས་ཅད་
འོད་ཀྱི་རྣམ་པར་བསྡུས་ནས་རང་གི་ཐུགས་ཀའི་ཧཱུཾ་ཡིག་སྔགས་ཕྲེང་དང་བཅས་པ་ལ་ཐིམ་པར་གྱུར་བར་བསམས་
སྟེ། གཟུངས་རིང་གི ། ཏདྱ་ཐཱ། ཧི་ལི་མ་ཎི་བྷ་དྲ། ཧི་ལི་ཧི་ལི་མ་ཎི་བྷ་དྲ། ཀི་ལི་མ་ཎི་བྷ་དྲ། ཀི་ལི་ཀི་ལི་མ་
ཎི་བྷ་དྲ། ཀུ་རུ་མ་ཎི་བྷ་དྲ། ཀུ་རུ་ཀུ་རུ་མ་ཎི་བྷ་དྲ། ཏུ་རུ་མ་ཎི་བྷ་དྲ། ཏུ་རུ་ཏུ་རུ་མ་ཎི་བྷ་དྲ། སུ་རུ་མ་ཎི་བྷ་དྲ།
སུ་རུ་སུ་རུ་མ་ཎི་བྷ་དྲ། ཙུ་རུ་མ་ཎི་བྷ་དྲ། ཙུ་རུ་ཙུ་རུ་མ་ཎི་བྷ་དྲ། ཨོཾ་ཨེ་ཧྥེ་ཧི། ཏིཥྛ་ཏིཥྛ། སརྦ་ཨཎྜ་མཾ་སཱ་དྷ་
ཡ། ཏདྱ་ཐཱ། སུ་དྷ་ནི། སུ་ར་གེ ། སུ་མ་ཏི། སུ་སུ་ཁེ། ཧི་ལི་མི་ལི་སཱཧཱ། སྙིང་པོ་ནི། ཨོཾ་བི་ཤ་ཝ་ཎ་ཡེ་སྭཱཧཱ།
འཁོར་གྱི་སྙིང་པོ་ནི། ཨོཾ་ཛམྦྷ་ལ་ཛ་ལེནྡྲ་ཡེ་སྭཱཧཱ། ཨོཾ་པུ་ཎ་བྷ་དྲ་ཡེ་སྭཱཧཱ། ཨོཾ་མ་ཎི་བྷ་དྲ་ཡེ་སྭཱཧཱ། ཨོཾ་ཀུ་བེ་ར་ཡེ་
སྭཱཧཱ། ཨོཾ་སམྦ་ཝ་ཛ་ན་ཡེ་སྭཱཧཱ། ཨོཾ་གུ་ཧུ་ཏ་ན་ཡེ་སྭཱཧཱ། ཨོཾ་པཉྩི་ཀ་ཡེ་སྭཱཧཱ། ཨོ་པི་ཙི་ཀུཎྜ་ལི་ཡེ་སྭཱཧཱ། བསྙེན་
པའི་གྲངས་ནི། གཟུངས་རིང་ཅི་འགྲུབ་དང༌། གཙོ་བོའི་སྔགས་རབ་འབུམ་ཕྲག་བཞི་བཅུའམ། མ་ཐར་སུམ་
འབུམ་བཟླ་ཞིང་འཁོར་རྣམས་ལ་ནི་ཁྲི་ཕྲག་རེ་བཟླའོ། །མཐར་ཡིག་བརྒྱ་བཟླས་ནས་གཏོར་མ་བསང་སྦྱངས།
སྟོང་བའི་ངང་ལས་བྷཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་པའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་
གྲུབ་པའི་གཏོར་མ་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ་གྱིས་
བྱིན་གྱིས་བརླབས་ཏེ། རྒྱལ་བོ་ཆེན་པོ་རྣམ་ཐོས་སྲས་འཁོར་དང་བཅས་པའི་ལྗགས་ཧཱུྃ་ལས་སྐྱེས་པའི་རྡོ་རྗེ་
དཀར་པོ་རྩེ་གཅིག་པ་འོད་ཀྱི་སྦུ་གུ་ཅན་དུ་གྱུར་པར་བར་བསམ་ལ། གཞན་སྔར་འབྱུང་བ་ལྟར་རམ། བསྡུ་ན།
ཨོཾ་བི་ཤ་ཝ་ཎ་ཡི་སཱཧཱ། ཨི་དཾ་པ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་བདུན་དང་། ཨོཾ་ཛམྦྷ་ལ་ཛ་ལེནྡྲ་ཡེ་སྭཱཧཱ། ཞེས་པ་
ནས། པ་ཙ་ཀུཎྜ་ལི་ས་པ་རི་ཝཱ་ར་ཨི་དམ་པ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། འཁོར་གཞན་ལ་ཨ་ཀཱ་རོ་
ལན་གསུམ་གྱི་ཕུལ་ནས་འཕྲིན་ལས་བཅོལ་བ་ནི། ཧཱུྃ་བྱང་ཕྱོགས་སྐྱོང་བའི་རྒྱལ་ཆེན་རྣམ་ཐོས་སྲས། །གཏོར་
མ་ཕུལ་བ་འདི་དག་བཞེས་སུ་གསོལ། ། གཏོར་མ་ཕུལ་བ་འདི་དག་བཞེས་ནས་ཀྱང་། ། བདག་ཅག་འཁོར་
དང་བཅས་པ་ཐམས་ཅད་ལ། ། བུ་སྡུག་བཞིན་དུ་རྟག་ཏུ་བསྐྱང་བར་མཛོད། ། བདག་ལ་གནོད་པར་སེམས་
4tj4



༄༅། ། རྣམ་སྲས་མངོན་རྟོགས་བཞུགས་སོ། །
པ་ཡི། ། ལོག་པར་ཞུགས་པའི་སེམས་ཅན་རྣམས། ། དེ་ཡི་ཕྲུ་མ་གཞོམ་པ་དང་། ། གཏན་ནས་བརླག་པའི་
ཕྲིན་ལས་མཛོད། ། ཞི་རྒྱས་དབང་དང་མངོན་སྤྱོད་ཀྱི། ། ལས་ཀྱི་དངོས་གྲུབ་བདག་ལ་སྩོལ། ། མཐུ་དང་
རྫུ་འཕྲུལ་ཆེས་མངའ་བའི། ། གནོད་སྦྱིན་བདག་པོ་ཁྱེད་རྣམས་ཀྱིས། ། བདག་གི་བསམ་པ་མ་ལུས་པ། །
མྱུར་དུ་འགྲུབ་པར་མཛད་དུ་གསོལ། ། དེ་ནས་བསྟོད་པ་ནི། ཧཱུྃ་རིན་ཆེན་དམ་པའི་ཕོ་བྲང་ནས། ། མི་
འཇིགས་སེང་གེའི་ཁྲི་སྟེང་ན། ། བི་ལས་འབྱུང་བའི་མགོན་པོ་ནི། ། དལ་བསོས་དགེ་བ་སྟོབས་པོ་ཆེ། །
སེམས་དཔའི་སྐྱིལ་ཀྲུང་དག་གིས་བཞུགས། ། གཡས་ན་རིན་ཆེན་རྒྱལ་མཚན་འཛིན། །གཡོན་ན་གཏེར་གྱི་
ནེའུ་ལེ་བསྣམས། ། སྐུ་མདོག་གསེར་གྱི་འོད་ལས་མཛེས། ། ཞལ་ནས་རིན་ཆེན་ཆར་བ་འབེབས། ། ཐུགས་
རྗེས་ཕོངས་ པ་ ལས་ སྒྲོལ་ མཛད། ། སྐུ་ལ་ རིན་ ཆེན་ རྒྱན་ གྱིས་ བརྒྱན། ། བྱང་ཕྱོགས་ རྒྱལ་ པོའི་ སྐུ་ ཡང་
སྤྲུལ། ། རྣམ་ཐོས་སྲས་སུ་མཚན་ཡང་གྲགས། ། གཏེར་བདག་ཁྱོད་ལ་ཕྱག་འཚལ་ལོ། ། དབུ་ལ་རིན་ཆེན་
ཅོད་པན་གསོལ། ། ཡོན་ཏན་རྫོགས་ལ་ཕྱག་འཚལ་ལོ། །གནོད་སྦྱིན་བྱེ་བའི་འཁོར་གྱིས་བསྐོར། ། སྡེ་བོ་
ཆེ་ལ་ཕྱག་འཚལ་བསྟོད། ། གཞན་གྱི་དཔུང་རྣམས་འཛོམས་པར་མཛད། ། སྟོབས་པོ་ཆེ་ལབུམ་པ་བཟང་
པོས་རྣམ་པར་བརྒྱན། །དཔག་བསམ་ཤིང་དང་རིན་ཆེན་ཤིང་། ། རྫིང་བུ་བཟང་དང་འདོད་འཇོའི་བ། །
གཏེར་བདག་ཁྱོད་ལ་ཕྱག་འཚལ་བསྟོད། །ཅེས་དང་ཡང་ན་དེའི་མཇུག་ཏུ། དཔག་མེད་དུས་ནས་སངས་རྒྱས་
ཀྱང་། ། རྒྱུན་ཞུགས་ས་བརྒྱད་དབང་ཕྱུག་སོགས། ། གང་མཚམས་དུ་མའི་རྣམ་རོལ་གྱིས། ༈ རེ་བ་བསྐོང་
ལ་ཕྱག་འཚལ་ལོ། ། ཞེས་སྦྱར་ན་འང་ལེགས་སོ། ། བི་ཛམྦྷ་ལ་ནི་གསེར་གྱི་མདོག ། རྫུ་འཕྲུལ་རྟ་ཡི་སྟེང་ན་
བཞུགས། ། གཡོན་པ་ནེའུ་ལེ་གཡས་པ་ན། ། རིན་ཆེན་བསྣམས་ལxགང་བ་བཟང་པོ་སྐུ་མདོག་སེར། ། རྫུ་
འཕྲུལ་རྟ་ཡི་གཡོན་པ་ནེའུ་ལེ བུམ་པ་བསྣམསxནོར་བུ་བཟང་པོ་སྐུ་མདོག་དཀར། ། རྫུ་འཕྲུལxགཡོན་པ་
སྨནོར་བུ༔ཀུ་བིར་ནི་སྐུ་མདོག་ནག ། རྫུ་འཕྲུལ་རྟ་ཡི་གཡོན་པ་ནེའུརལ་གྲི་བསྣམས་ལ་ཡང་དག་ཤེས་ནི་སྐུ་
མདོག་སེར། ། རྫུ་འཕྲུལ་རྟ་ཡི་སྟེང་ན་བཞུགས། ། གཡོན་པ་ནེའུ་ལེxགསེར་གྲི་བསྣམས་ལ འབྲོག་གནས་སྐུ་
མདོག་ནག་པོ་ལ། ། རྫུ་འཕྲུལxགཡོན་པxམདུང་དམར་བསྣམས་ལxལྔས་རྩེན་སྐུ་མདོག་སེར་སྐྱ་ལ། ། རྫུ་
འཕྲུལ་རྟ་ཡིxགཡོན་ནེའུ་ལེ ཁང་བརྩེགས་བསྣམས་ལxཔི་ཙི་ཀུཎྜ་ལི་ནི་དཀར། ། རྫུ་འཕྲུལ་རྟ་ཡི་སྟེང་ན་
བཞུགས། །གཡོན་པ་ནེའུ་ལེ་ གཡས་ པ་ན། ། གྲི་ཕུབ་འཛིན་ལ་ཕྱག་འཚལ་ལོ། ། གནོད་སྦྱིན་བྱེ་བའི་
འཁོར་གྱིས་བསྐོར། ། མདོག་མི་སྡུག་པ་སྣ་ཚོགས་ཏེ། ། གཡོན་པ་ཐམས་ ཅད་ནེའུ་དང་། ། གཡས་ན་
མཚོན་ཆ་སྣ་ཚོགས་འཛིན། ། གཞན་གྱི་དཔུང་རྣམས་འཇོམས་པར་བྱེད། ། གཏེར་བདག་ཁྱོད་ལ་ཕྱག་
405



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འཚལ་ལོ། ། མགོན་པོ་འཁོར་བཅས་ཁྱེད་རྣམས་ཀྱིས། ། ཁམས་གསུམ་ཐམས་ཅད་དབང་དུ་བསྡུས། །
ཁྱོད་ནི་ནོར་བདག་ཆེན་པོ་སྟེ། ། ནོར་བདག་ཁྱོད་ལ་ཕྱག་འཚལ་ལོ། ། ཁྱོད་རྣམས་མཆོད་ཅིང་གསོལ་བཏབ་
པས། ། མི་མཐུན་རྒུད་པའི་ཕྱོགས་ཞི་ཞིང༌། ། མཐུན་རྐྱེན་འདོད་པའི་དངོས་གྲུབ་རྣམས། ། འབད་མེད་
ལྷུན་གྱིས་འགྲུབ་པར་མཛོད། ། ཅེས་བསྟོད་ཅིང་འཕྲིན་ལས་བཅོལ་ལོ། ། ཅེས་པ་འདི་ཡང་བཤད་སྒྲུབ་མིང་
ཅན་གྱིས་གཞན་ལ་ཕན་ཆེད་ཅོ་ནེ་དགོན་ཉིད་དུ་བསྒྲིགས་ནས་པར་དུ་བརྐོས་སོ། ། མངྒ་ལཾ། ། ཤུཔཾ། །།
406



༄༅། ། ཆོས་སྐྱོང་ལྕམ་སྲིང་གི་བསྐང་གསོ་བཞུགས་སོ། །
ན་མོ་ཧ་ཡ་གྲོ་ཝ་ཡེ། འདིར་ཆོས་སྐྱོང་ལྕམ་སྲིང་ གི་བསྐང་གསོ་སྔོན་མ་དེ་ངག་འདོན་ལ་ཁ་སྐོང་དང༌
འཁྲུགས་བསྡེབས་འགའ་རེ་བྱེད་དགོས་པ་སྣང་བ་རྣམས་བྱས་ཏེ་གོ་རིམ་འབྲེལ་ཞིང་འདོན་ཆ་དང་མཐུན་པར་
འཇུན་པ་བདེ་བར་བརྗོད་ན། མཆོད་གཏོར་རྣམས་ཕྱག་ལེན་བཞིན་དུ་བཤམས་ཏེ་བྱིན་གྱིས་བརླབས་ལ། ཆོས་
སྐྱོང་འཁོར་བཅས་བསྐྱེད་པ་ནི། སྭ་བྷཱ་ཝས་སྟེང་པར་སྦྱངས། སྟོང་པའི་ངང་ལས་རང་གི་མདུན་དུ་རྟ་ཁྲག་དང་
མི་ཁྲག་གི་རྒྱ་མཚོ་ཆེན་པོ་དམར་ལ་དྭངས་པ་རྦ་ཀློང་གྲུ་གསུམ་བསྣོལ་མར་འཁྲུག་པའི་དབུས་སུ་ཟངས་ཀྱི་རི་གྲུ་
བཞི་བའི་སྟེང་དུ་པདྨ་ཉི་མ་རྟ་རོ་མི་རོ་བརྩེགས་པའི་གདན་ལ། །ུ་དང་ཟངས་གྲི་ལས་སྐྱེས་པའི་གནོད་སྦྱིན་ཆེན་
པོ་སྐུ་མདོག་དམར་པོ། ། ཞལ་གཅིག་ཕྱག་གཉིས་པ། ཕྱག་གཡས་འབར་བ་དང་བཅས་པའི་ཟངས་ཀྱི་རལ་གྲི་
ནམ་འཁའ་ལ་འཕྱར་པས་དམ་ཉམས་ཀྱི་སྲོག་རྩ་གཅོད་ཅིང་། གཡོན་མདའ་གཞུ་དང་དགྲ་བགེགས་ཀྱི་གློ་སྙིང་
ཐུགས་ཀར་འཛིན་པའི་མཆན་ཁུང་གཡོན་ན་བསེའི་རུ་མཚོན་དམར་པོ་བསྣམས་པ། ཞལ་རབ་ཏུ་གདངས་ཤིང་
མཆེ་བ་རྣོན་པོ་བཞི་གཙིགས་ནས་ལྗགས་རྣམ་པར་བསྐྱོད་པ། སྤྱན་གསུམ་དང་ལྡན་ཞིང་ཁྲོ་གཉེར་ཤིན་ ཏུ་
བསྡུས་པ། སྨིན་མ་དང་སྨ་ར་དུས་མཐའི་མེ་ལྟར་རབ་ཏུ་འབར་ཞིང་དབུ་སྐྲ་ཁམ་སེར་ལྷག་པར་བཅིངས་པ། མི་
མགོ་སྐམ་པོ་ལྔའི་དབུ་བརྒྱན་དང༌། ཁྲག་འཛག་པའི་མགོ་བོ་རློན་པ་ལྔ་བཅུའི་དོ་ཤལ་ཅན། སྐུ་ལ་ཟངས་ཀྱི་
བེག་ཙེ་དང་དར་གྱི་རལ་གུ་དམར་པས་བརྒྱན་ཅིང་། ཞབས་ལ་སོག་ལྷམ་དམར་པོ་གསོལ་བ། སྒེག་པ་དཔའ་བ་
མི་སྡུག་པའི་གཟུགས་ཅན་གཡས་བསྐུམ་ཞིང་གཡོན་བརྐྱང་བའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་ཀློང་
དཀྱིལ་ན་བཞུགས་པ། དེའི་གཡོན་དུ་མ་ལས་རིག་པའི་ལྷ་མོ་གདོང་དམར་མོ་སྐུ་མདོག་སྔོ་ནག་གདོང་བསེ། སོ་
དུང། སྨིན་མ་གཡུ། མེའི་རལ་བ་ལ་མཆོང་དང་མུ་མེན་གྱིས་བརྒྱན་ཅིང་། གསེར རྣོ་ རྒྱན་འཕྱང་བ།
གཅེར་མོ་སྤྱན་དང་ཞལ་བགྲད་ཅིང་། གཡས་ཟངས་ཀྱི་རལ་གྲི་དགྲ་ལ་འཕྱར་ཞིང་། གཡོན་ལྕགས་ཀྱི་ཕུར་བུ་
བགེགས་ལ་འདེབས་པ། དྲེད་མོ་མ་ཟན་ལ་ཞོན་པ། གཙོ་བོའི་གཡས་སུ་པཱི་ལས་ལས་མཁན་སྲོག་བདག་དམར་
པོ་ཞལ་གཅིག་ཕྱག་གཉིས་གཡས་མདུང་དམར་འཕྱར་ཞིང་གཡོན་བེ་ཅོན་གྱི་ཞགས་པ་དགྲ་ལ་འདེབས་པ། བསེ་
407



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཁྲུབ་དང་བསེ་རྨོག་གྱོན་ཅིང་ལྕེ་སྤྱང་སྨྱོན་པ་ལ་ཞོན་པ། མཚན་མོ་རྒྱུ་ཞིང་དགྲ་བགེགས་འོ་དོད་འབོད་པ། གཙོ་
འཁོར་གསུམ་གྱི་ཤར་དུ་མི་དམར་ཁྲམ། ལྷོར་རོ་ཙི་པི་དམར། ནུབ་ཏུ་གྲོ་དྷི་མི་དམར། བྱང་དུ་སྲོག་བདག་ཀོ་
ཤང་། ཤར་ལྷོར་ཨཾ་ཀྲི་མི་དམར། ལྷོ་ནུབ་ཏུ་རོ་ཀྲི་མི་དམར། ནུབ་བྱང་དུ་ཧྭ་ཤང་མི་དམར། བྱང་ཤར་དུ་
སྲོག་བདག་ཐལ་བུ་སྟེ། གྲི་ཐོགས་བརྒྱད་དང་བཤན་པ་ཉི་ཤུ་རྩ་གཅིག་པོ་ཐམས་ཅད་ཀྱང་སྐུ་མདོག་དམར་པོ་
གཡས་ཟངས་ཀྱི་རལ་གྲི་འཕྱར་ཞིང་
། གཡོན་ལ་ལ་རྒྱུ་མའི་ལག་དོགས་བྱེད་པ། ལ་ལ་གློ་སྙིང་མཆིན་པ་འབྲད་
པ། ལ་ལ་སྙིང་ཁྲག་ཀླད་པ་བལྡག་པ། ལ་ལ་ཤ་ཁྲག་སྤར་གྱིས་འདེབས་པ། ལ་ལ་རུས་པ་རྐང་མར་འཆའ་བ།
ལ་ལ་པགས་པ་དམར་བཤུས་བྱེད་པ། ལ་ལ་ཤ་གདན་དམར་པོ་འདིངས་པ། ཐམས་ཅད་ཀྱང་དགྲ་བོའི་སྲོག་
ལེན་ཅིང་། མི་ལྤགས་ཀྱི་གཡང་གཞི་དང་བ་གླང་གི་ཀོ་བ་རློན་པ་གྱོན་པ། གཞན་ཡང་བཙན་དམར་སྟོང་།
བདུད་དང་གནོད་སྦྱིན་སྲིན་པོ་སུམ་སྟོང་། མ་མོ་འབུམ་སྡེ། ཐེའུ་རང་སྟོང་ལ་སོགས་པ་དམ་ཅན་རྒྱ་མཚོའི་
དམག་ཚོགས་དཔག་ཏུ་མེད་པས་བསྐོར་བའི་གཙོ་འཁོར་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་
ཧཱུཾ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་བྱང་ཤར་མ་རུ་རྩེའི་དུར་ཁྲོད་བྲག་དམར་པོ་མཆོག་ལྡིང་གི་
ཕོ་བྲང་ནས་གནོད་སྦྱིན་དྲེགས་པ་ལྕམ་སྲིང་འཁོར་དང་བཅས་པ་སྐད་ཅིག་གིས་སྤྱན་དྲངས། །། ། ཀྱི་
ཡུལ་གཅིག་མྱ་ངན་འདས་པ་བདུན་གྱི་ཕ་རོལ་ན། ། མདའ་ན་ཁྲག་མཚོ་ཕུ་ན་ཟངས་བྲག་བརྩེགས། ། མི་རོ་
རྟ་མོ་མང་བོ་གཅལ་དུ་བཀྲམ། ། མི་ཁྲག་རྟ་ཁྲག་དུ་མ་མཚོ་རུ་འཁྱིལ། ། ཁོར་ཡུག་ཟངས་རིའི་ཕྲེང་བས་ཀུན་
ནས་བསྐོར། ། བསེ་མཁར་སྨུག་པོ་མཆོང་གི་བ་གམ་ ཅན། ། ཐོད་པ་བརྩེགས་པའི་གཞལ་ཡས་ཆེན་པོ་
ནས། ། ཆོས་སྐྱོང་དྲེགས་པ་ཅམ་སྲིང་གཤེགས་སུ་གསོལ། ། འཁོར་ཚོགས་བཤན་པའི་ཚོགས་ཀྱང་གཤེགས་
སུ་གསོལ། ། ཞིང་བཅུའི་དམ་ཉམས་དགྲ་བོ་འདུལ་བ་དང་། ། རྣལ་འབྱོར་བདག་གིས་ལས་བཅོལ་བསྒྲུབ་
པའི་ཕྱིར། ། ད་ལྟ་ཉིད་དུ་གནས་འདིར་གཤེགས་སུ་གསོལ། ། ད་ལྟ་ཉིན་དུ་གནས་འདིར་གཤེགས་ནས་
ཀྱང་། ། རིངས་པའི་ཚུལ་གྱིས་མཆོད་གཏོར་འདི་བཞེས་ལ། ། ནག་པོའི་ཕྱོགས་དང་གོང་ས་དམིགས་པ་
ཡི། ། གནོད་བྱེད་དགྲ་བགེག་ཐལ་བའི་རྡུལ་དུ་རློག ། རཀོ་པྲ་ཎ་ཨཱརྱ་ས་པ་རི་ཝཱ་རཱ་ཨ་ཀཎ་ཡ་ཛ ཛ ཧཱུཾ་བཾ་
ཧོ༔ དམ་ཚིག་པ་དང་གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟེ། དེ་ནས་འདིར་ཕྱག་འཚལ་བ་འམ་ཡང་ན་
སྔོན་དུ་མཆོད་པ་འབུལ་བ་ནི། བསྡུ་ན་ཨོ་ རཀོ་ཏྲ་ཎ་ནས་ཨ་རྒྱུ་སོགས་སྔགས་ ཙམ་གྱིས་འབུལ་ཞིང་རྒྱས་པར་
ན། ། སྟོང་གསུམ་ཁྱོན་ལྟར་ཡངས་པའི་བརྙེའི་ནང་། །རི་དམར་ཁྲག་ཆང་མཚོ་ལྟར་འཁྱིལ་བ་འདི། ། ཆོས་
སྐྱོང་ལྕམ་སྲིང་འཁོར་དང་བཅས་ལ་འབུལ། ། བཞེས་ནས་དགྲ་བགེགས་མ་ལུས་ཚར་གཅོད་མཛོད། ། ཨོཾ་
408



༄༅། ། ཆོས་སྐྱོང་ལྕམ་སྲིང་གི་བསྐང་གསོ་བཞུགས་སོ། །་
རཀོ་པྲ་ཎ་ཨཱཏྨ་ས་པཱ་རི་ཝ་ར་ཨགྷཾ་པྲ་ཏི་ཙྪ་ཤེ་སཱཧཱ། ཐོག་ཐ་དེ་བཞིན་དུ་དང་། དབང་པོའི་མེ་ཏོག་རི་ལྟར་སྤུངས་
པ་འདི། ཤ་ཆེན་ཚིལ་ཆེན་དུད་སྤྲིན་འཁྲིགས་པ་འདི།x། ཞུན་ཆེན་སྒྲོན་མེ་ཉི་ལྟར་འབར་བ་འདི། ། གསེར་ཞུན་
འཁྱིལ་འདྲ་མཁྲིས་པའི་དྲི་ཆབ་འདི། དགྲ་བགེགས་ཤ་ཁྲག་སྤུངས་པའི་ཞལ་ཟས་འདི།x། སྙན་བརྗིད་སིལ་སྙན་
རོལ་མོའི་སྒྲ་དབྱངས་འདི། ། ཆོས་སྐྱོངx། ། བཞེསxཚར་གཅོད་མཛོད། ། ཨོཾ་ རཀོ་ པྲ་ཎ་ནས་བཱ་ཡཾ་
སོགས་སྦྱར་ནས་འབུལ་ཞིང་། སྔགས་ཀྱི་མཐར་ཨོཾ་ཨཱཿ ཧཱུྃ་བཏགས་ལ་ནང་མཆོད་ཕུལ་ཏེ། ཧཱུཾ་ཆོས་ཉིད་ཞི་བའི་
ངང་ལས་མ་གཡོས་ཀྱང་། ། མ་རུངས་གདུལ་ཕྱིར་དྲག་པོའི་སྐུར་བསྟན་ནས། ། མཐུ་སྟོབས་ཕུན་ཚོགས་
བསྟན་པ་སྲུང་མཛད་པའི། ། སྒྲོལ་ཕྱིར་བཤན་པ་དམར་པོ་ལ་ཕྱག་འཚལ། ། བཀའ་ཡི་འཁོར་གནས་ཡེ་ཤེས་
སྲུང་མའི་ཚོགས། ། རྣལ་འབྱོར་འདོད་པའི་བདེ་སྟེར་གསང་བའི་ཡུམ། ། ལས་བྱེད་བཤན་པ་གཏུམ་པོ་སྡེ་ལྔ་
དང་། ། མ་མོ་ཐེ་རང་ཚོགས་ལ་གུས་པས་འདུད། ། ཅེས་བསྟོད། ནས་འདིར་གཏོར་མ་འབུལ་ལམ། མ་ཕུལ་
ཀྱང་ཆོག་པས། ཡིག་བརྒྱ་བརྗོད་དེ། ཀྱེ་རྡོ་རྗེ་འཆང་ཆེན་པདྨ་ཀཱ་ར་སོགས། ། དངོས་དང་བརྒྱུད་པའི་བླ་མ་
མཆོག་གསུམ་ལྷ། ། ཡི་དམ་དཔའ་པོ་མཁའ་འགྲོ་བསྟན་སྲུང་དང་། ། སྲོག་བདག་དམར་པོ་འཁོར་བཅས་
དགོངས་སུ་གསོལ། ༑ སེམས་ཉིད་རང་བཞིན་མཁའ་ལྟར་རྣམ་དག་ཀྱང་། ། གློ་བུར་ཉོན་མོངས་སྤྲིན་གྱིས་
གཡོགས་པའི་མཐུས། ། ནོངས་པར་གང་བྱུང་བཤགས་དང་བཤགས་ཡུལ་དང་། ། བཤགས་བྱ་དམིགས་མེད་
དང་དུ་དག་པར་བགྱི། །ཅེས་བཤགས་པ་བྱས་ནས་བརྐང་རྫས་མཆོད་པ་དང་བཅས་པ་སྔགས་དྲུག་དང་ཕྱག་རྒྱུ་
དྲུག་གིས་བྱིན་གྱིས་བརླབས་ཏེ། ཀྱི། དུས་གསུམ་རྒྱལ་བའི་བསྟན་སྲུང་མཐུ་རྩལ་ཅན། །སྲོག་བདག་དམར་
པོ་འཁོར་བཅས་སྤྱན་ལམ་དུ། ། ནམ་མཁའ་གང་བའི་དམ་རྫས་སྤྱན་གཟིགས་ཚོགས། ། འབྱུང་ཞིང་རྒྱས་ལ་
ཐུགས་དམ་སྐོངས་གྱུར་ཅིག ། ར་དམར་ཁྲག་ཆང་མཆོད་ཡོན་མཚོ་ལྟར་འཁྱིལ། ། དབང་པོ་ལྔ་ཡི་མེ་ཏོག་རི་
ལྟར་སྲུངས། ། ཤ་ ཆེན་ ཚིལ་ ཆེན་ དུད་ པ་ སྤྲིན་ ལྟར་འཁྲིགས། ། ཞུན་ ཆེན་ སྒྲོན་ མེ་ ཉི་ ལྟར་ འབར་ བ་
འདིས། ། གནོད་སྦྱིན་དྲེགས་པ་ལྕམ་སྲིང་ཐུགས་དམ་བསྐོང་། ། ལས་མཁན་སྲོག་བདག་དམར་པོའི་ཐུགས་
དམ་བསྐང་། ། གྲི་ ཐོགས་བཤན་པའི་ཚོགས་ཀྱི་ཐུགས་དམ་བསྐང་། ། འཁོར་ཚོགས་དམ་ཅན་རྒྱ་མཚོའི་
ཐུགས་དམ་བསྐང་། ། འཁོར་དང་བཅས་པའི་ཐུགས་དམ་སྐོངས་གྱུར་ནས། ། རྣལ་འབྱོར་དཔོན་སློབ་
ཉམས་ཆགས་སོས་གྱུར་ཅིག ། མི་མཐུན་རྐྱེན་དང་བར་གཅོད་བཟློག་པ་དང་། ། མཐུན་པའི་དངོས་གྲུབ་མ་
ལུས་སྩལ་དུ་གསོལ། ། གསེར་ཞུན་འཁྱིལ་འདྲ་མཁྲིས་པའི་དྲི་ཆབ་དང་། ། དགྲ་བགེགས་ཤ་ཁྲག་སྤུངས་པའི་
ཞལ་ཟས་དང་། ། སྙན་བརྗིད་རོལ་མོའི་སྒྲ་ཡིས་སྟོང་གསུམ་ཁྱབ། ། རོ་བརྒྱ་ལྡན་པའི་གསེར་སྐྱེམས་དམ་པ་
409



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
འདིས། ། རྣོ་སྡུག་རྭ་གཡོ་ ཤ་རྒྱས་དལ་གྱིས་འགྲོ ། མཛེས་པའི་སྤུ་ལྡན་འཚམས་སྤྲིན་ཕུང་བོ་བཞིན། །
འཇའ་ཚོན་ལྟར་བཀྲ་དར་གྱི་རྒྱན་ཆ་ཅན། ། སྤྱན་གཟིགས་བསེ་ཡི་ར་སྐྱེས་ཁམ་པ་འདི། ། ཞོལ་གཡག་ཁམ་པ་
རྣམས་ནི་དར་འཇོ་བྱེད། ། མཛེས་ལྡན་རྟ་མཆོག་རྣམས་ནི་གློག་བཞིན་འགྱུ། ། ངུར་བྱ་སྲིན་བྱའི་གར་གྱིས་
མཁའ་ལམ་ཁྱབ། ། བསེ་ཁྲ་དམ་ཉམས་ཀླད་ལ་ལྡིང་བ་འདིས། ། སྲ་ཞིང་བརྟན་པ་རྡོ་རྗེའི་གོ་ཁྲབ་དང་། །
རྣོ་ངར་མི་བཟད་སྣ་ཚོགས་མཚོན་ཆ་དང་། ། ངུར་བྱའི་སྒྲོས་བརྒྱན་དར་དམར་གཡོ་བས་མཛེས། ། དགྲ་
བགེགས་སྙིང་ལ་ཐོབ་ལྟར་རྒྱུག་པ་འདིས། ། ཤ་ཁྲག་གཏོར་མའི་ཚོགས་ཀྱིས་ས་གཞི་གང་། ། ཕྱི་ནང་འདོད་
ཡོན་ཚོགས་ཀྱིས་བར་སྣང་གང་
། ། རྒྱལ་སྲིད་རིན་ཆེན་བདུན་གྱིས་ནམ་མཁའ་གང་། ། དངོས་བཤམས་ཡིད་
ཀྱིས་སྤྲུལ་བའི་མཆོད་སྤྲིན་འདིས། ། སྒྲོལ་གྱིང་སྲོག་བདག་དམར་པོ་འཁོར་བཅས་ཀྱིས། ། གནོད་བྱེད་དགྲ་
བགེགས་ཐམས་ཅད་ཚར་ཆོད་ལ། ། ཡིད་བཞིན་ནོར་དང་དཔག་བསམ་ཤིང་བཞིན་དུ། ། མཆོག་དང་ཐུན་
མོང་དངོས་གྲུབ་ཆར་དུ་ཕོབ། ། དེ་ནས་ཆོས་སྐུ་ཡངས་པའི་ཕོ་བྲང་ནས། ། ཞེས་སོགས་བཟློག་པ་སྤྱི་ལྟར་བྱས་
ནས་མཐུན་པའི་དངོས་གྲུབ་མ་བརྗོད། དེ་ནས་བཟླས་པ་ནི། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས།
ཆོས་སྐྱོང་གི་ཐུགས་ཀར་ཕོག་པས་ཐུགས་རྒྱུད་བསྐུལ་བས་ལས་ཐམས་ཅད་སྒྲུབ་པར་གྱུར་ཅེས་བརྗོད་དམ་ཡིན་
ཡང་རུང་ངོ༌། ། ཨོཾ་རཀོ་པྲ་ཎ་ཨཱཏྨ་གི་རུ་བུ་རུ་ཥ་ལོ་ཧི་ཏ་སརྦ་ཤ་ཏྲོ་མཱ་ར་ཡ་ཧཱུྃ་ཕཊ། ཅེས་པ་ཡབ་ཀྱི་སྔགས་དང༌།
ཨོཾ་རཀོ་ཡ་མ་ཙིཏྟ་ཛྭ་ལ་རཾ་པྲ་ཏི་དེ་ཝི་ཧཱུྃ་སྲོག་ལ་ཡ་མ་ཛ༔ སརྦ་ཤ་ཏུཾ་མཱ་ར་ཡ་རྦད་ཕཊ། ཅེས་ཡུམ་གྱི་སྔགས་ཅི་མང་
བཟླས་པའི་མཐར་ཡིག་བརྒྱ་བརྗོད་དེ་གཏོར་མ་བྱིན་གྱིས་བརླབས་ནས། ཆོས་སྐྱོང་འཁོར་དང་བཅས་པའི་
ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་དུ་གྱུར་བས་གཏོར་མའི་བཅུད་ཐམས་ཅད་
དྲངས་ཏེ་གསོལ་བར་བསམས་ལ། ཨོཾ་རཀོ་པྲ་ཎ་ཨཏྨ་ས་པ་རི་ཝཱ་ར་སརྦ་བི་གྷཱན་ཤ་ཧཱུྃ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁ་
ཧི། ཞེས་པ་ལན་བདུན་གྱིས་གཏོར་མ་དབུལ། སླར་ཡང་མཆོད་པ་དང་ནང་མཆོད་ཕུལ་ནས། ཀྱེ་རྒྱ་གར་ཡུལ་
གྱི་དགྲ་ལྷ། མ་རུ་ཙེའི་གནས་སྲུང་། ལི་ཡུལ་ཆོས་ཀྱི་སྲུང་མ། མ་ཧཱ་དེ་བའི་བཀའ་ཉིན། གཤིན་རྗེའི་གཤེད་ཀྱི་
བཀའ་སྡོད། ཡབ་གནོད་སྦྱིན་ཟངས་ཀྱི་རལ་བ་ཅན་དང་། ཡུམ་སྲིན་མོ་ཁྲག་གི་རལ་བ་ཅན་གྱི་སྲས་གནོད་སྦྱིན་
ཆེན་པོ་ཟངས་ཀྱི་བོག་ཙེ་ཅན། སྲིང་མོ་སྲིད་པའི་ལྷ་མོ་གདོང་དམར་མ། འཁོར་སྲོག་གཅོད་བཤན་པའི་ཚོགས་
དང་བཅས་པ་ཁྱེད་རྣམས་ཀྱིས་ཤ་ཁྲག་དམར་གྱི་གཏོར་མ་འདི་བཞེས་ལ། སངས་རྒྱས་ཀྱི་བསྟན་བ་སྲུངས།
དཀོན་མཆོག་གི་དབུ་འཕངས་སྟོད། བླ་མའི་སྐུ་ཚེ་སྲིངས། རྣལ་འབྱོར་བ་བདག་གིས་སངས་རྒྱས་མ་ཐོབ་ཀྱི་
བར་དུ་འགལ་རྐྱེན་ཐམས་ཅད་སོལ། མཐུན་རྐྱེན་ཐམས་ཅད་སྒྲུབས། གནོད་བྱེད་དགྲ་བགེགས་ཐམས་ཅད་
410



༄༅། ། ཆོས་སྐྱོང་ལྕམ་སྲིང་གི་བསྐང་གསོ་བཞུགས་སོ། །
དྲུག་པའི་ཆད་བས་སྐད་ཅིག་ཉིད་ལ་ཐལ་བའི་རྡུལ་ཕྲན་བཞིན་དུ་བརླག་པའི་འཕྲིན་ལས་མཛོད་ཅིག་ཅེས་བཀའ་
བསྒོ། དེ་ནས། ཀྱི་བྱང་ཤར་མ་རུ་ཙ་ཡི་དུར་ཁྲོད་ནས། ། ཞེས་སོགས་ཀྱི་སྤྱི་བསྟོད་འདི་བྱེད་པའམ། འདིར་
མ་བྱས་ཀྱང་རུང་པར་སྣང་ཞིང་། བསྟོད་པ་ནི༔ ཀྱི༑ སྣ་ཚོགས་པདྨའི་ཉི་མའི་དཀྱིལ་འཁོར་སྟེང་། ། རྟ་
རོ་མི་རོ་བསྣོལ་བའི་ཁྲི་སྟེང་ན། ། གཏུམ་ཆེན་དགྲ་བགེགས་སྲོག་འཕྲོག་བཤན་པ་ནི། ། པདྨ་རཱ་གའི་མདོག་
ཅན་ཁྱོད་ལ་བསྟོད། ། བདུད་དཔུང་ཚར་གཅོད་འབར་བའི་ཟངས་གྲི་གཡས། ། གཡོན་པས་མདའ་གཞུ་
དགྲ་བགེགས་གློ་སྙིང་དང་། ། ལྷབ་ལྷབ་པ་དན་གཡོ་བའི་མདུང་དམར་འཛིན། ། དམ་ཉམས་ཀུན་གྱི་སྲོག་
འཕྲོག་ཁྱོད་ལ་ བསྟོད། ། ཞལ་གདངས་མཆེ་བ་གཙིགས་ཤིང་རྔམ་པའི་ཞལ། །དུས་མཐའི་མེ་ལྟར་སྤྱན་
གསུམ་སྡང་མིག་གཡོ། ། དམར་སེར་རལ་བ་ལྟག་པའི་ཕྱོགས་སུ་བཅིངས། ། སྒྲོལ་གླིང་སྲོག་བདག་དམར་པོ་
ཁྱོད་ལ་བསྟོད། ། ཁྱོད་ཀྱི་གཡོན་ན་ ལྷ་ མོ་ གདོང་དམར་མ། ། ཕྱག་ གཡས་ཟངས་ གྲི་ལྕགས་ཀྱི་ཕུར་བུ་
གཡོན། ། སྲིན་མོའི་གཟུགས་ཅན་དྲེད་མོ་མི་ཟན་ཆིབས། ། ཆར་སྤྲིན་ལྟར་སྔོ་གཅེར་མོ་ཁྱོད་ལ་བསྟོད། །
གཡས་ན་ལས་མཁན་ཆེན་པོ་དབང་གི་མདོག ། བསེ་ཡི་ཁྲབ་རྨོག་གྱོན་ཞིང་མདུང་དམར་གཡས། །གཡོན་
པས་ཞགས་པ་འདེབས་ཤིང་ལྕེ་སྦྱང་ཆིབས། ། སྐྱེ་འགྲོ་ཀུན་གྱི་སྲོག་ལེན་ཁྱོད་ལ་བསྟོད། ། གཞན་ཡང་དཔལ་
མགོན་ཁྱོད་ཀྱི་བཀའ་འཁོར་ན། ། སྲོག་གཅོད་ལས་བྱེད་བཤན་པ་པུན་ནུ་ནུ། ། བཙན་དམར་བདུད་དང་
སྲིན་པོ་ཉེར་རེ་རེ། ། ཐེའུ་རང་སྟོང་གིས་མཚོན་སྣ་སྣ་ཚོགས་བཅད། ། མ་མོ་འབུམ་ནི་ནད་ཡམས་བུ་ཡུག་
འཚུབ། ། མི་བསྲུང་འཁོར་ཚོགས་དང་བཅས་ཁྱེད་རྣམས་ཀྱིས། ། དམ་རྫས་མཆོད་གཏོར་རྒྱ་མཚོ་འདི་
བཞེས་ལ། ། དམ་ཉམས་དགྲ་བགེགས་ཐལ་བའི་རྡུལ་དུ་རློག ། ཚེ་དང་བསོད་ནམས་དཔལ་འབྱོར་རྒྱས་པ་
དང་། ། ཁམས་གསུམ་འགྲོ་བ་ཐམས་ཅད་དབང་དུ་བསྡུས། ། ཞི་རྒྱས་དབང་དྲག་འཕྲིན་ལས་ཐམས་ཅད་
བསྒྲུབས། །ཞེས་དང་། འདིའི་མཇུག་ཏུ། སྔར་བཅོལ་ལེགས་པའི་གཏང་རག་གཉན་པོ་གཏོང་། ། ད་
འཚོལ་ལེགས་ པའི་ གསོལ་ འདེབས་ རྟེན་ དུ་ འབུལ། ། རྒྱལ་བའི་ བསྟན་ དང༌ བསྟན་ འཛིན་ གཅེས་ པར་
སྐྱོངས། ། རྣལ་འབྱོར་བདག་གིས་གནས་ལུས་ལོངས་སྤྱོད་དང་། ། འཁོར་དང་ཡོ་བྱད་བཞོན་པ་ལ་སོགས་
པ། ། བཅོལ་ལོ་བལྟས་སོ་སྲུང་མ་མཐུ་རྩལ་ཅན། ： ཉིན་གསུམ་བྱ་ར་རྒྱང་ནས་མ་གཡེལ་ཅིག ། མཚན་
གསུམ་ལ་ཚེ་དྲུང་ནས་མ་གཡེལ་ཅིག ། རྟག་ཏུ་སྒྲུབ་པའི་སྟོངས་གྲོགས་མ་གཡེལ་ཅིག ། བླ་མས་བཅོལ་བའི་
ཕྲིན་ལས་མ་གཡེལ་ཅིག ། སྡང་བའི་དགྲ་ལ་མངོན་པའི་རྟགས་སྟོན་ལ། ། རྣལ་འབྱོར་བདག་གི་མགོན་སྐྱབས་
དཔུང་གཉེན་མཛོད། ། བླ་མའི་སྐུ་དགྲ་བསྟན་པའི་སྤྱི་དགྲ་དང༌། ། རྣལ་འབྱོར་སྒོས་དགྲ་སེམས་ཅན་ཡོངས་
411



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ལ་འཚེ། ། མ་ ཉེས་ལོག་པར་ལྟ་ བའི་དགྲ་དང་ བགེགས། ། དཔལ་མགོན་ཁྱོད་ ཀྱིས་ སྒྲོལ་ ལ་ བསྟན་ པ་
སྲུངས། ། ཞེས་སྦྱར་ན་ལེགས་སོ། ། དེ་ནས་བྱེ་བྲག་གི་བསྐུལ་འདོད་ན། དྡྷོ རིགས་པའི་ལྷ་མོ་གདོང་དམར་
མ། ། ཞེས་སོགས་སམ། བསྡུ་ན། ཀྱི་ཆོས་སྐྱོང་དྲེགས་པ་ལྕམ་སྲིང་འཁོར་བཅས་ལ། ། གུས་པས་མཆོད་
བསྟོད་འཕྲིན་ལས་བཅོལ་བའི་མཐུས ། རྣལ་འབྱོར་བདག་ཅག་དགོན་ནས་སྦྱིན་བདག་ལ། ། གནོད་ཅིང་
འཚེ་བའི་དགྲ་བགེགས་འབྱུང་བོ་དང་། ། ཁྱད་པར་ནོར་རྫས་རྐུ་འཕྲོག་བྱེད་པོ་རྣམས། ། དྲག་པོའི་ལས་ཀྱིས་
མྱུར་དུ་ཚར་ཆོད་ལ། ། བདག་ཅག་དཔོན་སློབ་མི་ནོར་འཁོར་བཅས་ཀུན། ། གཡེལ་མེད་སྲུང་ཞིང་སྐྱོབ་པའི་
འཕྲིན་ལས་མཛོད། ། ཞེས་པ་དང༌། མཐར་བཟོད་གསོལ་དང་རྟེན་ཡོད་ན་བརྟན་བཞུགས་དང་མེད་ན་
གཤེགས་གསོལ་བྱའོ། ། ། ། །
དེ་ནས་ཐ་འོག་བའི་གཏོར་འདུལ་བསྡུས་པ་ནི། ཧཱུྃ་རང་ཉིད་འཇིགས་བྱེད་ཞལ་གཅིག་ཕྱག་གཉིས་
པར། །གསལ་བའི་ཐུགས་ཀའི་ཧཱུྃ་གི་འོད་ཟེར་གྱིས། ། རང་བཞིན་གནས་ནས་ཐ་འོག་ཆོས་ཀྱི་རྒྱལ། །
འཁོར་བཅས་སྤྱན་དྲངས་བརྟན་པར་བཞུགས་སུ་གསོལ། ། ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །
རིན་ཆེན་བདུན་དང་གླིང་བཞི་རི་རབ་སོགས། །ཕྱི་ནང་མཆོད་སྤྲིན་དམ་རྫས་གཏོར་མར་བཅས། ། སྤྲུལ་
བའི་ཆོས་རྒྱལ་འཁོར་བཅས་མཉེས་ཕྱིར་འབུལ། ། རྫུ་འཕྲུལ་ཤུགས་ལྡན་མྱུར་མགྱོགས་རྟ་ནག་སྟེང་། །
རྔམས་བརྗིད་དྲག་ཤུལ་དཔའ་བའི་རྣ་འགྱུར་ཅན། ། རྡོ་རྗེ་བུམ་པ་བཟུང་ནས་འགྱོད་ཚུལ་གྱིས། ། གནོད་
བྱེད་དགྲ་བགེགས་ཕྱེ་མར་འཐག་ལ་བསྟོད། ། མཐུ་ཆེན་ཁྱོད་ལ་མཆོད་བསྟོད་གསོལ་བཏབ་པས། ༑ རྣལ་
འབྱོར་བདག་ཅག་འབྲལ་མེད་རྟག་སྲུང་ཞིང་། ། འགལ་རྐྱེན་བར་ཅད་ཐམས་ཅད་ཞི་བ་དང་། ། མཐུན་རྐྱེན་
འདོད་དོན་ཡིད་བཞིན་འགྲུབ་པར་མཛོད། ། ཅེས་པ་འདི་ཡང་བཤད་སྒྲུབ་མིང་ཅན་གྱིས་འགའ་རེ་ལ་ཕན་
འདོད་ཀྱི་བསམ་པས་ཅོ་ནེའི་དགོན་ཉིད་དུ་བསྒྲིགས་པའོ། ། སརྦ་མངྒ་ལཾ། །
412



༄༅། ། ལོ་གསར་གྱི་དུས་སུ་དཔལ་ལྡན་ལྷ་མོའི་ཚེས་
གཏོར་འབུལ་ཚུལ་བཞུགས་སོ། །
ན་མོ་བཛྲ་བྷི་ར་ཝ་ཡེ། རྒྱལ་བའི་ཡབ་གཅིག་དྲག་མོའི་སྐུར། ། མངོན་བཞེངས་གཤིན་རྗེ་གཤེད་ཀྱི་
ཡུམ། ། ལྷ་མོ་ན་བ་མོ་རེ་མ་ཏིའི། ། ཞབས་པད་གུས་མཆོད་བདག་ཅག་སྐྱོངས། ། འདིར་ལོ་གསར་གྱི་དུས་
སུ་ཐོག་མར་དཔལ་ལྡན་ལྷ་མོ་ལ་ཚེས་གཏོར་འབུལ་ཚུལ་སྔོན་མ་དེ་འགའ་ཞིག་ལ་འདོན་མི་བདེ་བར་མཐོང་ནས།
བདེ་བའི་ཆེད་དུ་ཕྱེ་ནས་བརྗོད་པར་བྱ་སྟེ། དེ་ཡང་འདིའི་མངོན་རྟོགས་ནས་སྨན་རག་འབུལ་བའི་ཚུལ་ཞིག་
འབྱུང་བ་འདི་ནི། སྔར་འགྱུར་ཐེག་པ་ནས་བརྒྱུད་པའི་ལུགས་ཡིན་འདུག་ཀྱང༌། ལྷ་མོ་འདིའི་ངོ་བོ་ནི་རྒྱུད་ནས་
འབྱུང་བའི་ལྷ་མོ་ནག་མོ་ཞེས་བྱ་བ་སྟོན་པ་ཉིད་དང་ཕྱག་ན་རྡོ་རྗེས་བསྔགས་པ་དང་བཅས་ཏེ་བསྟན་སྲུང་ཐམས་
ཅད་ཀྱི་གཙོ་མོར་བཀའ་བསྒོས་པ་དེ་ཉིད་ཡིན་ཏེ། ལྷ་མོ་དེ་ལ་སྐུ་གསུང་ཐུགས་ཀྱི་སྤྲུལ་བའི་ལྷ་མོ་ཁྱད་པར་ཅན་
གསུམ་ཡོད་པའི་ནང་ནས་མ་ཏི་རེ་མ་ཏི་ཞེས་བྱ་བ་དེ་ལྷ་མོ་འདི་ཉིད་ཡིན་པར་སྣང་བའི་ཕྱིར་རོ། ། དེར་མ་ཟད་
མགོན་པའི་ཡུམ་ལྷ་མོ་དང་ཆོས་རྒྱལ་གྱི་ཡུམ་ཙ་མུཎྜི་གཉིས་ཀྱང་ལྷ་མོ་འདི་དང་རྒྱུད་གཅིག་གོ ། དེས་ན་མཐུ་
རྩལ་བྱིན་བརླབས་ཤིན་ཏུ་མྱུར་བས་དབུས་གཙང་གཉིས་སུ་རྒྱལ་དབང་དང་པཎ་ཆེན་སྔ་ཕྱི་རྣམས་ཀྱིས་ཀྱང་
བསྟེན་ཅིང་། བསྟན་སྲུང་ཐམས་ཅད་ཀྱི་གཙོ་བོར་མཛད་ནས་མཆོད་པའི་རྒྱུན་ཕྱོགས་འདིར་དར་བ་བཞིན་དུ་
མཆོད་གཏོར་སོགས་འབུལ་ཚུལ་ནི། དཔལ་ལྡན་ལྷ་མོའི་སྐུ་རྟེན་བྱིན་ཅན་ཕྱག་ལེན་བཞིན་བཀྲམ། མཆོད་
གཏོར་དམ་རྫས་སྤྱན་གཟིགས་སོགས་ཀྱི་ནང་གསང་བའི་རྟེན་རྫས་རྣམས་ཕུལ་དུ་བྱུང་བར་བྱ་ཞིང་གོ་རིམ་དང་
བཀོད་པ་མཛེས་པར་བྱས་ཏེ་སྒྲུབ་པ་བོ་རྣམས་འཁོད་ནས། མཆོད་གཏོར་དམ་རྫས་སྤྱན་གཟིགས་སོགས་བྱིན་
གྱིས་བརླབ་པོ། ། འདིར་འགའ་ཞིག་ལྟར་འདི་ཉིན་ལྷ་མོའི་སྐྱེད་ཆོག་ཞིག་སྔོན་དུ་བཏང་ནའང་འགལ་བ་མེད་
ཀྱང་། ངེས་པར་དགོས་པ་ནི་མིན་ཏེ། འདིར་རབ་འབྱམས་རྒྱལ་བ་མས་ལྷ་མོ་འཁོར་བཅས་སྤྱན་དྲངས་ནས་
ནམ་མ་ཁར་བཞུགས་པར་མོས་པ་དེ་ཉིད་ལ་མཆོད་རྫས་རྣམས་འབུལ་བར་གསུངས་ཀྱི། སྐྱེད་ཆོག་ལོགས་སུ་བྱ་
བར་མ་བཤད་པའི་ཕྱིར་རོ། ། དེས་ན་རྣམ་དབྱེ་ཤེས་དགོས་སོ། ། ཐོག་མར་སྤྱན་འདྲེན་པ་ནི། དྡྷོ རབ་
413



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ་ །
འབྱམས་རྒྱལ་བ་ཀུན་གྱི་འཕྲིན་ལས་ལ། ། ཞེས་པ་ནས། མྱུར་དུ་གཤེགས་སུ་གསོལ། ། ཞེས་དང་། དེ་ནས་
རྒྱུན་དུ་ལྷ་མོ་ཁྱོད་བསྟེན་ནོ། - ། ཞེས་པ་ནས། དུས་བབ་ད་ཚུར་སྤྱོན། ། ཨེ་ཨར་ལི་ཧཱུཾ་ཧཱུྃ་ཛ༔ ཛ ནག་མོ་
གདུག་ཅན། ། ནས། གདན་ལ་བཞུགས། ། ཟ་བྱེད་ནག་མོ། ནས་ཕྱག་བགྱིད་དོ། ། སྐུ་གསུམ་ལྷུན་གྲུབ་
མ་ཡང་བརྗོད་དེ། མཆོད་པ་སྔར་བྱིན་གྱིས་བརླབས་པ་ན་འདིར་བྱིན་རླབས་བྱས་ནས། ཇི་ལྟར་འབུལ་ཚུལ་ནི།
ཙྩོ བདག་གི་དངོས་བཤམས། ། ཞེས་སོགས་ཀྱིས་ཨགྷཾ་ནས་ཤཔྟའི་བར་དང་། རཱུ་པ་ནས་ སྤཆ་འི་བར་གྱིས་
མཆོད། དེ་ནས་མཆོད་དོ་ཕྱོགས་བཅུ་ཞེས་པ་ནས། ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོ་
ཧཱུྃ། སྐབས་འདིར་ནང་མཆོད་བསྡུ་ན་རྩ་བརྒྱུད་ཀྱི་བླ་མ་དམ་པ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ་གིས་ཀྱང་ཆོག་
པར་སྣང་ངོ༌། །དེ་ནས། ཕྲ་མོ་སྦོམ་པོ་ནས། བཉྩ་ཨ་མྲྀ་ཏ་ཁ་ཁ་ཁཱ་ཧི་ཁཱ་ཧི། ཞེས་པས་ནང་མཆོད་དང་། ཆུ་
དང་མ་འདྲེས་ནས་རཀྟ་ཨ་མྲྀ་ཏ་ཁ་ཁ་ཁཱ་ཧི་ཁཱ་ཧི་སརཀྟ་འབུལ། དེ་ནས་ཤ་ཁྲག་ལ་སོགས་ནས། བཞེས་སུ་
གསོལ། ཞེས་བརྗོད་ཅིང་། འབུལ་གཏོར་ལ་དམིགས་ཏེ། དཔལ་ལྡན་ལྷ་མོ་འཁོར་དང་བཅས་པའི་ལྗགས།
ནས་གསོལ་བར་གྱུར། ཨོཾ་ཀཱ་ལི་དེ་བི་ནས་ཁ་ཁ་ཁཱ་ཧི་ཞེས་པ་ལན་བདུན་ནམ་ཉེར་གཅིག་གིས་འབུལ། སྐབས་
འདིར་དཔལ་ལྷ་དང་ཚེ་རིང་མཆེད་ལྔ་བསྟན་མ་བཅུ་གཉིས་སོགས་ལ་གཏོར་མ་འབུལ་ན་སྤྱན་དྲངས་ཏེ་གཞུང་
བཞིན་ཕུལ་ནས། དཔལ་ལྡན་ལྷ་མོ་དཔག་པར་དཀའ་བ་ཁྱོད། །ཅེས་པ་ནས། ཐམས་ཅད་བདག་གིས་
བྱང་ཆུབ་ཕྱིར་བསྔོའོ། ། ཞེས་པའི་བར་གྱིས་ཡན་ལག་བདུན་པ་བྱའོ། ། དེ་ནས་རྟེན་རྫས་ལ་བྱ་ཁྱི་ནད་རྒྱལ་མ་
གཏོགས་འབུལ་བ་ནི། ཧཱུྃ༔ སྤྲིན་གྱི་ཤུགས་འཆང་དྲེའུ་རྐྱང་སེར་འདི། ། སྲིན་པོའི་ཐོད་སྒ་ནས་ཡུད་ཀྱིས་
བསྐོར་བའི་བཞོན་པ་འདི། ། དཔལ་ལྡན་དམག་ཟོར་རྒྱལ་མོའི་རྟེན་དུ་འབུལ། ། འཁོར་ཚོགས་དམ་ཅན་རྒྱ་
མཚོའི་རྟེན་དུ་འབུལ། ། རྟེན་ལས་མ་འདའ་འབེམ་ལས་མ་གཡོ་བར། ། སངས་རྒྱས་བསྟན་པ་ཕྱོགས་བཅུར་
རྒྱས་པ་དང་། ། རྣལ་འབྱོར་བཅོལ་བའི་འཕྲིན་ལས་སྒྲུབ་པར་མཛོད། ། རྫུ་འཕྲུལ་ཤུགས་ལྡན་རླུང་ལྟར་ནས་
འཛིན་མའི་རྒྱན་གྱུར་རྟ་ནག་ཚོགས་འདི་དག ། དཔལ་ལྡན། ། འཁོར་ཚོགས། ། རྟེན་ལསx། །
སངས་རྒྱས། ། རབ་བརྗིད་ཨིནྡྲ་ནཱ་ལའི་ནས་གཡག་རོག་ཞོལ་ཆེན་འདི། ། དཔལ་ལྡནx] འོ་མའི་རྒྱུན་
འཛིན་འདོད་པ་ཀུན་འཇོ་ཞིང་། ། ཆར་སྤྲིན་ལྟ་བུར་མཛེས་པའི་རྔ་ཞོལ་ཅན། ། རྣམ་བཀྲ་དར་གྱི་ཅོད་པན་
མང་བོས་བརྒྱན། ། ནོར་འཛིན་མཛེས་བྱེད་ཞོལ་མོའི་ཚོགས་འདི་དག དཔལ་ལྡནx། འཇམ་པའི་སྤྱི་ཚོགས་
ཆར་ནས་ལུག་ནག་ཚོགས་འདི་དག ། དཔལ་ལྡནx། ། འཇིགས་རུང་བདུད་སྡེའི་ནས་གོ་ཁྲབ་འདི། །
དཔལ་ལྡནx། ། གང་ཞིག་བཏབ་པས་ནས་མཚོན་ཆ་འབར་བ་འདི། ། དཔལ་ལྡནxདམ་ཉམས་དགྲ་
414་



༄༅། ། ལོ་གསར་གྱི་དུས་སུ་དཔལ་ལྡན་ལྷ་མོའི་ཚེས་གཏོར་འབུལ་ཚུལ་བཞུགས་སོ། །
བགེགས་ནས་ནལ་ཐོད་འདི། ། དཔལ་ལྡནx། ། གཞན་ཡང་སོ་དམར་མཚོན་གྱི་གྲུ་གུ་དང་། ། རེ་ནག་
གོས་དང་ནས་ཆ་རྐྱེན་དམ་པ་འདི། ། དཔལ་ལྡནxསྦྱོརི་ལྟར་སྤུངས་པའི་ནས་དུ་མས་བརྒྱན་པ་འདི། །
དཔལ་ལྡནx། ། རྡོ་རྗེའི་ཐོག་དང་ནས་མཚོན་ཆ་འདི། ། དཔལ་ལྡན ཉི་ཟླ་རིང་བ་ནས་ མཆོད་སྤྲིན་
འདི། ། དཔལ་ལྡནx/ ། དུས་གསུམ་རྒྱལ་བའི་ནས་བླ་མེད་རྟེན་མཆོག་འདི། ། དཔལ་ལྡནx། །
འཁོརx| ། རྟེནཱx/ ། སངས་རྒྱསx། ། དེ་ནས་གཞན་ཡང་དཔལ་ལྡན་ལྷ་མོ་ལ། ། བསྟན་པ་སྲུང་
བའི་ཆ་རྐྱེན་དུ། ། ཞེས་པ་ནས། འབད་མེད་ལྷུན་གྱིས་གྲུབ་པར་མཛོད། ། ཅེས་པའི་བར་བརྗོད། སྐབས་
འདིར་གཏོར་ཆེན་འབུལ་བར་བྱ་སྟེ། ཤ་ཁྲག་ལ་སོགས་ཀྱི་མཇུག་ཏུ་ དཔལ་ལྡན་ལྷ་མོ་འཁོར་དང་བཅས་པའི་
ལྗགས་ནས་དྲངས་ཏེ་གསོལ་བར་གྱུར། ཨོཾ་ཀཱ་ལི་དེ་ཝི་ནས་ཁཱ་ཧིའི་བར་ཉུང་མཐའ་ཉེར་ལྔ་ནས་མང་མཐའ་བརྒྱའི་
བར་བརྗོད་ཅིང་འབུལ། དེ་ནས་མཆོད་པ་དང་ནང་མཆོད་ཀྱང་འདོད་ན་ཕུལ་ཆོག གཏོར་རྫོངས་ནི༔ ཧཱུྃ༔ ཤ་
ཆེན་ཚོགས་ནི་ རིས་ལྟར་སྤུངས། ། ཞེས་པ་ནས། ལོངས་སྤྱོད་འཕེལ་བར་མཛོད། ། ནས་པའི་བར་དང་།
གཞི་བདག་གི་གཏོར་མ་ཡང་བསྔོ། ། དེ་ནས་ཉྙོ ལྷ་ལ་དབང་བསྒྱུར་ལྟ་མོ་དཔལ་འབར་མ། ། དབང་བོ་བརྒྱ་
བྱིན་བུ་མོ་ཡིད་འོང་མ། ། སུམ་ཅུ་རྩ་གསུམ་གནས་ཀྱི་གཙོ་མོ་སྟེ། ། ལྷ་མོ་རེ་མ་ཏི་ལ་ཕྱག་འཚལ་ལོ། །ཀླུ་ལ་
དབང་བསྒྱུརx། །གཙུག་ན་རིན་ཆེན་བུ་མོ་ནོར་འཛིན་མ། ། རོལ་མཚོ་བདུན་གྱི་གནས་ཀྱི། ། ཀླུ་མོ་
རེ་མx། ། གནོད་སྦྱིན་དབང་བསྒྱུརx༑ ། གང་བ་བཟང་མོའི་བུ་མོ་གཟི་ལེགས་མ། །བྱ་དཀར་ཅན་གྱི་
གནས་གྱིx། ། གནོད་སྦྱིན་རེ་མx། ། བདུད་ལ་དབང་བསྒྱུར་x། ། རེ་ལྡེ་འགོར་ཡུག་བུ་མོ་དྲི་ལྡན་
མ། ། བདུད་མཁར་རྩེ་དགུའི་གནས་ཀྱིx། ། བདུད་མོ་རེ་མx། ཁྱེད་ལ་བསྟོད་ཅིང་གསོལ་བ་བཏབ་པའི་
མཐུས། ། ནས་འཕེལ་བར་མཛད་དུ་གསོལ། ། ཞེས་པའི་བར་དང་། དཔལ་ གྱི་གཟུགས་ལ་འདོད་
ཁམས་གཙོ་མོ་ཁྱོད། ། དྲེའུ་རྟ་ཞོན་ནས་དཔག་ཚད་ལྔ་བརྒྱར་རྒྱུག ། བེ་ཅོན་ནལ་ཐོད་དམ་པའི་རང་རྟགས་
འཛིན། ། རེ་ལྡེའི་སྟོད་གཡོགས་སྦྲུལ་གྱི་ཤམ་བུ་ཅན། ། ལྟེ་བར་ཉི་ཤར་གཙུག་ན་ཟླ་བ་རྒྱས། ། འདོད་རྒུའི་
མཆོག་སྦྱིན་དབྱིངས་ཕྱུག་དཔལ་འབར་མ། །ལྷ་མོ་རེ་མ་ཏི་ལ་བསྟོད་པར་བགྱི། ། རྣལ་འབྱོར་བཅོལ་བའི་
འཕྲིན་ལས་སྒྲུབ་པར་མཛོད། ། ཞེས་པས་བསྟོད་ལ། དེ་ནས་ཐམས་ཅད་ལངས་ཏེ། ཧཱུྃ༔ ཆོས་དབྱིངས་དབང་
ཕྱུག་མ་གཅིག་བདུད་ཀྱི་ཡུམ། ། ཞེས་པ་ནས། བྱ་ཁྱི་ལྕེ་སྦྱང་ལ་སོགས་འཁོར་དང་བཅས། ། ཚེ་རིང་མཆེད་
ལྔ་བསྟན་པ་བཅུ་གཉིས་དང་། ། ཡུལ་ལྷ་གཞི་བདག་གཉན་པོ་འཁོར་དང་བཅས། ། དགྲ་བོའི་སྲོག་ལ་དབང་
བྱེད་བཤན་པའི་ཚོགས། ། འདིར་གཤེགས་རྒྱན་གྱི་གཏོར་མ་འདི་བཞེས་ཤིག ། ཅེས་བརྗོད་དེ་གཏོར་མ་བྱང་
415



༄༅། ། རྗེ་བཙུན་གྲགས་པ་ངོ་ཤད་སྒྲུབ་ཀྱི་གསུང་འབུམ་བཞུགས་སོ། །
ཤར་མཚམས་ སུ་ གཤེགས་ ལ། ཤུ་ ཁྲག་ དམར་ གྱི་ གཏོར་ མ་ འདི་ བཞེས་ ཤིག ། འཛམ་བུ་ ཏི་ བའི་ ཞལ་
ཟས། ། སྨན་རག་ཕུད་ཀྱི་མཆོད་པx! ། ཛ་གད་དཔའ་བོའི་སྨན་ཕུདx། ། གཙང་མ་ཕུད་ཀྱི་གསེར་
སྐྱེམསx། ། སྔར་བཅོལ་ལེགས་ པའི་ གཏར་ རག་ གཉན་ པོར་གཏོང་། ། ད་ བཅོལ་ ལེགས་ པའི་གསལ་
འདེབས་གཉན་པོར་བཞེས། ། འཁོར་རྣམས་སྐྱོང་ཞིང་རྐྱེན་རྣམས་བཟློག་པ་དང་། ། སྡང་བའི་དགྲ་དང་
གནོད་པའི་བགེགས་ལ་སོགས། ། བདུད་དང་བར་དུ་གཅོད་པ་རྣམ་མང་བོ། ། ཐམས་ཅད་རྡུལ་ཕྲན་བཞིན་
དུ་བརླགས་པ་དང་། ། བསྟན་པ་རྒྱས་པའི་ལས་འདི་ཁྱོད་ཀྱིས་སྒྲུབས། ། སྲིད་ཞིའི་དཔལ་འབྱོར་མ་ལུས་
འབྱུང་བའི་གཞི། ། ཐུབ་པའི་བསྟན་པ་ཡུན་རིང་གནས་པ་དང་། ། དེ་འཛིན་བྱེད་པའི་སྐྱེས་བུ་དམ་པ་
རྣམས། ། དཔལ་འབྱོར་གྱིས་སྐྱོངས་ཡུན་རིང་ཞབས་བརྟན་ཤོག ། ཅེས་པ་དང༌། དེ་ནས་སླར་གདན་ལ་
འཁོད་དེ། མངའ་གསོལ་བྱ་བ་ནི། ཉྙོ རྡོ་རྗེ་འཆང་སོགས་རྩ་བརྒྱུད་བླ་མ་དང་། ། བདེ་ཆེན་ཆོས་སྐུའི་ངང་དུ་
རོ་གཅིག་ཀྱང་། ། རབ་འབྱམས་འཕྲིན་ལས་སྒྲུབ་མཛད་ལྷ་མོ་ཁྱོད། ། བཀའ་བརྒྱུད་བླ་མའི་ཚོགས་སུ་མངའ་
གསོལ་ལོ། ། ལྷན་ཅིག་སྐྱེས་དངོས་བདེ་ཆེན་ནམ་མཁའི་ངང༌། ། གྲངས་མེད་གཟུགས་སྐུ་སྒྱུ་འཕྲུལ་དྲ་བ་
ཅན། ། མ་ལུས་རྒྱལ་བའི་ཡུམ་ཁྱོད་རྒྱུད་སྡེ་བཞིའི། ། དཀྱིལ་འཁོར་ལྷ་ཚོགས་ངོ་བོར་མངའ་གསོལ་ལོ། །
སྐུ་གསུམ་ལྷུན་གྲུབ་རྫོགས་པའི་སངས་རྒྱས་ཏེ། ། སྤངས་རྟོབ།ས་དབྱེར་མེད་ཞིར་གྱུར་དམ་པའི་ཆོས། །རིག་
གྲོལ་མཐར་ཕྱིན་འཕགས་ཚོགས་ཀུན་གྱི་གཙོ། ། སྐྱབས་གནས་དཀོན་མཆོག་གསུམ་དུ་མངའxའོད་སྲུང་
བསྟན་པའི་མཇུག་ཏུ་ལྷ་མོ་ཁྱོད། ། ཉི་མའི་གཉེན་དང་སྨོན་ལམ་ལྷན་ཅིག་པས། ། ཞིང་འདིར་ཐུབ་བསྟན་
སྲུང་དང་སྤེལ་མཛད་པའི། ། བཀའ་སྲུང་ཀུན་གྱི་གཙོ་མོརxi ། ཞིང་སྐྱེས་ལྷན་ཅིག་སྐྱེས་དང་སྔགས་སྐྱེས་
ཀྱི། ། གནས་གསུམ་མཁའ་འགྲོའི་ཚོགས་ལ་དབང་བསྒྱུར་ཞིང་། ༈ ཐོགས་མེད་དངོས་གྲུབ་ཆར་འབེབས་ལྷ་
མོ་ཁྱོད། ། མཁའ་འགྲོ་ཀུན་གྱི་གཙོ་མོརx། ཁྱོད་ནི་སྲིད་གསུམ་མ་ལུས་ཀུན་གྱི་བདག ། འདོད་ཁམས་
དབང་བསྒྱུར་སྡེ་བརྒྱད་བྲན་དུ་འཁོལ། ། འཇིག་རྟེན་འཇིག་རྟེན་འདས་པའི་སྲུང་མའི་གཙོ། ། སྣང་སྲིད་
ཀུན་གྱི་བདག་པོར། ། བདག་ཅག་དཔོན་སློབ་མི་ནོར་དགོན་གནས་བཅས། ། ཀུན་གྱི་སྲུང་མར་མངའ་
གསོལ་གཉེར་གཏད་ཀྱི། ། དེང་ནས་བཟུང་སྟེ་བྱང་ཆུབ་སྙིང་པོའི་བར། ། རབ་འབྱམས་འཕྲིན་ལས་སྒྲུབ་ལ་
མ་གཡེལ་ཞིང་
། དེ་ནས་ཡིག་བརྒྱ་བརྗོད་དམ་ཀྱང་། མ་རྙེད་ཡོངས་སུ་ཞེས་སོགས་ཀྱིས་བཟོད་གསོལ་དང༌།
འདིར་ནི་གཟུགས་དང་ཞེས་སོགས་ཀྱིས་རྟེན་ལ་བསྟིམ་པར་བྱའོ། ། བཀྲ་ཤིས་ནི། དྲན་པ་ཙམ་གྱིས་
དངོས་གྲུབ་མཆོག་སྩོལ་བའི། ། རྩ་བ་བརྒྱུད་པའི་བླ་མ་མཆོག་རྣམས་དང་། ། སྐུ་བཞིའི་བདག་ཉིད་དཀྱིལ་
416



༄༅། ། ལོ་གསར་གྱི་དུས་སུ་དཔལ་ལྡན་ལྷ་མོའི་ཚེས་གཏོར་འབུལ་ཚུལ་བཞུགས་སོ། །
འཁོར་འཁོར་ལོའི་གཙོ། ། ཡི་དམ་ལྷ་ཚོགས་རྣམས་ཀྱི་བཀྲ་ཤིས་ཤོག། རང་ཞི་ཆོས་སྐུའི་ངང་ལས་མ་གཡོས་
ཀྱང་། ། ཐབས་ མང་ སྤྲུལ་ བས་བསྟན་པ་སྲུང་མཛད་ཅིང་། ། སྒྲུབ་པ་བོ་རྣམས་བུ་བཞིན་སྐྱོང་ མཛད་
པའི། ། དཔལ་ལྡན་དམག་ཟོར་རྒྱལ་མོའིxཆོས་བཞིན་སྒྲུབ་པའི་གང་ཟག་སྦྱོང་བ་དང་། བསྟན་དགྲ་དམ་
ཉམས་ཕྱེ་མར་འཐག་པ་ལ། ། ནམ་ཡང་གཡེལ་བ་མེད་པའི་འཕྲིན་ལས་ཅན། །གདུག་པའི་འཁོར་ཚོགས་རྒྱ་
མཚོའིx། ། བསོད་ནམས་དར་རྒྱས་རི་རྒྱལ་ལྷུན་པོ་བཞིན། ། སྙན་གྲགས་ཆེན་པོ་ནམ་མཁའ་བཞིན་དུ་
ཁྱབ། ། ཚེ་རིང་ནད་མེད་གཞན་དོན་ལྷུན་གྲུབ་པའི། ། ཡོན་ཏན་རྒྱ་མཚོ་མཆོག་གིx། ། འབད་དང་རྩོལ་
བ་མི་དགོས་པའི། ། ཞེས་པ་ནས། བསམ་པ་འགྲུབ་པའི་བཀྲ་ཤིས་ཤོག ། ཞེས་པ་དང་། གཞན་ཡང་ཤིས་
བརྗོད་ཅི་རིགས་བྱའོ། ། ཅེས་པ་འདི་ཡང་འགའ་ཞིག་གིས་བསྐུལ་བས་རྐྱེན་བྱས་ཏེ་གཞན་ལའང་ཕན་སྙམ་པའི་
བསམ་པས་གཞུང་ན་ཁ་འཕངས་ཤིང་ཐོར་ནས་ཡོད་པ་རྣམས་བླངས་ཏེ་འདོན་བདེ་བར་བཤད་སྒྲུབ་མིང་ཅན་
གྱིས་ཅོན་ནེའི་དགོན་ཉིད་དུ་བསྒྲིགས་པ་སྟེ། པར་གྱི་ཡི་གེ་བ་ནི་དཀའ་བཅུ་འཇམ་དབྱངས་དོན་ཡོན་ནོ། །
མངྒ་ལཾ། །
417



༄༅། ། འཇིགས་བྱེད་དཔའ་བོ་གཅིག་པའི་མངོན་རྟོགས་བསྡུས་པའི་རྣམ་གྲངས་
བརྗོད་པ་བདུད་ལས་རྒྱལ་བྱེད་ཅེས་བྱ་བ་བཞུགས་སོ། །
ན་མོ་བཛྲ་བྷི་ར་ཝ་ཡེ། འདིར་འཇིགས་བྱེད་བདུད་ལས་རྣམ་རྒྱལ་དུ་གྲགས་པ་དཔའ་བོ་གཅིག་པའི་སྒྲུབ་
ཐབས་བསྡུས་པ་ཞིག་བརྗོད་པར་བྱ་སྟེ། བསྡུས་པ་བྱེད་ཚུལ་ལ་རྒྱ་གཞུང་ནས་གཞལ་ཡས་ཁང་ཡོད་མེད་གཉིས་
འབྱུང་བ་ལྟར། བོད་ཀྱི་མཁས་པས་མཛད་པ་ལ་ཡང་དེ་གཉིས་འདུག་ཅིང་། འོན་ཀྱང་ལཱ་ལི་ཏའི་བཞེད་པ་ནི་
གཞལ་ཡས་ཁང་ཡོད་པའི་ལུགས་སོ། ། གཞལ་ཡས་ཁང་ཡོད་པའི་ཕྱོགས་ལའང་བསྐྱེད་ཚུལ་མི་འདྲ་བ་རྒྱུ་
གཞུང་དང་བོད་ཀྱིས་མཛད་པའི་སྒྲུབ་ཐབས་གཉིས་ཀ་ནས་འབྱུང་ཡང་། འདིར་པཎ་ཆེན་གོང་མ་དང་ཅང་
འགྱ་ཞབས་ཀྱིས་མཛད་པའི་དཔའ་བོ་གཅིག་པའི་མངོན་རྟོགས་ལས་གཞལ་ཡས་ཁང་བསྐྱེད་ཚུལ་བསྡུས་པ་
མཛད་པའི་རྗེས་སུ་འབྲང་ནས་འཆད་པ་ལ། ཡོ་བྱད་དགོས་པ་རྣམས་ཚོགས་པར་བྱས་ཏེ། ། རང་ཉིད་སྐད་
ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པའི་སྐུར་བཞེངས་
པར་གྱུར། ནང་མཆོད་བྱིན་རླབས་རྒྱས་པ་ནི་བཅུ་གསུམ་མ་ལྟར་དང་། བསྡུ་ན། གཉིས་ལས། དང་པོ་ནི།
ཧིཏྟི ས་བསངས། སྭ་བྷཱ་ཝས་སྟོང་བར་སྦྱངས། སྟོང་བའི་ངང་ལས་ཡཾ་ལས་རླུང་། རཾ་ལས་མེ། ཨཱ ལས་མི་
མགོའི་སྒྱེད་བུ་གསུམ་གྱི་སྟེང་དུ་ཨཱ༔ལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ་དབུས་དང་ཕྱོགས་བཞིར་
ཧཱུྃ་ཨོཾ་ཛཱི་ཝཾ་ཧཱུྃ་ལས་ཤ་ལྔ་གོ་ཀུ་ད་ཧ་ནས་མཚན་པ་མཚོས་བཞི་དང་དགུས་ལོ་མི་པོ་ཏི་བི་ལས་བདུད་རྩི་ལྔ་བི་ར་ཤུ་མ་
མུས་མཚན་པ། དེ་དག་གི་སྟེང་དུ་ཨོཾ་ཨཱ༔ ཧཱུྃ་གསུམ་སྟེང་ནས་སྟེང་དུ་བརྩེགས་པར་གྱུར་རང་གི་ཐུགས་ཀའི་ཧཱུྃ་
ལས་འོད་ཟེར་འཕྲོས། རླུང་ལ་ཕོག རླུང་གཡོས། མེ་སྦར། ཐོད་པའི་ནང་གི་རྫས་རྣམས་ཞུ་ཞིང་ཁོལ། ཡི་
གེ་གསུམ་གྱི་འོད་ཟེར་གྱིས་སྐུ་གསུང་ཐུགས་ཀྱི་རྡོ་རྗེ་རྣམས་སྤྱན་དྲངས་ནས་ཡི་གེ་གསུམ་ལ་ཐིམ་པས་ཐོད་པར་
ལྷུང་ནས་ཞུ་བས་སྦྱངས་རྟོགས་སྤར་གསུམ་བྱས་པར་གྱུར། ཨོཾ་ཨཱཿ ཧཱུཾ། ལན་གསུམ། པཎ་ཆེན་གྱི་དེར་བསྡུ་ན།
ཧ་ཧོ་ཧི ལན་གསུམ་བརྗོད་པར་བཤད། མཆོད་པ་བྱིན་གྱིས་བརླབ་ཚུལ་བསྡུས་པ་ཡོད་ཀྱང་བཅུ་གསུམ་མ་ལྟར་
བྱས་ན་ལེགས་ཚོགས་ཞིང་ནི། རང་ཉིད་འཇིགས་བྱེད་ཞལ་གཅིག་ཕྱག་གཉིས་པར་གསལ་བའི་ཐུགས་ཀར་པདྨ་
418



༄༅། །འཇིགས་བྱེད་དཔའ་པོ་གཅིག་པའི་མངོན་རྟོགས་བསྡུས་པའི་རྣམ་གྲངས་བརྗོད་པ། །
དང་ཉི་མ་ལ་གནས་པའི་ཧཱུྃ་གི་འོད་ཟེར་གྱིས་འཇིག་རྟེན་གྱི་ཁམས་སུ་མེད་པ་གསར་བར་བྱས། དེ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བོ་དང་རིག་པའི་ཚོགས་ཀྱིས་བསྐོར་བའི་རྡོ་རྗེ་འཇིགས་བྱེད་
བླ་མ་དང་བཅས་པ་མདུན་གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་ཁར་ཐིམ། གང་གི་དྲིན་གྱི་བདེ་
ཆེན་གནས། ། སྐད་ཅིག་གིས་ནི་ཐོབ་འགྱུར་བ། ། བླ་མ་རིན་ཆེན་ལྟ་བུའི་སྐུ། ། རྡོ་རྗེ་ཅན་ཞབས་པད་ལ་
འདུད། ། གཟུགས་མཆོག་མཆོག་ཏུ་དྲག་པོ་ཆེ། ། དཔའ་བོ་མཆོག་གི་སྤྱོད་ཡུལ་ཅན། ། གདུལ་དཀའ་
འདུལ་བའི་དོན་མཛད་པ། ། རྡོ་རྗེ་འཇིགས་བྱེད་ལ་ཕྱག་འཚལ། ། ཞེས་སམ། བསྡུ་ན། ན་མོ་གུ་རུ་བཛྲ་
བྷིར་ཝ་ཡ་བྷུ ཞེས་པས་ཕྱག་བྱ། རང་གི་སྙིང་པའི་ཧཱུྃ་གི་འོད་ཟེར་ལས་བྱུང་བའི་ཙ་ཙི་ཀ་དཀར་མོ། ། ཕག་མོ་
སྔོན་མོ། ། དབྱངས་ཅན་མ་དམར་མོ། །གོ་རུ་ལྗང་ཁུ་རྣམས་ཕྱག་ན་མཆོད་རྫས་སྣ་ཚོགས་པ་ཐོགས་པ་རྣམས་
ཀྱིས་མཆོད་པར་གྱུར། ཨོ་ཏིཙྪི ཀྵ ཧ་ཨོཾ་ཧཱུྃ་ཧཱུྃ་ཕཊ། ཨོ་ཝི་ཀྲི་ཏཱ་ན་ན་དུཏྟཾ་སཱ་ཏུ་ད་མ་ཀ་ག ག གུ ཨོཾ་ཀུ་མཱ་ར་
རཱུ་པི་ཎེ་ཛ ཛ ཧཱུྃ་ཕཊ། ཨོཾ་ཧི༔ ཧ་ཏེ་ཕཊ། ཨོཾ་དཱི་བྷ་ལོ་ཙ་ན་ཝི་ཀྲི་ཏཱ་ན་ན་མ་ཧཱ་ཨཊྚ་ཊྚ་ཧཱ་ས་ན་དེ་ནི་དི་ཏ་ཡེ་
སྭཱཧཱ། ཨོཾ་བཛྲ་ནེ་ཝིདྱ་ཨཱཧཱུཾ། ཨོཾ་བཛྲ་ཤ་བྷ་ཡཿ ཧཱུྃ། མཆོད་ལྷ་བསྡུ་ན། རང་གི་སྙིང་ཁའི་ཧཱུཾ་ལས་བྱུང་བའི་ལྷ་
མོ་རྣམས་ཀྱི་མཆོད་པར་གྱུར། ཅེས་བྱ། སྡིག་པ་རྣམས་ནི་བཤགས་པར་བྱ། ། སྐྱེས་ཤིང་བྱུང་བ་རྣམས་ནི་
བསལ། ། མི་ཕྱེད་པར་ཡང་སྤྱན་སྔར་བརྗོད། ། དེ་བཞིན་བསོད་ནམས་རྗེས་ཡི་རང་། ། བདག་གིས་བདེར་
འགྲོ་ཡོངས་ སུ་ བསྔོ། ། དཀོན་ མཆོག་གསུམ་ ལ་ སྐྱབས་ སུ་ འགྲོ ། སེམས་ ཅན་ ཐམས་ ཅད་ བདག་ གིས་
དགྲོལ། ། བྱང་ཆུབ་གནས་ལ་དགོད་པར་བགྱི། ། བྱང་ཆུབ་སེམས་ནི་ཡང་དག་བསྐྱེད། ། ཡོན་ཏན་རྒྱ་མཚོ་
ཁྱེད་རྣམས་ལ། །བདག་གི་ལུས་འདི་དབུལ་བར་བགྱི། ། ཡང་དག་རྫོགས་པའི་སངས་རྒྱས་དང་། ། དེ་
སྲས་ལམ་ གྱུར་ སྦྱིན་ སོགས་ ཚུལ། ། སྐུ་ གསུམ་ ཡེ་ ཤེས་ ཐོབ་བྱའི་ཕྱིར། ། རབ་ ཏུ་ དང་ བས་ བསྟེན་ པར་
བགྱི། ། ཞེས་པས་བདུན་རྣམ་དག་བྱ། བསྡུས་པ་ལ་རིགས་ལྔའི་སྡོམ་བཟུང་མི་དགོས། སེམས་ཅན་ཐམས་ཅད་
བདེ་བ་དང་ལྡན་པར་གྱུར་ཅིག ། ཅེས་སོགས་ཚད་མེད་བཞི་བསྒོམས་ཏེ་བསོད་ནམས་ཀྱི་ཚོགས་གསོག དེ་
ནས། ཨོཾ་སྭཱ་བྷཱ་ཝ་ཤུདྡྷ་སརྦ་དྷརྨ སྭ་བྷཱ་ཝ་ཤུདྡྷོཉ་ཧཾ། ཨོཾ་ཀཱུ་ནྱ་ཏཱ་ཛྙཱ་བཛྲ་སྭ་བྷཱ་ཝ་ཨཏྨ་ཀོཉ་ཧཾ། རང་དང་ཚོགས་
ཞིང་གི་ལྷ་དང་དེ་དག་ལས་གཞན་པའི་ཆོས་ཐམས་ཅད་བརྟེན་ནས་བཏགས་པ་ཡིན་པའི་ཕྱིར། རྟག་ཆད་ལ་
སོགས་པ་མཐའ་བཞི་དང་བྲལ་བའི་རང་བཞིན་སྟོང་བ་ཉིད་དུ་གྱུར། ཅེས་པས་ཡེ་ཤེས་ཀྱི་ཚོགས་བསགས་ཤིང་
འཆི་བ་ཆོས་སྐུའི་ལས་འཁྱེར་བསྒོམ། འདིའི་རྒྱ་གཞུང་དག་ན་གཞལ་ཡས་ཁང་གི་སྐོར་བསྡུས་ཤིང་། འདིར་ཡང་
གཞལ་ཡས་ཁང་བསྡུས་ཏེ་བསྒོམ་པ་ལ་པཎ་ཆེན་རིན་པོ་ཆེས་འབྱུང་བཞི་བསྒོམ་པར་མ་བཤད་ཅིང་། ཅང་འགྱོ་
419



༄༅ ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཞབས་ཀྱི་སྒྲུབ་ཐབས་བསྡུས་པ་ལས་འབྱུང་བཞི་བསྡུས་ནས་བསྐྱེད་པ་ལྟར་བྱས་ན། སྟོང་བའི་ངང་ལས་ཡོར་པོ་
ལས་བྱུང་བའི་འབྱུང་བཞིའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པའི་འོད་ཟེར་རྡོ་རྗེའི་
ས་གཞི་ར་བ་གུར་བླ་རེ་མེ་རི་དང་བཅས་པ། དེའི་ཕྱི་རོལ་ཏུ་གཏུམ་དྲག་ལ་སོགས་པ་དུར་ཁྲོད་ཆེན་པོ་བརྒྱད་
ཀྱིས་ཡོངས་སུ་བསྐོར་བའི་སྲུང་བའི་འཁོར་ལོའི་དབུས་སུ་ཧཱུཾ་ལས་བྱུང་བའི་ཆོས་འབྱུང་གི་ནང་དུ་པདྨའི་ལྟ་བར་
ཧཱུྃ་ལས་སྣ་ཚོགས་རྡོ་རྗེའི་ལྟེ་བར་ཧཱུྃ་ལས་གཞལ་ཡས་ཁང་གྲུ་བཞི་སྒོ་བཞི་རྒྱན་རྟ་བབས་དང་བཅས་པ་མཚན་ཉིད་
ཐམས་ཅད་ཡོངས་སུ་རྫོགས་པར་གྱུར། འདིར་པཎ་ཆེན་གྱི་དེར་དུར་ཁྲོད་སྔར་ལྟར་བསྐྱེད་པར་མཛད་ལ།
ཅང་འགྱོ་ཞབས་ཀྱི་བསྡུས་པ་དེར་བསྐྱེད་པའི་སྐབས་འདིར་དུར་ཁྲོད་ཀྱི་གསལ་མི་སྣང་ཡང་། ཉེར་བསྡུ་ལ་དུར་
ཁྲོད་འབྱུང་། གཞལ་ཡས་ཁང་གི་ནང་གི་དབུས་སུ་ཡཾ་ལས་རླུང་གི་དཀྱིལ་འཁོར་ནག་ལ་ཅུང་ཟད་དམར་པའི་
མདོག་ཅན་གྱི་སྟེང་དུ་ཨ་ཡིག་དང་པོ་ལས་བྱུང་བའི་ཟླ་བའི་དཀྱིལ་འཁོར་ནས། དྷཱི ས་མཚན་པའི་བར་རམ།
ཡང་ན། དཀྱིལ་འཁོར་གྱི་སྟེང་དུ་ཨཱཿ ལས་བྱུང་བའི་ཟླ་བའི་དཀྱིལ་འཁོར། དེའི་སྟེང་དུ་དྷཱིལས་རལ་གྲི་
དྷཱི ས་མཚན་པ། ཞེས་ཅང་འགྱ་ཞབས་ཀྱིས་བཤད་པ་ལྟར་རམ། གང་ལྟར་ཡང་། དེ་ལས་འོད་ཟེར་འཕྲོས་
བདེ་བར་གཤེགས་པ་ཐམས་ཅད་སྤྱན་དྲངས། དྷཱིལ་ཐིམ་དེ་ཡོངས་སུ་གྱུར་བ་ལས། རང་ཉིད་རྒྱུ་རྡོ་རྗེ་འཛིན་
པ་འཇམ་དཔལ་གཞོན་ནུར་གྱུར་བ་སྐུ་མདོག་སེར་པོ་ཡིད་ཙམ་ཁྲོས་པ། ཕྱག་གཡས་རལ་གྲི་འཕྱར་ཞིང་གཡོན་
གྱི་གླེགས་བམ་ཐུགས་ཀར་བསྣམས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། མཚན་སོ་གཉིས་དང་དཔེ་
བྱད་བརྒྱད་ཅུས་བརྒྱན་པ། རལ་བའི་ཟུར་ཕུད་ལྔ་དང་ལྡན་ཞིང་རྒྱན་ཐམས་ཅད་ཀྱིས་བརྒྱན་པ། དེའི་ཐུགས་
ཀར་ཨཱཿ ལས་བྱུང་བའི་ཉི་མའི་དཀྱིལ་འཁོར། ཞེས་བར་དོ་ལོངས་སྐུའི་ལམ་འཁྱེར་བསྒོམས། བསྡུ་ན། འཇམ་
དཔལ་སེར་པོ་གཡས་རལ་གྲི་དང་གཡོན་གླེགས་བམ་འཛིན་པ། མཚན་དཔེས་སྤྲས་ཤིང་ཞབས་རྡོ་རྗེའི་སྐྱིལ་ཀྲུང་
གིས་བཞུགས་པ། ཞེས་བྱར་རུང་སྟེ་རྒྱུ་གཞུང་འགའ་ལས་ཀྱང་དེ་བཞིན་དུ་བཤད། གང་བྱས་ཀྱང་། དེའི་འོད་
ཀྱིས་ཕྱོགས་བཅུ་ན་བཞུགས་པའི་རྣམ་སྣང་ལ་སོགས་པའི་སངས་རྒྱས་དང་། རྡོ་རྗེ་ནོན་པོ་ལ་སོགས་པའི་བྱང་
ཆུབ་སེམས་དཔའ་དང་། རྡོ་རྗེ་ལྕགས་ཀྱུ་ལ་སོགས་པའི་ཁྲོ་བོ་དང་། སེམས་མ་རྡོ་རྗེ་མ་ལ་སོགས་པའི་རིག་མ་
རྣམས་སྤྱན་དྲངས། ཞེས་པའམ། ཅང་འགྱས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བོ་
དང་རིག་པའི་ཚོགས་རྣམས་སྤྱན་དྲངས། ཞེས་བཤད་དེ་གང་རུང་གིས་ཆོག གང་ཡིན་ཀྱང༌། འཇམ་དཔལ་
བཅས་པ་ཉི་མ་ལ་ཞུགས་པ་ལས་འོད་ཟེར་གྱིས་དཔག་ཚད་སྟོང་ཕྲག་བརྒྱར་ཁྱབ་པའི་ཉི་མའི་དཀྱིལ་འཁོར་དུ་
གྱུར། དེའི་སྟེང་དུ་ཧཱུྃ་ཡིག་མཐིང་ཁ་འོད་ཟེར་ལྔ་དང་ལྡན་པ་ལས་འོད་ཟེར་འཕྲོས། སངས་རྒྱས་དང་བྱང་ཆུབ་
420



༄༅། ། འཇིགས་བྱེད་དཔའ་བོ་གཅིག་པའི་མངོན་རྟོགས་བསྡུས་པའི་རྣམ་གྲངས་བརྗོད་པ། །
སེམས་དཔའ་དང་ཁྲོ་བོ་དང་རིག་པའི་ཚོགས་རྣམས་སྤྱན་དྲངས། ཧཱུྃ་ལ་ཞུགས་པ་ལས་ཁྲོ་བོའི་རྡོ་རྗེ་ཁ་དོག་ནག་
པོ་རྩེ་དགུ་པ་རྭ་ཤིན་ཏུ་གདངས་པ། འོད་ཟེར་ལྔ་དང་ལྡན་པ། ལྟེ་བ་ལ་ཧཱུྃ་ཡིག་གིས་མཚན་པ། དེ་ལས་རྡོ་རྗེ་
ཕྲ་མོའི་གཟུགས་སྤྲོས་པས་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བ་དང་རིག་པའི་ཚོགས་རྣམས་སྤྲོས་ཏེ།
ནམ་མཁའི་ཁམས་ཐམས་ཅད་ཏིལ་གྱི་གང་བུ་བཞིན་དུ་གང་བ་ཉི་མ་ལ་གནས་པས། སེམས་ཅན་རྣམས་སྨིན་
པར་བྱས་ནས་རྡོ་རྗེ་འཇིགས་བྱེད་ཐོབ་པར་བྱས་པ་དང་ལྷན་ཅིག་ཏུ་འདུས་ནས་རྡོ་རྗེ་ལ་ཐིམ་པར་གྱུར། ཞེས་
སམ། བསྡུ་ན་ ཅང་འགྱས་ཉི་མ་ལ་ ཞུགས་པ་ལས་ཉི་མའི་སྟེང་དུ་ཧཱུྃ་ཡིག་མཐིང་ཁ་དེ་ལས་འོད་ཟེར་ཕྲོས།
སངས་རྒྱས་དང་ནས། སྤྱན་དྲངས། ཧཱུཾ་ལ་ཐིམ་པ་ལས་ཁྲོ་བོའི་རྡོ་རྗེ་རྩེ་དགུ་བ་ཧཱུྃ་ཡིག་ས་མཚན་པར་གྱུར། དེ་
ལས་སངས་རྒྱས་དང་ནས། ཚོགས་རྣམས་སྤྲོས་ཏེ་སེམས་ཅན་ཐམས་ཅད་རྡོ་རྗེ་འཇིགས་བྱེད་ཀྱི་གོ་འཕང་ལ་
བཀོད་པ་དང་ལྷན་ཅིག་ཏུ་འདུས་ནས་རྡོ་རྗེ་ལ་ཐིམ་པར་གྱུར། ཞེས་བཤད་པ་ལྟར་ཡང་རུང་སྟེ་རྒྱ་གཞུང་འགའ་
ཞིག་ལས་ཀྱང་ངོ༌། ། གང་ལྟར་ཡང་། ཟླ་བ་ཉི་མ་རྡོ་རྗེ་ཧཱུྃ་དང་བཅས་པ་ཡོངས་སུ་གྱུར་བ་ལས། སྣ་ཚོགས་
པདྨ་དང་ཟླ་བ་དང་ཉི་མའི་གདན་གྱི་སྟེང་དུ་རང་ཉིད་འབྲས་བུ་རྡོ་རྗེ་འཛིན་པ་དཔལ་རྡོ་རྗེ་འཇིགས་བྱེད་ཆེན་པོ་
སྐུ་མདོག་མཐིང་ནག ཞལ་དགུ་ཕྱག་སོ་བཞི་ཞབས་བཅུ་དྲུག་པ་གཡས་བསྐུམས་ཤིང་གཡོན་བརྐྱངས་པའི་
སྟབས་ཀྱིས་བཞུགས་པ། ཞེས་དང༌། བྲེལ་བའི་ཚེས་བསྡུ་ན། སྦྲུལ་དང་རུས་པའི་རྒྱན་སྣ་ཚོགས་པས་བརྒྱན་
ཅིང་། ཁྲོ་བོའི་ཉམས་ཐམས་ཅད་ཡོངས་སུ་རྫོགས་པར་གྱུར། ཞེས་པ་ཙམ་གྱིས་ཀྱང་འགྲུབ་སྟེ། གསང་བདེ་
འཇིགས་གསུམ་སོགས་ཀྱི་བསྙེན་པའི་སྐབས་ལྟ་བུ་ལ་ངལ་བྲེལ་གྱི་དབང་གིས་ཐུན་བཞི་ལ་རྒྱུས་བསྡུས་གང་རུང་བྱ་
བ་བཤད་པའི་ཕྱིར་རོ། ། འོན་ཀྱང་གཞུང་ལྟར་བསྐྱེད་མཆོག་རྒྱས་པ་བྱས་ན་ལེགས་པས། ཁམས་གསུམ་པོ་ཟ་
བར་ནུས་པ། ཧ་ཧ་ཞེས་སྒྲོག་ཅིང་ལྗགས་འདྲིལ་བ། མཆེ་བ་རྣམ་པར་གཙིགས་པ་ཁྲོ་གཉེར་ཅན། ཁྲོ་གཉེར་
གྱི་འགྲམ་དུ་སྨིན་མ་དང་སྤྱན་འཇིག་པའི་དུས་ལྟར་འབར་བ། སྐྲ་ཁམ་སེར་གྱེན་དུ་བརྫེས་པ། འཇིག་རྟེན་དང་
འཇིག་རྟེན་ལས་འདས་པའི་ལྷ་ལ་བསྡིགས་མཛུབ་བྱེད་པ། འཇིགས་པ་རྣམས་ཀྱང་འཇིགས་པར་མཛད་པ།
ཕི་ཀ་རའི་སྒྲ་ཆེན་པོ་འབྲུག་ལྟར་སྒྲོགས་པ། མིའི་ཁྲག་དང་ཞག་དར་རྐང་དང་ཚིལ་བུ་ཟ་བ། འཇིགས་སུ་རུང་
བའི་ཐོད་པ་བསྐམ་པོ་ལྔས་ཐོད་བྱས་ཤིང་། མི་མགོ་རློན་པ་ལྔ་བཅུའི་ཐོད་པའི་འཕྲེང་བས་བརྒྱན་པ། སྦྲུལ་ནག་
པོའི་མཆོད་ཕྱིར་ཐོགས་དང་མི་རུས་ཀྱི་འཁོར་ལོ་དང་རྣ་ཆ་ལ་སོགས་པ་རུས་པའི་རྒྱན་རྣམས་ཀྱིས་བརྒྱན་པ།
གསུས་པ་ཆེ་བ་གཅེར་བུའི་གཟུགས་ཅན། མཚན་མ་གྱེན་དུ་བསྒྲུང་བ། སྨིན་མ་དང་རྫི་མ་དང་སྨ་ར་དང་བ་སྤུ་
རྣམས་དུས་མཐའི་མེ་ལྟར་འབར་ཞིང་། རྩི་ཞལ་ནག་པོ་མ་ཧེའི་གདོང་ཅན་ཤིན་ཏུ་ཁྲོས་པ། རྭ་རྣོན་པོ་ཅན།
421



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
དེའི་སྟེང་མ་རྭ་གཉིས་ཀྱི་དབུས་ཀྱི་ཞལ་དམར་པོ་རབ་ཏུ་འཇིགས་པ་ཞལ་ནས་ཁྲག་འཛག་པ། དེའི་སྟེང་དུ་
འཇམ་དཔལ་གྱི་ཞལ་སེར་པོ་ཡིད་ཙམ་ཁྲོས་པ། གཞོན་ནུའི་རྒྱུན་གྱིས་བརྒྱན་ཅིང་སྤྱི་བོར་རལ་པ་ལྔ་དང་ལྡན་པ།
རྭའི་རྩ་བའི་གཡས་ཀྱི་ཞལ་དང་པོ་སྔོན་པོ། ། དེའི་གཡས་ཞལ་དམར་པོ། ། གཡོན་ཞལ་སེར་པོ། ། རྭའི་རྩ་
བའི་གཡོན་གྱི་ཞལ་དང་པོ་དཀར་པོ། ། དེའི་གཡས་ཞལ་དུད་ཁ། གཡོན་ཞལ་ནག་པོ། ། ཞལ་རྣམས་ཤིན་
ཏུ་ཁྲོས་པ། ཞལ་དགུ་པོ་ཐམས་ཅད་ཀྱང་སྤྱན་གསུམ་གསུམ་དང་ལྡན་པའོ། ། ཕྱག་གཡས་གཡོན་གྱི་དང་པོ་
གཉིསཀྱིས་གླང་པོ་ཆེའི་པགས་པ་རློན་པ་མགོ་གཡས་དང་སྤུ་ཕྱིར་བསྟན་ཏེ་ལག་པ་དང་རྐང་པའི་པགས་པ་
གཡོན་པ་ནས་བརྐྱངས་ཏེ་འཛིན་པ། ལྷག་མ་གཡས་ཀྱི་དང་པོ་ན་གྲི་གུག གཉིས་པ་ན་བྷི་དྷི་བཱ་ལ། གསུམ་པ་
ན་གཏུན་ཤིང་། བཞི་པ་ན་ཆུ་གྲི ། ལྔ་བ་ན་ཀ་ཎ་ཡ། དྲུག་པ་ན་དགྲ་སྟ། བདུན་པ་ན་མདུང་། བརྒྱན་པ་ན་
མདའ། དགུ་པ་ན་ལྕགས་ཀྱུ། བཅུ་པ་ན་དབྱུག་ཐོ། ། བཅུ་གཅིག་པ་ན་ཁ་ཊཾ་ག ། བཅུ་གཉིས་པ་ན་འཁོར་
ལོ། ། བཅུ་གསུམ་པ་ན་རྡོ་རྗེ་རྩེ་ལྔ་བ། བཅུ་བཞི་པ་ན་རྡོ་རྗེ་ཐོ་བ། བཅོ་ལྔ་བ་ན་རལ་གྲི་ བཅུ་དྲུག་པ་ན་ཅང་
ཏེའུ་བསྣམས་ཤིང་། ལྷག་མ་གཡོན་གྱི་དང་པོ་ན་ཁྲག་གིས་གང་བའི་ཐོད་པ། གཉིས་པ་ན་ཚངས་པའི་མགོ །།
གསུམ་པ་ན་ཕུབ། བཞི་པ་ན་རྐང་པ། ལྔ་བ་ན་ཞགས་པ། དྲུག་པ་ན་གཞུ། བདུན་པ་ན་རྒྱུ་མ། བརྒྱད་པ་ན་
དྲིལ་བུ། དགུ་པ་ན་ལག་པ། བཅུ་བ་ན་དུར་ཁྲོད་ཀྱི་རས། བཅུ་གཅིག་པ་ན་སྐྱེས་བུ་གསལ་ཤིང་ལ་བཙུགས་པ།
བཅུ་གཉིས་པ་ན་མེ་ཐབ། བཅུ་གསུམ་པ་ན་ཐོད་ཚལ། བཅུ་བཞི་བ་ན་སྡིགས་མཛུབ། བཅོ་ལྔ་བ་ན་འཕན་རྩེ་
གསུམ་པ། བཅུ་དྲུག་པ་ན་རླུང་རས་བསྣམས་པའོ། ༈ ཞབས་གཡས་ཀྱི་དང་པོས་མི། གཉིས་པས་ མ་ཧེ།
གསུམ་པས་གླང་། བཞི་པས་བོང་བུ། ལྔ་བས་རྔ་མོ། །དྲུག་པས་ཁྱི། བདུན་པས་ལུག བརྒྱད་པས་ཝ་དང་།
གཡོན་གྱི་དང་པོས་བྱ་རྒོད། གཉིས་པས་འུག་པ། གསུམ་པས་བྱ་རོག བཞི་པས་ནེ་ཙོ། ། ལྟ་བས་ཁྲི། དྲུག་
པས་བྱ་ཆེན་པོ། ། བདུན་པས་ཁྱིམ་བྱ། བརྒྱད་པས་བཞད་མནན་པ། ཚངས་པ་དང་དབང་པོ་དང་ཁྱབ་
འཇུག་དང་དྲག་པོ་དང་། གཞོན་ནུ་གདོང་དྲུག་དང་ལོག་འདྲེན་དང་ཟླ་བ་དང་ཉི་མ་རྣམས་ཁ་སྦུབ་ཏུ་བྱས་ཏེ་མེ་
དཔུང་རབ་ཏུ་འབར་བའི་ཀློང་དཀྱིལ་ན་བཞུགས་ང་། འདིར་ནི་སྐྱེ་བ་སྤྲུལ་སྐུའི་ལམ་འཁྱེར་རོ། ། རྗེའི་གཞུང་
དང་ཅང་འགྱའི་དེར་སྐབས་འདིར་སྐྱེ་མཆེད་བྱིན་རླབས་མཛད་ཅིང་། པཎ་ཆེན་གྱི་དེར་སྐྱེ་མཆེད་བྱིན་རླབས་ཀྱི་
མཇུག་ཏུ་ཡེ་ཤེས་སེམས་དཔའ་བསྐྱེད་པར་མཛད་དེ་མི་འགལ་ཡང་འདིར་སྔ་མ་ལྟར་བྱས་ན། དེའི་མིག་ཏུ་གི།
རྣ་བར་ཛཾ། སྣར་ཁཾ། ལྕེར་རཾ། དཔྲལ་བར་ཀཾ། ལྟེ་བ་ལ་སཾ། སྤྱི་བོར་ཨོཾ། ། མགྲིན་པར་ཨཱཿ ཐུགས་ཀར་ཧཱུྃ།
ཞེས་དང༌། རང་ཉིད་དམ་ཚིག་སེམས་དཔའི་ཐུགས་ཀར་ཟླ་གདན་ལ་ཡེ་ཤེས་སེམས་དཔའ་འཇམ་དཔལ་གཞོན་
422



༄༅། ། འཇིགས་བྱེད་དཔའ་བོ་གཅིག་པའི་མངོན་རྟོགས་བསྡུས་པའི་རྣམ་གྲངས་བརྗོད་པ། །
ནུར་གྱུར་བ་ཡིད་ཙམ་ཁྲོས་པ་ཞེས་སོགས་སྔར་གྱི་བསྐྱེད་ཚུལ་གཉིས་གང་རུང་བྱ། དེའི་ཐུགས་ཀར་ཨཱ༔ ལས་བྱུང་
བའི་ཉི་མའི་དཀྱིལ་འཁོར་གྱི་དབུས་སུ་ཏིང་ངེ་འཛིན་སེམས་དཔའ་ཧཱུྃ་ཡིག་མཐིང་ག་འོད་ཟེར་ལྔ་འཕྲོ་བ། ཞེས་
སེམས་དཔའ་སུམ་བརྩེགས་བྱ། དེ་ནས། ཨོཾ་ཧཱི ཧ་བྷོ་མཧཱ་ཀྲོདྷ་ཨཱ་ཀིཙྪ་ཨཱ་གཙྪ་ཨ་སྨཱ་ད་པཱུ་ཛ་པྲ་ཏི་སྲྀཧྥ་ནུ་པྲ་སཱ་
ད་མེ་དྷི་མན་ཀུ་རུ་སྭཱཧཱ། ཞེས་པའི་མཇུག་གམ། པ་ཎ་ཆེན་གྱི་དེར་སྔགས་དེ་མི་སྣང་ཞིང་རྒྱུ་གཞུང་འགའ་ལས་
ཀྱང་མ་བཤད་པ་ལྟར་རམ། གང་ལྟར་ཡང་། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས། རང་བཞིན་གྱི་
གནས་ནས་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་དཀྱིལ་འཁོར་རྟེན་དང་བརྟེན་པར་བཅས་པ་མདུན་
གྱི་ནམ་མཁར་སྤྱན་དྲངས། ཧཱིཏྟི ས་བགེགས་བསྐྲད། ཨོཾ་བིཊྚི ཀྵ ཧ་སོག་ས་ཀྱིས་མཆོད་དེ། མུསྒོ་ར་ཛ
ཞེས་སོགས་མན་གཞུང་ལྟར་བྱ་བའམ། ། བསྡུ་ ན། པཎ་ཆེན་གྱི་དེར་ཛ༔ ཧཱུྃ་བཾ་ཧོ༔ ས་དགུག་གཞུག་བྱ་བར་
བཤད་ཅིང༌། སྔགས་ཀྱི་སྤྱན་འདྲེན་མེད་པར་སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་
སྤྱན་དྲངས༔ མཆོད་སྔགས་ཀྱང་མེད་པར། ཁྱེད་རྣམས་ཀྱིས་བདག་ ལ་ མངོན་པར་དབང་བསྐུར་དུ་གསོལ།
ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་
ནས། ཤི་ཡེ་ཨཱ༔ ཧཱུྃ། ཞེས་དབང་བསྐུར། ལུས་གང་། དྲི་མ་དག ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་
གྱུར་བ་ལས་མི་བསྐྱོད་པས་དབུ་བརྒྱན་ཅིང་། དབང་གི་ལྷ་རྣམས་ཀྱང་རང་ཉིད་ལ་ཐིམ་པར་གྱུར། ཅེས་བཤད་
པ་ལྟར་ཡང་རུང་སྟེ། རྒྱ་གཞུང་ཕལ་ཆེར་ལས་སྐབས་འདི་གོང་འོག་ཏུ་མཆོད་པ་གཅིག་ལས་མ་བཤད་པས་སོ། །
དབང་ལྷར་གསོལ་འདེབས་བྱེད་པའི་ཚུལ་གཅིག་ནི། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པ་ར་
དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་སྤྲོས་པའི་ལྷ་མོ་ཙ་རྩི་ཀ་ལ་སོགས་པས་བུམ་
པའི་ཆུས་སྤྱི་བོ་ནས་དབང་བསྐུར་བས་ལུས་གང༌། ཞེས་བསྡུས་ནས་བྱ་སྟེ་གཞན་ལས་ཀྱང་ངོ༌། ། དེ་ནས་མཆོད་
པ། ཨོཾ་ཡ་མཱནྟ་ཀ་ཨརྒྱུ་པྲ་ཏཱི་ཙྪ་ཧཱུཾ་སྭཱཧཱ། ནས། སྤྲརཱུའི་བར་རམ། ཡང་ན། ཨོ་ཧིཏྟི ཧ་སོགས་ཀྱིས་མཆོད།
ནང་མཆོད་ ནི། ༑ རྩ་བ་དང༌བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་ ཞལ་ དུ་ མོ་ ཨཱ ཧཱུྃ།
དཔལ་རྡོ་རྗེ་འཇིགས་བྱེད་ཆེན་པོའི་ཞལ་དུ་ཨོཾ་ཨཱཿ ཧཱུྃ། ཆོས་ཀྱི་རྒྱལ་པོ་བཙོང་ཁ་བ་ཆེན་པོའི་ཞལ་དུ་ཨོཾ་ཨཱཿ ཧཱུྃ།
ཞེས་པ་ཙམ་མོ། ། བླ་བརྒྱུད་གཞན་གང་རིགས་བྱ། ཨོ་ཧཱིཏྟི ནས་ ཧཱུྃ་ཕཊ། ཨོཾ་ ཨཱ ཧཱུྃ། ཡི་དམ་དཀྱིལ་
འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། ཆོས་སྐྱོང་སྲུང་མ་རྣམས་དང་ཆོས་ཀྱི་རྒྱལ་པོ་ཡབ་ཡུམ་འཁོར་
དང་བཅས་པ་རྣམས་ཀྱི་ཞལ་དུ་ཨོ་ཨཱ༔ ཧཱུྃ། དཔའ་བོ་དང་རྣལ་འབྱོར་མ་དང་ཕྱོགས་སྐྱོང་དང་ཞིང་སྐྱོང་དང་ཀླུ་
ལ་སོགས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། གཞི་བདག་གཉུག་མར་གནས་པ་དང་སེམས་ཅན་ཐམས་ཅད་ལྷར་
གྱུར་བ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། རང་གི་ཐུགས་པའི་ཧཱུཾ་ལས་འོད་ཟེར་འཕྲོས་ཕྱོགས་བཅུའི་སངས་རྒྱས་
423



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
མ
ཐམས་ཅད་སྤྱན་དྲངས་ཏེ་རང་གི་ལུས་ལ་ཞུགས་པར་གྱུར། ཨོཾ་ཧི ཀྟི ནས་ ཧཱུྃ་ཕཊ། ཨོཾ་ཨཱཿ ཧཱུཾ། མགྲོན་
ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་གྱུར། ཞེས་སམ། ཡང་ན་བཅུ་གསུམ་མ་ལྟར་བྱ་ཞིང་
འདིའི་རྒྱུ་གཞུང་ཕལ་ཆེར་ན་ནང་མཆོད་ཀྱི་སྐོར་མི་གསལ་བས་ཤིན་ཏུ་བསྡུ་ན་བླ་མའི་རྗེས་སུ་ཏི ཀྟི ས་མཆོད་
ཀྱང་རུང་ངོ༌། ། བསྟོད་པ་ནི། ། གཉིས་མེད་ཐུན་མོང་མ་ཡིན་ཁྱབ་པའི་སྐུ། ། ཀུན་ལ་སྙོམས་མཛད་རྒྱལ་བ་
ཀུན་གྱི་ཡབ། ། ཆོས་ཀྱི་དབྱིངས་གྱུར་རྒྱལ་བ་ཀུན་གྱི་ཡུམ། ། ཡེ་ཤེས་སེམས་དཔའ་རྒྱལ་བ་ཀུན་གྱི་སྲས། །
ཕྱག་འཚལ་འཇམ་དཔལ་དཔལ་གྱུར་རྫོགས་པ་ཁྱོད། ། ཆོས་ཀྱི་སྐུ་ལ་བྱམས་སྡང་མི་མངའ་ཡང་། ། སྲིད་
གསུམ་གདུག་པ་མ་ལུས་འདུལ་བའི་ཕྱིར། ། ཐུགས་རྗེའི་ཐབས་ཀྱིས་ཁྲོ་རྒྱལ་སྐུར་བསྟན་པ། ། འཇིགས་བྱེད་
གཤིན་རྗེ་གཤེད་ལ་ཕྱག་འཚལ་ལོ། ། ཞེས་སམ། སངས་རྒྱས་ཀུན་གྱི་དངོས་པོ་ཁྱོད། ། སངས་རྒྱས་ཐམས་
ཅད་གཅིག་བསྡུས་པ། ། སངས་ རྒྱས་ཀུན་མཆོག་ གཙོ་བོའི་གཙོ། ། དཀྱིལ་ འཁོར་ གཙོ་ ལ་ ཕྱག་ འཚལ་
བསྟོད། ། ཅེས་པ་གཉིས་སམ་གང་རུང་དང་། བསྡུ་ན། གཟུགས་མཆོག་མས་བསྟོད། དག་པ་ནི་པཎ་ཆེན་གྱི་
དེ་དང་རྒྱ་ གཞུང་འགའ་ཞིག་ན་མི་སྣང་ཞིང་མ་བྱས་ཀྱང་རུང་ལ། འགའ་ཞིག་ནས་འབྱུང་བ་ལྟར་བྱེད་ན།
མཚན་གྱེན་དུ་བསྒྲེང་བ་ནི་བདེ་བ་ཆེན་པོ་རྒྱས་པ་ཞེས་བྱ་ཞིང་གཞན་བཅུ་གསུམ་མ་ལྟར་རོ། ། ཕྲེང་བ་བྱིན་
རླབས་ནི་རྒྱུན་པའི་ཞལ་འདོན་ལ་ངེས་པ་མེད་ཀྱང་བསྙེན་པའི་སྐབས་ཡིན་ན། ། ཧཱིཎི ས་བསངས། སྭ་བྷཱ་
ཝས་སྟོང་བར་སྦྱངས། སྟོང་བའི་ངང་ལས་པད་ཉིའི་སྟེང་དུ་ཧཱུྃ་ལས་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་
པ་གྲི་ཐོད་འཛིན་པར་འགྱུར་བའི་སྤྱི་བོར་ཨོཾ། ། མགྲིན་པར་ཨཱ ཐུགས་ཀར་ཧཱུྃ། དེ་ལས་འོད་འཕྲོས་རང་
འདྲའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཡེ་ ཤེས་པ་ཛ༔ ཧཱུྃ་ པཾ་ ཧོ༔གཉིས་སུ་མེད་པར་གྱུར།
དབང་གི་ལྷས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོཾ་ཡ་མཱནྟ་ཀ་ཨགྷཾ་ནས་ཤཔྟའི་པར་གྱིས་
མཆོད་ལ། གཟུགས་མཆོག་མས་བསྟོད་ནས། ཡ་མཱནྟ་ཀ་བཟླ་ རྡོ་རྗེ་འཇིགས་བྱེད་འོད་དུ་ཞུ་བ་ལས་མི་མགོའི་
ཕྲེང་བའི་རྣམ་པར་གྱུར། ཅེས་སམ། ཤིན་ཏུ་བསྡུ་ན། ཕྲེང་རྡོག་རྣམས་ཧཱུཾ་ལས་མི་མགོའི་ཕྲེང་བའི་རྣམ་པ་ཅན་
དུ་གྱུར། ཞེས་བྱའོ། ། བཟླས་པ་ནི། ཨོཾ་ཡ་མ་རཱ་ཛ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡཀྵེ་ཡ།
ཡཀྵེ་ཡཙྪནི་རཱ་མ་ཡ་ཧཱུྃ་ཧཱུྃ་ཕཊ་ཕཊ་སྭཱཧཱ། ཞེས་རྩ་སྔགས་དང་། ཨོ་པིཋི ཝི་ཀྲ་ཏཱ་ན་ན་ཧཱུྃ་ཕཊ། ཅེས་ལས་
སྔགས་དང་། ཨོ་་མཱནྟ་ཀ་ཧཱུྃ་ཕཊ། ཅེས་སྙིང་པོ་རྣམས་ཅི་འགྲུབ་བཟླ། མཇུག་ཏུ། ཨོཾ་ཡ་མཱནྟ་ཀ་ས་མ་ཡ་ནས་
ཧཱུྃ་ཕཊ། ཅེས་གཤིན་རྗེ་གཤེད་ཀྱི་ཡིག་བརྒྱ་བཟླས་ནས། ཨོཾ་ཡ་མཱནྟ་ཀ་ཨརྒྱུ་སོགས་དང་། ནང་མཆོད་འབུལ་
ཞིང༌། སངས་རྒྱས་ཀུན་གྱི་ཞེས་སོགས་དང་། གཟུགས་མཆོག་གང་རུང་གིས་བསྟོད། དེ་ནས་གཏོར་མ་འབུལ་
424



༄༅། །འཇིགས་བྱེད་དཔའ་བོ་གཅིག་པའི་མངོན་རྟོགས་བསྡུས་པའི་རྣམ་གྲངས་བརྗོད་པ། །
ན་བྱིན་གྱིས་བརླབས་ཏེ། དམ་ཚིག་པ་བསྐྱེད་མི་བསྐྱེད་པའི་ཚུལ་གཉིས་ལས་བསྡུས་ཏེ་བསྐྱེད་ན། མདུན་དུ་
སྐད་ཅིག་གིས་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་རྟེན་དང་བརྟེན་པར་བཅས་པའི་དཀྱིལ་འཁོར་
ཡོངས་སུ་རྫོགས་པར་གྱུར། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། དཔལ་རྡོ་རྗེ་འཇིགས་བྱེད་དཔའ་བོ་
གཅིག་པའི་ཡེ་ཤེས་པའི་དཀྱིལ་འཁོར་ཕྱོགས་སྐྱོང་རྣམས་ཀྱིས་བསྐོར་བ་སྤྱན་དྲངས། ཛ ཧཱུཾ་བི་ཧོ༔ དམ་ཚིག་པ་
སོ་སོ་དང་གཉིས་སུ་མེད་པར་གྱུར། མགྲོན་རྣམས་ཀྱི་སྔགས་ཧཱུྃ་ལས་སྐྱེས་པའི་རྡོ་རྗེ་གཅིག་པ་དཀར་པོ་འོད་ཀྱི་སྤུ་
གུ་ཅན་དུ་གྱུར་པས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཧཱིR ནས་ཧཱུྃ་ཕཊ། བཛྲ་
བྷི་ར་ཝ་ཡ་ཨ་དྷི་པ་ཏི་ཨི་མཾ་བ་ལིང་ཏི་ཁ་ཁ་ཁཱ་ཧི་ཁཱ་ཧི་ཧཱུཾ་ཕཊ། ལན་གསུམ་མམ་བདུན་གྱིས་ཕུལ་ནས། ཨོཾ་
ཧིཏྟི སོགས་ཀྱིས་མཆོད་པ་དང་ནང་མཆོད་འབུལ། གཉིས་མེད་ཐུན་མོང་ཞེས་སོགས་ཀྱིས་བསྟོད། ཕྱོགས་
སྐྱོང་རྣམས་སྐད་ཅིག་གིས་འཇིགས་བྱེད་ཞལ་གཅིག་ཕྱག་གཉིས་པར་གྱུར། ཕྱོགས་སྐྱོང་རྣམས་ཀྱི་ལྗགས་ཧཱུྃ་ལས་
སྐྱེས་པའི་རྡོ་རྗེ་ཞེས་སོགས་བརྗོད་དེ། རྩ་སྔགས་ཚར་གཅིག་གི་རྗེས་སུ། ཨོཾ་བྷུ་ཙ་ར་ནཾ། ཞེས་པ་ནས། བྷུ་ཏཾ་
ཞེས་པ་གསུམ་གྱིས་བསྔོ། ། ཨོཾ་ད་ཤ་དི་ཀ་ལོ་ཀ་པཱ་ལ་ས་བ་རི་ཝཱ་ར་ཨརྒྱུ་ཤཔྟའི་བར་གྱིས་མཆོད། ད་ཤ་སོགས་
ཀྱི་མཐར་འབྲུ་གསུམ་བཏགས་ཏེ་ནང་མཆོད་ཕུལ་ནས། བཅོམ་ལྡན་ཆོས་རྗེ་འཇམ་དབྱངས་ནས། དེའི་བར་
ཆད་ཞི་བའི་འཕྲིན་ལས་མཛོད་ཅིག །ཅེས་འཕྲིན་ལས་བཅོལ། ལས་གཤིན་ལ་གཏོར་འབུལ་བསྡུས་པ་བྱེད་ན།
རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ལྷོ་ཕྱོགས་རིམ་པ་བདུན་གྱི་ས་འོག་ནས་ལས་གྱི་གཤིན་རྗེ་ཡབ་ཡུམ་
འཁོར་དང་བཅས་པ་སྐད་ཅིག་གིས་སྤྱན་དྲངས། ཀ་མ་ལ་ཡེ་ཧཱུཾ། ཨོ་ཀཱ་ལ་རཱུ་པ་ས་པཱ་ཝཱ་ར་ཨི་དཾ་བ་ལིང་ཏ་ཁ་ཁ་
ཁཱ་ཧི་ཁཱ་ཧི། ལན་གསུམ་གྱིས་ཕུལ་ནས། འཇམ་དཔལ་བཀའ་ཉན་མས་བསྟོད། ཆོས་ཀྱི་རྒྱལ་པོ་འཁོར་དང་
བཅས་པ་རྣམས་ཀྱིས་བདག་གི་བར་གཅོད་ཞི་བའི་འཕྲིན་ལས་མཛོད་ཅིག ། དེ་ནས་གཤིན་རྗེ་གཤེད་ཀྱི་ཡིག་
བརྒྱ་བཟླས་ནས། མ་རྙེད་ཡོངས་སུ་ཞེས་སོགས་ཀྱིས་བཟོད་གསོལ་བྱས་ཏེ། ཨོཾ་ཨཱཿ ཧཱུཾ། བཛྲ་མུ འཇིག་རྟེན་
ལས་འདས་པའི་མགྲོན་གྱི་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་རང་ཉིད་ལ་ཐིམ། མགྲོན་
གཞན་རྣམས་རང་གནས་སུ་གཤེགས་པར་གྱུར། ཅེས་བྱ། རྣམ་དག་བསམ་པས་སོགས་ཀྱི་སྨོན་ལམ་གདབ།
ཉེར་བསྡུ་ནི། དུར་ཁྲོད་སྲུང་འཁོར་དང་བཅས་པ་གཞལ་ཡས་ཁང་ལ་ཐིམ། ཞེས་པ་ནས། མི་དམིགས་པར་
གྱུར། ཅེས་དང་། སྟོང་བའི་ངང་ལས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་པའི་སྐུར་བཞེངས་པའི་
སྤྱིར་བོར་ཨོཾ། ། ཨཱ ཐུགས་ཀར་ཧཱུཾ་གིས་མཚན་པར་གྱུར། ཞེས་སམ། ཡང་ན། དེའི་མིག་ཏུ་གྷཾ། ཞེས་སོགས་
དང་། དེ་ནས་ཤིས་བརྗོད་བྱའོ། །
425



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
ཡང་གཞལ་ཡས་ཁང་མེད་པར་བསྐྱེད་ཚུལ་མི་འདྲ་བ་འགའ་སྣང་ཡང་གཅིག་ནི། སངས་རྒྱས་ཆོས་ཚོགས་
མ་ལྟ་བུའི་སྐྱབས་འགྲོ་སེམས་བསྐྱེད་སྔོན་དུ་བཏང་ནས། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་
གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པའི་སྐུར་བཞེངས་པར་གྱུར། ནང་མཆོད་སོགས། ཧཱིཊྛི
ས་བསངས། སྭ་བྷཱ་ཝས་སྟོང་བར་སྦྱངས། སྟོང་བའི་ངང་ལས་ཨ་ལས་ཐོད་པ་སོ་སོའི་ནང་དུ་མཆོད་པ་རྣམས་
ཁྱད་པར་གསུམ་ལྡན་དང་ནང་མཆོད་དང་གཏོར་མ་ཟག་པ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་
ཨགྷཾ་ཨཱ༔ ཧཱུྃ། ནས། ཤཔྟ་ཨཱ ཧཱུཾ། དང༌། ཨོཾ་ཨཱཧཱུཾ། ལན་གསུམ་གྱིས་བྱིན་ཀྱི་བརླབས་ནས། སྭ་བྷཱ་ཝས་སྟོང་
བར་སྦྱངས། སྟོང་བའི་ངང་ལས་སྣ་ཚོགས་པདྨ་དང་ཟླ་བ་དང་ཉི་མའི་གདན་ལ་ཧཱུྃ་ལས་ཁྲོ་བོ་རྡོ་རྗེ་ཧཱུྃ་གིས་མཚན་
པ་ཡོངས་སུ་གྱུར་བ་ལས། དཔལ་རྡོ་རྗེ་འཇིགས་བྱེད་སྐུ་མདོག་མཐིང་ནག་ཅེས་པ་ནས། མེ་དཔུང་རབ་ཏུ་
འབར་བའི་ཀློང་དཀྱིལ་ན་བཞུགས་པ། དམ་ཚིག་སེམས་དཔའི་ཐུགས་ཀར་ཟླ་གདན་ལ་ཡེ་ཤེས་སེམས་དཔའ་
འཇམ་དཔལ་ནས་རྒྱུན་ཐམས་ཅད་ཀྱིས་བརྒྱན་པ། དེའི་ཐུགས་ཀར་ཨཱཿ ལས་བྱུང་བའི་ཉི་མའི་དཀྱིལ་འཁོར་
ནས། འོད་ཟེར་ལྔ་འཕྲོ་བ། དེའི་མིག་གཉིས་སུ་ཧཱུཾ། ནས། ཐུགས་ཀར་ཧཱུཾ། ཐུགས་ཀའི་ཧཱུྃ་ལས་འོད་ཟེར་
འཕྲོས། རང་བཞིན་གྱི་གནས་ནས་བསྒོམ་པ་དང་འདྲ་བའི་དཔལ་རྡོ་རྗེ་འཇིགས་བྱེད་མདུན་གྱི་ནམ་ཁར་སྤྱན་
དྲངས། ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་རང་གི་ཐུགས་ཀའི་ཧཱུཾ་ལས་འོད་
ཟེར་འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་
གསོལ་བ་བཏབ་པས། དེ་རྣམས་ཀྱིས་བུམ་པའི་ཆུས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོ་
ཡམཱནྟ་ཀ་ཨགྷཾ་ནས་ཤབྷཔྲ་ཏཱི་ཙྪ་ཧཱུྃ་སྭཱཧཱའི་བར་གྱིས་མཆོད། ཡམཱནྟ་ཀས་ནང་མཆོད་དབུལ། གཟུགས་མཆོག་
མས་བསྟོད། རང་གི་ཐུགས་ཀའི་ཏིང་ངེ་འཛིན་སེམས་དཔའི་མཐར་སྔགས་ཕྲེང་གིས་བསྐོར་བ་ལས་འོད་ཟེར་
འཕྲོས། འཕགས་པ་མཆོད། སེམས་ཅན་གྱི་དོན་བྱས། སངས་རྒྱས་བྱང་སེམས་ཀྱི་བྱིན་རླབས་ཐམས་ཅད་
བསྡུས་ནས་སྔགས་ཕྲེང་ལ་ཐིམ་པར་གྱུར། བར་བསམས་ལ། སྔགས་གསུམ་ རྩི་ འ གྲུབ་དང་། ཡིག་བརྒྱ་བཟླ།
གཏོར་འབུལ་ནི། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། དཔལ་རྡོ་རྗེ་འཇིགས་བྱེད་མདུན་གྱི་ནམ་
མཁར་སྤྱན་དྲངས། ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་
ཡ་མཱནྟ་ཀ་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་མམ་བདུན་གྱིས་འབུལ། ཨོཾ་ཡ་མཱནྟ་ཀ་ཨགྷཾ་སོགས་ཀྱིས་
མཆོད་ཅིང་། ནང་མཆོད་ཀྱང་དབུལ། སྔར་ལྟར་བསྟོད། མ་རྙེད་ཅེས་སོགས་ཀྱིས་ བཟོད་གསོལ་བྱས་ནས
རྟེན་ཡོད་ན། འདིར་ནི་གཟུགས་དང་ཞེས་སོགས་ཀྱིས་བརྟན་བཞུགས་དང་། མེད་ན། ཨོཾ་བཛྲ་མུ ཡེ་ཤེས་པ་
426



༄༅། ། འཇིགས་བྱེད་དཔའ་བོ་གཅིག་པའི་མངོན་རྟོགས་བསྡུས་པའི་རྣམ་གྲངས་བརྗོད་པ། ：
རང་གནས་སུ་གཤེགས་པར་གྱུར། དགེ་བ་འདི་ཡིས་ཞེས་ སོགས་ཀྱིས་བསྔོ་སྨོན་བྱའོ། ། ཞེས་འཇིགས་བྱེད་
དཔའ་བོ་གཅིག་པའི་མངོན་རྟོགས་གཏོར་འབུལ་དང་བཅས་པའི་ངག་འདོན་བསྡུས་པའི་རིམ་པ་བརྗོད་པ་འདི་ནི།
ཅོ་ནེའི་དཔོན་གྱི་གདུང་རྒྱུད་དུ་འཁྲུངས་ཤིང་དད་དང་རྣམ་དཔྱོད་ལྡན་པའི་དཔོན་ཨོས་པོ་ཡེས་བློ་བཟང་དཔལ་
འབྱོར་ཞེས་བྱ་བས་ཁོ་བོས་འཇིགས་བྱེད་དཔའ་གཅིག་གི་མངོན་རྟོགས་རྒྱས་པ་མ་ལྕོགས་པའི་ཚེ། བསྡུས་པ་བྱ་
ཚུལ་ཞིག་གྱིས་ཞེས་གསུང་གིས་བསྐུལ་བའི་ངོ་བོར། ཁྲི་ཟུར་བཤད་སྒྲུབ་ཅིང་ཅན་གྱིས་དཔའ་གཅིག་གི་མངོན་
རྟོགས་ཞིག་སྔར་བྱས་ཀྱང་འདིར་སླར་ཡང་དོན་གཉེར་ཤེས་འདོད་ཅན་གཞན་རེ་གཉིས་ལའང་ཕན་ཆེར་བསྡུས་པ་
བྱེད་ཚུལ་མི་འདྲ་བ་འགའ་ཞིག་རྣམ་གྲངས་སུ་བཀོད་ནས་ཅོ་ནེའི་དགོན་ཉིད་དུ་སྦྱར་བའི་ཡི་གེ་བ་ནི་ཏཱ་ཡི་ལ་ལུང་
བློ་བཟང་དོན་གྲུབ་པ་འཇིགས་བྱེད་ཕྱག་གཉིས་པའི་སྒྲུབ་ཐབས་བཞུགས་སོ། ། ན་མོ་བཛྲ་བྷི་ར་ཝ་ཡེ། འདིར་
དམ་པ་བརྒྱུད་པའི་མན་ངག་ལས་འབྱུང་བ་ལྟར་འཇིགས་བྱེད་ཞལ་གཅིག་ཕྱག་གཉིས་པའི་སྒྲུབ་ཐབས་ཞིག་བརྗོད་
པར་བྱ་སྟེ། དེ་ཡང་གྲུབ་ན་བྲིས་སྐུ་དང་ཕྱི་ནང་གི་མཆོད་པ་སོགས་སྟེ་སྤྱི་ལྟར་བྱས་ཏེ། རང་ཉིད་སྐད་ཅིག་གིས་
དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པའི་སྐུར་བཞེངས་པར་གྱུར།
མཆོད་གཏོར་རྣམས་བཅུ་གསུམ་མ་ལྟར་བྱིན་གྱིས་བརླབས་ལ། དཀོན་མཆོག་གསུམ་ལ་སྐྱབས་སུ་འགྲོ། ། ཞེས་
སོགས་ཚིགས་བཅད་གཅིག་གིས་སྐྱབས་སུ་འགྲོ་ཞིང་སེམས་བསྐྱེད་སོགས་ཚོགས་ཞིང་ནི། རང་གི་ཐུགས་ཀའི་ཧཱུཾ་
གི་འོད་ཟེར་གྱིས་རང་བཞིན་གྱི་གནས་ནས་དཔལ་རྡོ་རྗེའ་ཇིགས་བྱེད་ཆེན་པོའི་ལྷ་ཚོགས་མདུན་གྱི་ནམ་མཁར་
སྤྱན་དྲངས། རང་གི་སྙིང་ཁའི་ཧཱུཾ་ལས་འབྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་ཡ་མཱནྟ་ཀ་
ས་པཱ་རི་ཝ་ར་ཨགྷཾ། པཱ་ཏྱཾ། པུཥཱ། ནས། ཤཔྟ་པྲ་ཏི་ཙྪ་ཧཱུཾ་སྭཱཧཱ། ཞེས་པའི་བར་གྱིས་མཆོད་ལ། སྡིག་པ་
རྣམས་ནི་བཤགས་པར་བྱ། ། ཞེས་སོགས་བདུན་རྣམ་དག་དང༌། ཚད་མེད་བཞི་བཅུ་གསུམ་མ་ལྟར་བྱ། དེ་ནས།
ཨོཾ་སྭ་བྷཱ་ཝས་སོང་བར་སྦྱངས། རང་གཞན་གྱི་ཆོས་རྣམས་རང་བཞིན་གྱིས་གྲུབ་པས་སྟོང་བའི་སྟོང་བ་ཉིད་དུ་
གྱུར། སྟོང་བའི་ངང་ལས་སྣ་ཚོགས་པདྨ་དང་ཉི་མའི་དཀྱིལ་འཁོར་ལ་གནས་པའི་མ་ཧེ་སྔོན་པོ་དྲག་ཏུ་ཁྲོས་པའི་
གདན་གྱི་སྟེང་དུ་ཧཱུྃ་ལས་ཁྲོ་བོའི་རྡོ་རྗེ་ཁ་དོག་ནག་པོ་རྩེ་དགུ་པ་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་
འཕྲོས་འདུས་ཡོངས་སུ་གྱུར་བ་ལས། རང་ཉིད་དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་མཐིང་ནག་ཞལ་
གཅིག་ཕྱག་གཉིས་པ། མ་ཧེའི་གདོང་བ་ཅན། རྭ་རྣོན་པོ་གཉིས་དང་ལྡན་པ། གཡས་གྲི་གུག་འཕྱར་ཞིང་
གཡོན་ཐོད་པ་བདུད་རྩིས་གང་བ་ཐུགས་ཀར་འཛིན་པ། ལྗགས་འདྲིལ་བ། མཆེ་བ་རྣམ་པར་གཙིགས་ཤིང་ཁྲོ་
གཉེར་བསྡུས་པ། སྤྱན་གསུམ་བགྲད་ཅིང་དབུ་སྐྲ་ཁམ་སེར་གྱེན་དུ་བརྫེས་པ། ཐོད་སྐམ་ལྔས་དབུ་བརྒྱན་ཅིང་
རློན་པ་ལྔ་བཅུའི་དོ་ཤལ་བྱས་པ། སྦྲུལ་དང་མི་རུས་ཀྱིས་བརྒྱན་ཅིང་དབུ་སྐྲ་དང་སྨིན་མ་དང་སྨ་ར་དམར་སེར་
427



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
རབ་ཏུ་འབར་བ། གཅེར་བུའི་གཟུགས་ཅན། མཚན་མ་གྱེན་དུ་བསྒྲེང་བ། ཞབས་གཡས་བསྐུམས་ཤིང་
གཡོན་བརྐྱངས་པའི་སྟབས་ཀྱིས་ཡེ་ཤེས་ཀྱི་མེ་ རབ་ ཏུ་འབར་བའི་དབུས་ན་བཞུགས་པ། དེའི་སྤྱི་བོར་ཨོཾ།
མགྲིན་པར་ཨཱ། ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་
པ་དང་འདྲ་བའི་དཔལ་རྡོ་རྗེ་འཇིགས་བྱེད་ཀྱི་ཡེ་ཤེས་པ་སྤྱན་དྲངས། ཧིཋིས་བགེགས་བསྐྲད་ཛ ཧཱུཾ་ཧཾ་
ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས་དབང་གི་ལྷ་
རྣམས་སྤྱན་དྲངས། ཁྱེད་རྣམས་ཀྱིས་དབང་བསྐུར་དུ་གསོལ་ཞེས་གསོལ་བ་བཏབ་པས། དེ་རྣམས་ཀྱིས་བུམ་
པའི་ཆུས་སྤྱི་བོ་ནས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོཾ་ཡ་མཱནྟ་ཀ་ཨརྒྱུ་ནས་ཤཔྟའི་བར་
སྔར་བཞིན་མཆོད་ལ། ནང་མཆོད་ནི། རྩ་བརྒྱུད་ཀྱི་བླ་མ་དམ་པ་རྣམས་ཀྱི་ཞལ་དུ་ཨོཾ་ཨཱཿ ཧཱུྃ། ཡ་མཱནྟ་ཀ་ཨོཾ་
ཨཱ༔ ཧཱུྃ་ཡི་དམ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿ ཧཱུཾ། གཟུགས་མཆོག་
མཆོག་ཏུ་དྲག་པོ་ཆེ། ། ཞེས་སོགས་ཀྱིས་བསྟོད་ལ་སྔགས་གསུམ་ཀ་ཅི་འགྲུབ་བཟླས་ནས་ཡིག་བརྒྱ་བཟླ་ཞིང་།
མཆོད་བསྟོད་བྱས་ནས། དགེ་བ་འདི་ཡིས་ཞེས་སོགས་བསྔོ་སྨོན་བྱེད་པའམ། གཏོར་མ་འབུལ་ན། རང་གི་
ཐུགས་ཀའི་ཧཱུྃ་ལས་འོད་ཟེར་འཕྲོས། རང་བཞིན་གྱི་གནས་ནས་དཔལ་རྡོ་རྗེ་འཇིགས་བྱེད་ཀྱི་ཡེ་ཤེས་པ་སྤྱན་
དྲངས། ཀ་མ་ལ་ཡེ་ཧཱུཾ། ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར་ཡ་
མཱནྟ་ཀའི་མཐར་ཨི་དེ་པ་ལིང་ཏ་བཏགས་ལ་ལན་བདུན་ནམ་གསུམ་གྱིས་དབུལ། སྔར་མཆོད་བསྟོད་བྱ་ཞིང་
བཟོད་གསོལ་བྱས་ནས་གཤེགས། འདིར་ཆོས་རྒྱལ་ལ་གཏོར་མ་ཕུལ་ན་ལེགས་པར་བཤད་དོ། ། ཞེས་པ་འདི་
ནི་ཅོ་ནེའི་ཨོས་ལོ་ཡེས་ཀྱི་ཆོས་བློན་དད་ལྡན་མགོན་པོ་རྒྱལ་མཚན་གྱིས་དཔེ་སྔོན་མའི་འཕྲོ་ལ་འདི་ལྟ་བུ་ཞིག་གྱིས་
དང་ཁོ་བོས་པར་དུ་བརྐོ་བར་བྱའོ་ཞེས་བསྐུལ་བ་ལྟར་ཤཱཀ་བཙུན་བཤད་སྒྲུབ་ཅིང་ཅན་གྱིས་སྦྱར་བའི་ཡི་གེ་བ་ནི་
ཏཱ་ཡི་ལ་ལུང་བློ་བཟང་དོན་གྲུབ་པོ། །། ། མངྒ་ལཾ། །། །
428



༄༅། ། ཡོངས་འཛིན་བླ་མའི་གསོལ་འདེབས་བརྟན་
བཞུགས་སྨོན་ལམ་བཅས་བཞུགས་སོ། །
ན་མོ་གུ་རུ་མལྕུ་གྷོ་ཥ་ཡ། སྤངས་རྟོགས་ཡོན་ཏན་མཐར་ཕྱིན་རྫོགས་སངས་རྒྱས། ། སྡུག་ཀུན་ཉེ་བར་
ཞི་བ་དམ་པའི་ཆོས། ། ཐར་ལམ་ཚུལ་བཞིན་སྒྲུབ་མཛད་དགེ་འདུན་ཏེ། ། སྐྱབས་གནས་དཀོན་མཆོག་
གསུམ་ལ་གསོལ་བ་འདེབས། །རྒྱལ་བ་ཀུན་དངོས་རྗེ་བཙུན་བཙོང་ཁ་བ། ། སྤྱན་རས་གཟིགས་དབང་པད་
དཀར་འཛིན་པའི་དཔལ། ། བསྟན་པའི་ཉི་མ་པཎ་ཆེན་ཐམས་ཅད་མཁྱེན། ། ཟླ་མེད་བླ་མ་གསུམ་ལ་
གསོལx། ། བློ་བཟང་རྒྱལ་བ་གཉིས་པའི་མདོ་སྔགས་བསྟན། ། ཇི་བཞིན་འཛིན་པའི་གྲགས་པ་རབ་འབར་
ཞིང་། ། འཆད་རྩོད་རྩོམ་པའི་བློ་གྲོས་གསལ་ལྡན་པ། །བཤད་སྒྲུབ་བསྟན་པའི་ཉི་མར། ། ངེས་འབྱུང་
ཚུལ་ཁྲིམས་སྙིང་རྗེའི་ཞིང་ས་ལས། །ལེགས་འཁྲུངས་ལྷག་བསམ་དག་པའི་ལྗོན་ཤིང་རྫོགས། ། གཞན་ཕན་
འཕྲིན་ལས་འབྲས་བུ་དྲི་བསུང་ཅན། ། བཤེས་གཉེན་དཔག་བསམ་ལྗོན་པརxi ། མདོ་སྔགས་གཞུང་དང་
ཐ་སྙད་རིག་ཚུལ་ཀུན། ། ཇི་བཞིན་འབྱེད་པའི་རྣམ་དཔྱོད་རྩལ་ལྡན་ཅིང་
། ། ཟབ་དོན་གཟིགས་ལ་སྙིགས་
དུས་འགྲན་བྲལ་བ། ། ཡོངས་འཛིན་དགེ་བཤེས་ལx། ། བརྟན་པའི་འཁོར་ལོ་ཉིད་ཀྱིས་བྱིན་བརླབས་
པས། ། ཕྱོགས་འདིར་མདོ་སྔགས་གཞུང་ལུགས་སྤེལ་བ་ལ། ། ཤིང་རྟ་ཆེན་པོ་གཉིས་པ་ལྟར་གྱུར་བ། ། ཟླ་
མེད་ཡོངས་འཛིན་མཆོག་ལx། །རྒྱལ་དང་དེ་སྲས་གཞན་གྱིས་རིང་སྤངས་ཤིང་། ། འདུལ་བར་མ་ནུས་
ཕྱོགས་འདིའི་གདུལ་བྱ་རྣམས། ། ཆོས་ཚུལ་སྣ་ཚོགས་ཐབས་ཀྱིས་འདུལ་མཛད་པའི། ། བཤེས་གཉེན་དམ་
པའི་ཞབས་ལx། ། ཐུབ་པའི་ཉི་མ་ཞིང་གཞན་གཤེགས་པའི་ཤུལ། ། བློ་བཟང་སྨྲ་བའི་ཟླ་བ་ཇི་བཞིན་
དུ། ། རྒྱལ་བའི་གདུང་འཚོབ་དགེ་བའི་བཤེས་གཉེན་དུ། ། རྣམ་རོལ་རྗེ་བཙུན་བླ་མརx། ། གཞུང་
ལུགས་མང་དུ་ཐོས་པའི་རྣམ་དཔྱོད་ཀྱིས། ། རྒྱལ་བ་གཉིས་པའི་བསྟན་པ་སྤེལ་སྙམ་ཚེ། ། མགོན་དེ་དགྱེས་
E3822 3/3IẾT PIN II | BET888 Tarax 185T-I855555554"
429



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བའི་བསྟན། ། འཛིན་མཛད་སྔོན་བྱོན་ད་ལྟའི་དུས་བཞུགས་དང་། ། མ་འོངས་འབྱོན་འགྱུར་ཇི་སྙེད་མཆིས་
རྣམས་ལ། ། གསོལ་བ་འདེབས་སོ་རྗེས་བཟུང་བྱིན་གྱིས་རློབས། ། བླ་མ་མཆོག་གསུམ་རྟེན་འབྲེལ་བདེན་
སྟོབས་ཀྱིས། ། ཐུབ་བསྟན་བཤད་སྒྲུབ་གཉིས་ཀྱིས་འཛིན་མཛད་པའི། ། བཤེས་གཉེན་རྣམས་ཚོགས་བསྟན་
པའི་དཔལ་ཉིད་དུ། ། བསྐལ་བའི་བར་དུ་རྟག་པར་བཞུགས་སུ་གསོལ། ། དངོས་བརྒྱུད་བླ་མ་ཡི་དམ་མཆོག་
གསུམ་གྱི། ། ཐུགས་རྗེ་བྱིན་རླབས་བདག་ ཅག་ དད་མོས་མཐུས། མ་འོངས་སྐྱེ་ཞིང་སྐྱེ་ བ་ ཐམས་ ཅད་
དུ། ། ངན་སོང་ངན་འགྲོའི་གནས་ལས་ཐར་གྱུར་ཅིག ། རྟག་དུ་དལ་འབྱོར་རྟེན་བཟང་རིམ་བརྒྱུད་དེ། །
ཆོས་བཞིན་སྤྱོད་པའི་སྐལ་བ་ཆེ་ལྡན་ཞིང་། ། དགེ་བའི་བཤེས་ཀྱིས་རྗེས་སུ་འཛིན་པ་དང་། ། མདོ་སྔགས་
ཆོས་ཚུལ་ཐོས་བསམ་མཐར་ཕྱིན་ཤོག ། འཁོར་བ་མཐའ་དག་སྡུག་བསྔལ་རང་བཞིན་ལས། ། མ་འདས་
མཐོང་ནས་ཐར་བ་དོན་གཉེར་བློ། ། ཚུལ་བཞིན་བསྐྱེད་དེ་སྙིང་རྗེའི་རྩ་བ་ཅན། ། བྱང་ཆུབ་སེམས་མཆོག་
མངོན་དུ་གྱུར་བར་ཤོག ། དེ་ནས་ཕྱིན་དྲུག་བསླབ་གསུམ་རིམ་གཉིས་སོགས། ། རྒྱལ་སྲས་སྤྱོད་པའི་གནས་
རྣམས་ཐམས་ཅད་ལ། ། ཞུམ་པ་མེད་པའི་ཚུལ་གྱིས་ལེགས་བསླབ་ནས། ། མྱུར་དུ་རྒྱལ་བའི་གོ་འཕང་ཐོབ་
གྱུར་ཅིག ། དེ་ཉིད་མ་ཐོབ་ཚེ་རབས་ཀུན་ཏུ་ཡང་། ། མི་ཁོམ་གནས་ལས་ཐར་ཏེ་དག་པའི་ཞིང་། ། བདེ་བ་
ཅན་དུ་ངེས་པར་སྐྱེ་བ་དང་། །རྒྱལ་བ་འཁོར་བཅས་མཆོད་ཅིང་མཉེས་བྱེད་ཤོག ། ཞིང་དེའི་གཙོ་བོ་མགོན་
པོ་འོད་དཔག་མེད༔ ། སྤྱན་རས་གཟིགས་དང་མཐུ་ཆེན་ཐོབ་ལ་སོགས། ། རྒྱལ་བ་འཁོར་དང་བཅས་པས་
དགྱེས་བཞིན་དུ། ༑ རྗེས་སུ་བཟུང་ནས་འགྲོ་བའི་དོན་བྱེད་ཤོག ། རྨད་བྱུང་སྲས་བཅས་ཞེས་སོགས་ཀྱང་
བརྗོད་པར་བྱའོ། །ཞེས་པ་འདི་ནི། སྣ་ལམ་པ་རྣམས་ཀྱིས་ཤིང་གླིང་ལོར་མ་ཎི་བུམ་སྒྲུབ་བྱེད་པའི་ཐོག་ཏུ་ཁོ་བོ་
ཅག་བོས་པའི་ཚེ། ལ་མར་ནང་གི་བཀའ་རམ་རྣམས་དང་བསྙེན་རྫོགས་པ་རྣམས་དང་སྣ་མལ་འ གོ་བ་ཛུང་ཀན་
རྒན་པོ་སོགས་སྐྱ་སེར་ ཐམས་ ཅད་ཀྱིས་ཐུན་མོང་དུ་རང་ལ་ཆོས་འབྲེལ་ཡོད་པ་རྒྱུ་མཚན་དུ་བྱས་ནས་ གསོལ་
འདེབས་བརྟན་བཞུགས་སྨོན་ལམ་དང་བཅས་པ་འདི་ལྟ་བུ་ཞིག་གྱིས་དང༌། མ་ཎིའི་བསྐུལ་མའི་ནང་དུ་འཇུག་
པར་བྱའོ་ཞེས་བསྐུལ་བ་ལ་བརྟེན་ནས༑ གཡོ་སའི་ཁྲི་ཟུར་གྲགས་པ་བཤད་སྒྲུབ་ཅེས་བྱ་བས་་དང་ཉིད་ཀྱིས་རང་ལ་
( འདི་མན་ལག་ལ་མ་སོན་པས་ཕྱིས་སུ་ཁ་བསྐང་དགོས་སོ། །)
43()



༄༅། ། གསོལ་འདེབས་བརྟན་བཞུགས་སྨོན་ལམ་དང་
བཅས་པ་བཞུགས་སོ། །
ན་མོ་ཤཱཀྱ་མུ་ན་ཡེ། དཔལ་ལྡན་རིགས་བརྒྱའི་བདག་པོ་རྡོ་རྗེ་འཆང་། ། བདེ་ལྡན་ཞིང་གི་གཙོ་བོ་ཚེ་
དཔག་མེད། ། དེ་སྲས་ཐུ་བོ་འཕགས་མཆོག་སྤྱན་རས་གཟིགས། ། སྐྱབས་གནས་དཀོན་མཆོག་གསུམ་ལ་
གསོལ་བ་འདེབས། ། རྒྱལ་ཀུན་མཁྱེན་རབ་རྗེ་བཙུན་འཇམ་དཔའི་དབྱངས། ། གསང་སྔགས་རིག་སྔགས་
བདག་པོ་ རྡོ་ རྗེ་འཛིན། ། མགོན་དེའི་རྣམ་ འཕྲུལ་ ཨིནྡྲ་ བོ་དྷི་ ཆེ། ། གྲུབ་དབང་པདྨ་ཀཱ་རར་གསོལ་ བ་
འདེབས། ། དེ་སྲས་ཐུ་བོ་ཆོས་རྒྱལ་ཁྲི་སྲོང་རྗེ། ། དྲི་མེད་བཤེས་གཉེན་བཻ་རོ་ཙ་ན་དང་། ། ནམ་མཁའི་སྙིང་
པོ་རྡོ་རྗེ་བདུད་འཇོམས་སོགས། ། སྔོན་བྱོན་རིག་འཛིན་རྣམས་ལ + ། ། བསྟན་པའི་དཔལ་གྱུར་ཀུན་
དགའ་རྒྱལ་མཚན་རྗེ། ། སྙིགས་དུས་རྒྱལ་བ་གཉིས་པ་བུ་སྟོན་ཞབས། །ཐམས་ཅད་མཁྱེན་དངོས་བློ་བཟང་
གྲགས་པའི་དཔལ། ། རྗེ་བཙུན་བློ་བཟང་སྦྱིན་པར +། །རྒྱལ་བ་གཉིས་པར་གྲགས་པའི་མདོ་སྔགས་
བསྟན། ། བཤད་དང་སྒྲུབ་པའི་སྒོ་ནས་ལེགས་བཟུང་ནས། ། མཆོག་དམན་འགྲོ་ལ་ཕན་བདེའི་ལམ་སྟོན་
པ། ། ཡོངས་འཛིན་དགེ་བའི་བཤེས་ལx} ། གང་གི་བདག་ལ་མཆོད་སྦྱིན་སྩལ་རྣམས་དང་། ། ཁྱད་པར་
གསང་སྔགས་ཆོས་ཚུལ་ཚིག་བཅད་གཅིག ། ཡན་ཆད་བཀའ་དྲིན་མཛད་པའི་དྲིན་ཅན་རྗེ། ། དངོས་བརྒྱུད་
བླ་མ་རྣམས་ལ + ། ། མདོར་ན་མཆོག་གསུམ་ཡི་དམ་ལྷ་ཚོགས་དང་
། ། དཔའ་བོ་མཁའ་འགྲོ་བསྟན་བསྲུང་
བཅས་རྣམས་ལ། ། གུས་པས་ཕྱག་འཚལ་མཆོད་ཅིང་སྐྱབས་སུ་མཆི། ། སྒོ་གསུམ་ཉེས་པའི་ཚོགས་རྣམས་སོ་
སོར་བཤགས། ། དགེ་ལ་ཡི་རང་ཆོས་འཁོར་བསྐོར་བར་བསྐུལ། །མྱ་ངན་མི་འདའ་རྟག་པར་བཞུགས་སུ་
གསོལ། ། ཇི་སྙེད་བསགས་པའི་དགེ་བ་མ་ལུས་པ། ། རྡོ་རྗེ་འཆང་དབང་མྱུར་དུ་ཐོབ་ཕྱིར་བསྔོ། ། བདག་
ཅག་གསང་སྔགས་ཐེག་པའི་སྒོར་ཞུགས་ནས། ། རྩ་བ་ཡན་ལན་ཕྱོགས་གཏོགས་དམ་ཚིག་དང་། ། སྡོམ་པ་
ཉམས་པའི་ཉེས་ཀུན་མཐོལ་བཤགས་ཀྱིས། ། སླན་ཆད་མི་བགྱིད་བྱང་ཞིང་དག་པར་མཛོད། ། དམ་ཚིག་
སྡོམ་པ་སྣ་གཅིག་ཡན་སྲུང་དང་། ། ཡི་དམ་ལྷ་ལ་བློ་གཏད་གསོལ་བཏབ་ཅིང་། ། བསྒོམ་བཟླས་ཕྱོགས་ཙམ་
431



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
བགྱིས་པའི་རྣམ་དཀར་དགེས། ། སྐྱེ་ཀུན་ལྷག་པའི་ལྷ་ཡིས་རྗེས་འཛིན་ཤོག ། དེ་ཡི་མཐུ་ལས་རང་གཞན་
དོན་གྲུབ་ཕྱིར། ། འབད་ཚེ་གཞན་གྱི་ནད་གདོན་ཞི་བ་སོགས། ། ཞི་བའི་ལས་ཀུན་འགྲུབ་པར་བྱིན་གྱིས་
རློབས། ། ཚེ་དཔལ་བསོད་ནམས་ལོངས་སྤྱོད་རྒྱས་པ་སོགས། ། རྒྱས་པའི་ལས་ཀུན་འགྲུབ་པར +། །
འཁོར་དང་ལོངས་སྤྱོད་གདུལ་བྱ་དབང་སྡུད་སོགས། ། དབང་གི་ལས་ཀུན་འགྲུབ་པར +། ། གདུག་པ་
ཚར་གཅོད་བསད་རེངས་བསྐྲད་རྨོངས་སོགས། ། དྲག་པོའི་ལས་ཀུན་འགྲུབ་པར +། ། མདོར་ན་ལས་
བཞིའི་སྒོ་ནས་གཞན་གྱི་དོན། ། ཇི་བཞིན་བྱེད་པའི་མཐུ་ནུས་དཔལ་ལྡན་ཅིང་། ། གང་ལ་གང་འཚམས་
ཐབས་ཀྱིས་འགྲོ་བའི་དོན། ། སྒྲུབ་པའི་རིག་འཛིན་གོ་འཕང་ཐོབ་པར་ཤོག ། ཇི་སྲིད་རྒྱལ་བའི་གོ་འཕང་མ་
ཐོབ་པར། ། དེ་སྲིད་མི་ཁོམ་གནས་ལས་ཐར་གྱུར་ཏེ། ལྷ་མིའི་རྟེན་བཟང་རིམ་པར་ཐོབ་པ་དང་། །
གསང་སྔགས་སྒྲུབ་པའི་སྐལ་བ་ལྡན་པར་ཤོག །ཚེ་རབས་ཀུན་ཏུ་དལ་འབྱོར་རྟེན་རྙེད་ཚེ། ། དཀར་ནག་
ལས་འབྲས་ཕྲལའང་ངེས་རྙེད་དེ། ། དཀོན་མཆོག་གསུམ་ལ་སྐྱབས་འགྲོ་མི་འདོར་ཞིང་། ། སྡིག་སྤོང་དགེ་བ་
མཐའ་དག་སྒྲུབ་པར་ཤོག། རྟག་ཏུ་བླ་མ་དགེ་བའི་བཤེས་གཉེན་དང༌། ། འཕྲད་ནས་མདོ་སྔགས་དམ་ཆོས་
ཉམས་བླངས་ཏེ། ། མར་གྱུར་འགྲོ་བའི་དོན་དུ་སངས་ རྒྱས་ཀྱི། ། གོ་འཕང་དམ་པ་མྱུར་དུ་ཐོབ་གྱུར་
ཅིག ། ། ། ཅེས་པ་འདི་ཡང་དང་སྟོབས་དང་ལྡན་པའི་སྣ་ལམ་སྔགས་འཆང་རྡོ་རྗེ་དབང་ཕྱུག་གིས་བསྐུལ་བའི་ངོ་
བོར་ཤཱཀྱའི་བཙུན་པ་བཤད་སྒྲུབ་མིང་ཅན་གྱིས་ཐོགས་མེད་དུ་བྲིས་སོ། ། ། ། མངྒ་ལཾ། །
432



༄༅། ། ལྷ་མོ་ནོར་རྒྱུན་མའི་སྒྲུབ་ཐབས་བསམ་འཕེལ་
དབང་རྒྱལ་བཞུགས་སོ། །
ན་མོ་བ་སུ་དྷ་རི་ཡེ། ལྷ་མོ་ནོར་རྒྱུན་མ་སྒྲུབ་པར་འདོད་པས། སངས་རྒྱས་ཆོས་ཚོགས་མའི་སྒོ་ནས་
སྐྱབས་འགྲོ་སེམས་བསྐྱེད་སོགས་སྔོན་ཏུ་བཏང་ནས། རང་ཉིད་སྐད་ཅིག་གིས་ལྷ་མོ་ནོར་རྒྱུན་མར་གྱུར་བར་
བསམས། མཆོད་པ་ཡོད་ན། ཨ་མྲྀ་ཏས་བསང་། སྭ་བྷ་ཝས་སྟོང་བར་སྦྱངས། སྟོང་བའི་ངང་ལས་ཨོཾ་ལས་
རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ།
མེ་ཏོག། བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་དངས་ཤིང་ཐོགས་པ་ནམ་མཁའ་དང་
མཉམ་པར་གྱུར། ཨོཾ་ཨརྒྱུ་ཡཿ ཧཱུྃ་ནས། ཤཔྟ་ ཧཱུྃ་གི་བར་གྱིས་བྱིན་གྱིས་རླབས། ཚོགས་ཞིང་དེ། རང་གི་
ཐུགས་ཀའི་ཛཾ་ཡིག་ལས་འོད་ཟེར་འཕྲོས། རང་བཞིན་གྱི་གནས་ནས་ལྷ་མོ་ནོར་རྒྱུན་མ་ལ་སངས་རྒྱས་དང་བྱང་
ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། ན་མཿ སརྦ་ཏ་ཐཱ་ག་ཏ་བྷྱ། ཨོཾ་
སརྦ་ཏ་ཐཱ་ག་ཏ་ཨགྷཾ་པྲ་ཏཱི་ཙྪ་སྭཱཧཱ། ནས། ཤལྟའི་བར་གྱིས་མཆོད། དཀོན་མཆོག་གསུམ་ལ་བདག་སྐྱབས་
མཆི། ། ནས། སངས་རྒྱས་འགྲུབ་པར་ཤོག ། བར་གྱིས་སྐྱབས་སེམས་བྱ། སེམས་ཅན་ཐམས་ཅད་བདེ་བ་
དང་ལྡན་པར་གྱུར་ཅིག་ཅེས་སོགས་ཀྱིས་ཚད་མེད་བཞི་བསྒོམ། ཚོགས་ཞིང་རྣམས་རང་ལ་ཐིམ་པས་བྱིན་གྱིས་
བརླབས་པར་གྱུར་བར་བསམས། ཨོཾ་སྭ་བྷ་ཝས་སྦྱངས། སྟོང་བའི་ངང་ལས་པཾ་ལས་སྣ་ཚོགས་པདྨ་དང་ཟླ་བའི་
སྟེང་དུ་བོ་སེར་པོ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་རྣམས་ཀྱི་དབུལ་ཞིང་ཕོངས་པའི་
སྡུག་བསྔལ་ཐམས་ཅད་བསལ། སྲིད་ཞིའི་དཔལ་འབྱོར་ཕུན་སུམ་ཚོགས་པ་ཐམས་ཅད་བསྡུས་ཏེ་པཾ་ལ་ཐིམ།
དེ་ཡོངས་སུ་གྱུར་བ་ལས་རང་ཉིད་ལྷ་མོ་ནོར་རྒྱུན་མ་སྐུ་མདོག་གསེར་བཙོ་མ་ལྟ་བུ། ཞལ་གཅིག་ཕྱག་གཉིས་མ།
རལ་བའི་འཐོར་ཚུགས་ཕྱེད་ཐོར་ཅོག་ཏུ་བཅིངས་ཤིང་། ཕྱེད་ལན་འབུར་འཕྱང་བ། ཕྱག་གཡས་མཆོག་སྦྱིན་
དང༌། གཡོན་འབྲས་ཀྱི་སྙེ་མ་དང་རིན་པོ་ཚེའི་བུམ་པ་འཛིན་པ། རིན་པོ་ཆེའི་དབུ་རྒྱན། སྙན་རྒྱན། མགུལ་
རྒྱན། ཕྱག་གདུབ། ཞབས་གདུབ་ལ་སོགས་པའི་རིན་པོ་ཆེའི་རྒྱན་སྣ་ཚོགས་པས་བརྒྱན་ཅིང་། དར་བཟང་
433



༄༅། ། རྗེ་བཙུན་གྲགས་པ་བཤད་སྒྲུབ་ཀྱི་གསུང་འབུམ་བཞུགས་སོ། །
པོའི་སྟོད་གཡོགས་དང་སྨད་གཡོགས་མཛེས་པར་གསོལ་བ། ཞི་ཞིང་འཛུམ་པ་སྒེག་པའི་ཉམས་ཅན། ཞབས་
རྡོ་རྗེའི་སྐྱིལ་ཀྲུང་གིས་འོད་ཀྱི་ཕུང་བོའི་དབུས་ན་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱ དམར་པོ།
ཐུགས་ཁར་ཧཱུཾ་སྔོན་པོ། དེ་ལས་འོད་ཟེར་འཕྲོས་རང་བཞིན་གྱི་གནས་ནས་ལྷ་མོ་ནོར་རྒྱུན་མ་ལ་སངས་རྒྱས་དང་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཛ ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་
ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། པཉྩ་ཀཱུ་ལ་ས་པཱ་རི་ཝཱ་ར་ཨགྷོ་སོགས་ཀྱིས་
མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་ཏུ་གསོལ། ཞེས་གསོལ་པ་
བཏབ་པས། དེ་རྣམས་ཀྱིས་བདུད་རྩིའི་གང་བའི་བུམ་པ་ཐོགས་ནས། ཨོཾ་སརྦ་ནས་ཨཱ༔ ཧཱུྃ། ཞེས་གསུངས་
ཤིང་། སྤྱི་བོར་ནས་དབང་བསྐུར། སྐུ་གང་། དྲི་མ་དག ཆུ་ལྷག་མ་སྤྱི་བོར་གནས་པ་ཡོངས་སུ་གྱུར་བ་ལས་
རིན་འབྱུང་གིས་དབུ་བརྒྱན་པར་བསམ། ཨོཾ་བ་སུ་ངྷ་རི་ནི་ས་པཱ་རི་ཝ་ར་ཨ་ཧཱུྃ་ནས། ཤཔྟ་པྲ་ཏཱི་ཙྪ་སྭཱཧཱའི་བར་
གྱིས་མཆོད། ཕུན་ཚོགས་དགེ་ལེགས་ཀུན་འབྱུང་བཅོམ་ལྡན་མ། ། དཔལ་དང་འབྱོར་བའི་དབང་ཕྱུག་ནོར་
རྒྱུན་མ། ། ཡིད་ལ་ རེ་ བའི་བཀྲ་ཤིས་ སྩོལ་མཛད་ མ། ། བསམ་ འཕེལ་ དཀྱིལ་ འཁོར་ དབང་ ཕྱུག་ མ་ ལ་་
བསྟོད། ། རང་གི་ཐུགས་ཀར་ཟླ་གདན་གྱི་སྟེང་དུ་བོ་ཡི་གེ་མཐར་བཟླས་བྱའི་སྔགས་ཀྱིས་བསྐོར་བ་ལས་འོད་
ཟེར་འཕྲོས། སྲིད་ཞིའི་དཔལ་འབྱོར་ཕུན་སུམ་ཚོགས་པ་ཐམས་ཅད་རྒྱལ་བ་སྲས་བཅས་ཀྱི་བྱིན་རླབས་དང་ལྷན་
ཅིག་འོད་དང་བདུད་རྩིའི་རྣམ་པར་སྤྱན་དྲངས་ནས། རང་གི་ཐུགས་ཀའི་སྔགས་ཕྲེང་ས་བོན་དང་བཅས་པ་ལ་
ཐིམ་པར་གྱུར་བར་བསམས་ལ། ཨོཾ་བ་སུ་དྷ་རི་ནི་སྭཱཧཱ། ཨོཾ་ཤྲཱི་བ་སུ་ནི་དྷ་ན་ཀྱེ་ཏྲེ་སྭཱཧཱ། གཉིས་ཀ་འམ་གང་
རུང་བཟླ། བསྙེན་ཆེན་རབ་ལ་ངེས་པ་མ་མཆིས་ཀྱང་། ། འབྲིང་ཡིག་གྲངས་སམ། སུམ་འབུམ། ཐ་མ་
འབུམ་ཕྲག་གཅིག་བྱའོ། ། ཐུན་གྱི་མཐར་ཡིག་བརྒྱ་གསུམ་མམ་བདུན་བཟླས། མཆོད་བསྟོད་བྱ། གཏོར་མ་
འབུལ་ན། མར་དཀར་རམ་ཟན་ལས་ཟླུམ་གཏོར་བྱས་ནས་མར་དཀར་བཞུས་ཏེ་བྱུག ཡང་ན་རིན་པོ་ཆེའི་
རིགས་དངོས་སམ། ཟན་ལས་ནོར་བུའི་དབྱིབས་བྱས་ནས་བཇོག བྱིན་རླབས་ནི། ཨ་མྲྀ་ཏས་བསང་། སྭ་བྷ་
ཝས་སྦྱངས། སྟོང་བའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ལས་གཏོར་མ་དཀར་
གསུམ་མངར་གསུམ་ཟག་པ་མེད་པའི་བདུད་རྩིའི་རྒྱུ་མཚོ་ཆེན་པོར་གྱུར་བར་བསམས་ལ། རང་གི་ཐུགས་ཀའི་
པཾ་ཡིག་ལས་འོད་ཟེར་འཕྲོས་ཞེས་སོགས་ཚོགས་ཞིང་ལྟར་སྤྱན་དྲངས་ལ། ཨ་ཀཱ་རོ་ལན་གསུམ་མམ་བདུན་དང་།
མཚན་སྔགས་ཀྱི་མཐར་པ་ལིང་ཏ་བཏགས་ལ་ཕུལ་ནས་མཆོད་ཅིང་བསྟོད། བཅོམ་ལྡན་འདས་བདཔ་ལ་དང་ལ་
དང་འབྱོར་བ་ཕུན་སུམ་ཚོགས་པའི་དངོས་གྲུབ་ཐམས་ཅད་སྩལ་དུ་གསོལ། ཨོཾ་བཛྲ་མུ གཏོར་མགྲོན་རང་
434



༄༅། ། ལྷ་མོ་ནོར་རྒྱུན་མའི་སྒྲུབ་ཐབས་བསམ་འཕེལ་དབང་རྒྱལ། །
གནས་སུ་གཤེགས་པར་གྱུར། ཅེས་བརྗོད་ཅིང་བསམ། སྨོན་ལམ་གདབ། སྤྱོད་ལམ་ནི་ཤ་ཆང་སོགས་ལ་འཛེམ་
ཞིང་། གཙང་སྦྲ་ལ་གནས་པ་དང་། རྒྱུན་དུའང་ལྷ་མོའི་སྐུ་དྲན་བཞིན་པར་སྔགས་བཟླས་ན་ཕུན་སུམ་ཚོགས་
པར་འགྱུར་རོ། ། ཞེས་ནོར་རྒྱུན་མའི་མངོན་རྟོགས་བསམ་འཕེལ་དབང་རྒྱལ་ཞེས་བྱ་བ་འདི་ནི། བཀའ་བཅུ་
འཇམ་དབྱངས་དོན་ཡོད་ཀྱིས་བསྐུལ་བ་ལྟར། བཤད་སྒྲུབ་མིང་ཅན་གྱིས་སྦྱར་ཞིང༌། ། པར་དུ་བརྐོ་བ་བོ་ནི་བློ་
གྲོས་ལྡན་པའི་སྔགས་འཆང་ཚེ་དབང་རྒྱ་མཚོའོ། །སརྦ་མངྒ་ལཾ། །
435



《ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ》གྱི་རྩོམ་སྒྲིགཨུ་ཡོན་མི་སྣ།
《 # # • #LEA#རྩE »#*# ཟླ
ཇུས་འགོད་པ། ཆོས་མཛད་ངག་དབང་བཟོད་པ་རྒྱུ་མཚོ།
ཎྜི
[ .
钦则 • 阿旺锁巴嘉措
གཙོ་སྒྲིག་པ།
ཆོས་མཛད་ངག་དབང་བཟོད་པ་རྒྱ་མཚོ།
g+ [ • Ba #f# #
#
A GE;
#	• g#
F་
གཙོ་སྒྲིག་ལས་ཐོག་པ། ཆ་རིས་སྐལ་བཟང་ཐོགས་མེད། ཕྱག་མཛད་ཚུལ་ཁྲིམས་རྒྱུ་མཚོ།
g# # • ཚུ it ##*#
དག་ཞུས་པ། （ཀ་མད་ལྟར་བསྒྲིགས)སྐལ་བཟང་རྒྱ་མཚོ། ཁྲི་ཟུར་འཇིག་མེད་ཤེས་རབ།
| : ( x+H; 08 %) và là
མགོན་པོ་ཚེ་རིང་། ངག་དབང་དཔལ་ལྡན། ཆ་རིས་སྐལ་བཟང་ཐོགས་མེད།
fe • Iug $EE,
འཇམ་དབྱངས་རྒྱ་མཚོ། འཇམ་དབྱངས་དོན་གྲུབ། འཇིག་མེད་རྒྱ་མཚོ། བསྟན་པ་རྒྱ་མཚོ།
༡s » •
# ཚོ# #
贡保才让
阿旺贝登
#
&
江洋东知
kg
HE # 1
བློE • ཚི # #
洛桑贝觉
E ##
ཕྱག་མཛད་ཚུལ་ཁྲིམས་རྒྱ་མཚོ། བློ་བཟང་རྒྱ་མཚོ། བློ་བཟང་དཔལ་འབྱོར། སྦྱིན་པ་རྒྱ་མཚོ།
# ཎཱ#*#
ཚེ་ཐར་རྒྱལ། ཚུལ་ཁྲིམས། ཡེ་ཤེས་ཆོས་འཕེལ། ཡེ་ཤེས་ནོར་བུ། ལུང་རྟོགས་རྒྱ་མཚོ།
༼ g# *&K $ཚོ# *#iE
B E ]g ##Ani;
སངས་རྒྱུས་རྒྱུ ་མཚོ། བསོད་ནམས། བསོད་ནམས་རྒྱ་མཚོ།
#br
ཎྜིཏྟཾ
ཎྞཾ
yi



書
號
:TI501~TIS14
詳細書名:《藏文:卓尼·扎巴謝珠 尊者文集》
第一冊 至 第十四冊
作者:至尊卓尼·扎巴部珠尊者
(印度色拉美聞思寶洲佛教大學 大德)
編輯整理:卓尼謝珠林寺和
拉薩色拉美學院副堪布欽則·阿旺鎖巴嘉措仁波切
宗派:藏傳格魯巴
提供單位:SER MEYMONASTIC, UNIVERSITY CHONEY
SHUNGPA KHANGTSEN,
南印度色拉美佛學院卓尼雄巴康村
適用對象:藏傳格魯巴為主。
內容密續的份量很重,須受過灌頂者,方適合閱讀
研習。
提供日期:2009年8月



DEDICATION OF MERIT
May the merit and virtue
accrued from this work
adorn Amitabha Buddha's Pure Land,
repay the four great kindnesses above,
and relieve the suffering of
those on the three paths below.
May those who see or hear of these efforts
generate Bodhi-mind,
spend their lives devoted to the Buddha Dharma,
and finally be reborn together in
the Land of Ultimate Bliss.
Homage to Amita Buddha!
NAMO AMITABHA
南無阿彌陀佛
( * : £. fe * * E FI)
財團法人佛陀教育基金會印贈
台北市杭州南路一段五十五號十一樓
Printed and donated for free distribution by
The Corporate Body of the Buddha Educational Foundation
11F., 55 Hang Chow South Road Sec 1, Taipei, Taiwan, R.O.C.
Tel: 886-2-23951198 , Fax: 886-2-23913415
Email: overseas@budaedu.org
Website: http://www.budaedu.org
This book is strictly for free distribution, it is not for sale.
ཕྱག་དཔེ་འདི་ཆོས་སྦྱིན་དུ་འབུལ་རྒྱུ་ལས། ཚོང་བསྒྱུར་མི་ཆོག་པ་དགོངས་འཇགས་ཞུ།
Printed in Taiwan
1,000 copies; July 2010
T1504 - 8738
